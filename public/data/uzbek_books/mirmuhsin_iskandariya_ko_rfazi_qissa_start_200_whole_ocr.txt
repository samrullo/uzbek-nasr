 

МРМОНСИН

АСАРЛАР

 

ТЎРТИНЧИ ЖИЛД

ҲИКОЯЛАР
ҚИССАЛАР

ТОШКЕНТ
Ғафур Ғулом номидаги Адабиёт ва санъат машриёти
1983 ,



 

ИСКАНДАРИЯ КЎРФАЗИ
1

Салоҳиддин эчки боглаб қўйиладиган тўнкага
ўтирди-да, хаёл суриб ер чиза бошлади. У атрофдаги
баланд хурмо дарахтларини чайкаб учаётган шабадани, қўтослар маърашини, осмонда доира ясаб, кечки
салқин тушишини қутлаётган қирғийлар қийқириғини,
дарёдан қайтиб келаётган балиқчилар гурунгини..
ҳеч нарсани эшитмасди. Пастаккина уй дарвозасидан
мўралаб турган қўшни қизи Монани ҳам кўрмас эди.
У бир нафасдан сўнг ўйлаб-ўйлаб дунёнинг тагига етгандек, сапчиб ўрнидан турди-да, ошнаси, чатишиб кетган қариндоши Абдулраҳмон ар Рашад
ўйига жўнади. У сафарга рози бўлганини билдириб,
Абдулраҳмон фикрлари: дарҳақиқат тўғри эканини,
бу ерда узун кириб, узун чиқиб юрмай мавсумда
пул ишлаб олиш маъқул эканини айтмоқчи бўлди.
Бунга унинг қартайган онаси хам рози бўлибди. Бу
ерда ҳаммолчилик қилиб яхши ишлаган одам, бир
кунда йигирма беш пиастр топади. Ундачи: бир кунда бир фунт, баъзан бир ярим фунт топиш мумкин
эмиш. Шундоқ бўлгандан сўнг кампирни ёлғиз ташласа ҳам боргани маъқул. Агар у жуда қийналиб
қолса, қўшнилар қарашиб турар. Кампир бўлса кўзлари хиралашиб қолганига қарамай, ҳали анча тетик.
У ҳам ўғли Салоҳиддиннинг борганини маъқул кўрибди-ю, лекин совур ойига қолмай барвактроқ кайтишини, бу йил шамол кўп бўлишини қайта-қайта таъкидлабди.

Шундай қилиб, Салоҳиддин Абдулраҳмон ар Рашгд
билан бирга Гунадан чиқиб узоқ Искандария шаҳри
томон йўл олди. Енгилгина тугунни елкаларига ташлаб Нил бўйигача пиёда, дарёдан ўтиб Луксор шаҳри
вокзалида бир кун тунаб, поезд билан Қоҳирага, ун



дан сўнг эрта билан Искандарияга жўнашди. Бир ярим
кун деганда Искандарияга етиб келиб, улкан шаҳар
кўчаларида бир муддат томоша қилишгач, ар Рашац
қанчалаб тер тўккан жойи — кўрфазга йўл олишди.
Африка қитъасининг шимолидаги чексиз, қўнғир саҳро билан беҳад ложувард денгиз бир-бирига қўшилган жойдаги арабларнинг гўзал ва қадимий шаҳри
Искандария не-не одамларга шифо берган. Лекин. бу
йигит шифо олмок учун эмас, ризқ излаб келди.

Ўнг ва сўлда ари ини каби катак-катак кўп қаватли бинолар, ҳашаматли қасрлар, тропик боғлар,
турли-туман ҳайкаллар. Кўрфазнинг ғарб томонида олти-етти қават биноларга тенг келарли улкан пароходлар хомуш турибди. Баъзан уларнинг дўриллаган йўғон овозлари кўрфаз бўйлаб ёйилади. Шарқий кўрфаз атрофи узундан-узоқ чўмиладиган қумликлар, соябон хоналар, ҳар турли катта-кичик чпройли қайиқлар, елканлар билан тўлган... Ундан нарироқда, денгиз бўйида Фуаднинг ёзлик, қишлик
қасру саройлари, турли-туман гуллар, баланд хурмо
дарахтлари билан ўралибди. Бепоён сариқ саҳролар
оша келган одам бирданига кўк денгиз қирғоғига
келиб, беихтиёр денгиз тўлқинлари остидаги жаҳаннамий чуқурликни унутиб, бепоён қумликларга улкан зилол шиша ташлаб қўйибди деб хаёл қилади.
Бу ерларда тоғ йўкқ — саҳро-ю, денгиз баб-баравар,
кафтдек текис турибди. Ўрта Ер денгизи нақадар улкан, қанча тикилманг бирор қирғокни кўриб бўлмайди. Денгиз устида булутларнинг сояси сузиб юрибди.
Олис-олисларда улкан пароходлар писта пўчоқдек
калқимоқда. Денгиз пишкириб, серқум қирғоқлар оша
югуриб келади-да, яна орқасига томон қайтиб кетади.
Бир оздан сўнг яна югуради, яна қайтади... Улкан,
беҳаловат денгиз кимгадир талпиниб ётибди. Бу ерда,
қирғок қумлари устида яланғоч ётган гўзал Нагуага...
Қудратли, бекарор денгиз бор кучи билан талпинади.
лекин у чиройли Нагуага етиб келолмайди. У яна
тисланади, жуда бўлмаганда Нагуанинг оппок оёқларига бир марта бош уриш учун ўзининг бор денгизий кудратини тўплаб," кумлар оша югуради-ю, яна
eta олмайди. Ҳансираб, оркага қайтади. Нагуа бўлса
ик нурлари аро ухлаб ётган маликадек яланғоч,
эркаланиб ётибди.

 



2

Нагуа ёнбошлаб, кўзидаги қора кўзойнакни олдида, бошига ёстиқ қилиб қўйгани — қалингина китобни варақлаган бўлиб атрофига аланглади. Беш қадамча нарида новдадан тўқилган креслода унинг эри —
Тавфиқ ал Ҳамадоний бутилкага найча солиб {Сосо
С01027 ичиб ўтирибди. Нағуанинг кўз ташлаганини
сезган Тавфиқ ал Ҳамадоний, унга қараб навозиш ила
табассум қилди. :

Нагуа атрофида ётган бошқа одамларга ҳам билинар-билинмас кўз қирини ташлаб қўйди. Ҳув ана,
ўнг томонда беш-олти европалик рафиқалари билан
яланғоч ётишибди. Хонимнинг қўлида бамбук новдали
қармоқ; унинг иштиёқу шижоатидан одамдек балиқ
тутмоқчи бўлаётгани сезилиб туради. Нагуанинг нигоҳи тушишини кутиб турган Тавфиқ ал Ҳамадоний
-оғзини кўвача қилиб, инглиз тилида е Сосо со10 ичасизми, хоним — деб сўради. Бир вақтлар Миср ёшлари орасида инглизча гаплашиш жуда мода бўлиб,
Нагуа йўталган кишига ҳам бир қулоч инглизча сўз билан жавоб қилгуси келарди. Кейинги пайтларда она
тилида гаплашиш қадрлирок, чиройлироқ кўрина бошлади. Илгари инглизча гапирган одам ақллироқ кўриниб, арабча гаплашганлар маданиятсизроқ кўринарди.
Ҳозир жуда унчалик эмас. Нагуа эри Тавфиқ ал Ҳамадонийга на инглизча ва на арабча жавоб қайтарди.

Нагуа чап томонга ағдарилиб, офтобда қизариб
кетган семиз сонларига боқди-да, кейин нозик бармоқлари билан уни оҳиста силаб қўйди. Бирдан кўзи ўзидан нарироқда бир-бирини қувиб, кийқиришиб
юрган йигит билан қизга тушди. Ёнгинасидан ўтиб
кетаётган норғул йигитни кўриб, кейин унга қарғо
қолди. Бу Салоҳиддин эди. У тўпиғигача қумга ботиб, бепарво, тўппа-тўғри бориб, қирғоқда қалқиб,
лопиллаб турган қайиқча ёнида тўхтади. Дарҳол эшкакларни олиб қум устига қўйди-да, пачақ бир челак
билан қайиқча ичига тушган сувни олиб ташлай
бошлади. Нагуа бўлса яланғоч, кўкракдор Салоҳиддиннинг келишган қоматига маҳлиё бўлиб, узоқ тикилди. Бир муддатдан кейин бошқа ёнига ағдарилиб
эрига мурожаат қилди.

— Хўжам, анови қайиқчини чақиринг. Мени қа



йиқда бир айлантириб келсин. Ёнингизда майда пу:
лангиз борми7 а

= Шул бор, — деди Тавфиқ ал Ҳамадоний,— тўлқич бўлиб турибди, қўрқмайсизми, хоним7 :

-— Қўрқмайман. Қумда ҳадеб эчкизмарга ўкшаб ёта бераманми Чақиринг1

— Ҳо, Яллот{ Ялло1— Тавфиқ ал Ҳамадоний қўл
кўтариб, Салоҳиддинни чақирди.

Салоҳиддин қумдаги мўйсафидга ялт этиб қараб, пачақ челагини қўйиб, югуриб келди.

— Бўшмисан7

— Ҳа, бўшман.

— Хонимни қайиғингда сайр қилдириб кел. NK
тиёт бўл, қўрқитма.

— Хўп бўлади, жаноб.

— Мана буни ол,— у бир томонига эқром сурати солинган қоғоз пул узатди.

, — Ташаккур... Миннатдорман... — Салоҳиддин қўAAH кўксига қўйиб, қуллуқ қилди.

У югуриб бориб, қайиқ эшкакларини ўз жойига
ўрнатди, хонимнинг келишини кутди. Нагуа ўрниЖан туриб яланғоч ҳолича қайиққа тушди-да, Салоҳиаддиннинг рўпарасига ўтирди. Бир оз уялиб, ерга
қараб қўйди.

Салоҳиддин қайиқни силжита ётиб, Нагуанинг
оқ каптар кўксидек бўртиб чиққан кўкраги, оппоқ
ва келишган баданларига бир кўз ташлади-да, сўнгра хонимни хижолат қилмаслик учун унга қарай
бермади. У жон-жахди билан эшкакларни сувга 60
– тириб, қайиқни қалқитмай бир меъёрда олиб кетди.
Нагуа бўлса Йигит нигоҳлари узоқ уфқларда эканини

кўргач, секин ер тагидан унинг тарам-тарам бўлиб
турган кўкрак пайларига, сапчадек бўртиб, ажралиб
турган билак мускулларига обдан тикилиб қаради.
Бир дамдан сўнг у Салоҳиддиннинг қош-қўзлари, ингичка мўйловига ҳам тикилди. Барини сезиб турган
Салоҳиддин, секин мийиғида кулиб қўйди. Нагуа бу
кулгини сезди-да, безовталаниб сўради. .

— Нега куласиз, йигит

— Кулганим йўқ.

— Кулдингиз.

— Кулганим йўқ, хоним.

— Бирон ерим...— Нагуа бадани, қўлларини қарай бошлади. — Бир нима тегибдими7 — У ўз қоматини буралиб, ҳар оҳангга солиб, Салоҳиддин олдида

намойиш қила бошлади. –
"7286



{ Йўқ, хоним, ҳеч нима теккан эмас. Ҳамма
тиз топ-тоза.
Хайрият,— деди ёқимли кулиб Нагуа.— Менинг

1,м Нагуа,— деди бир дамдан кейин яна у.

—, Жуда чиройли исмингиз бор экан, хоним.

— Сизга бу исм ёқадими7

— Ҳа, чиройли исм.

— Сизнинг исмингиз нима)

—— Салоҳиддин.

— Салоҳиддин37

— Ҳа.

— Сизнинг исмингиз ҳам чиройли экан.

Шу пайт улар денгиз ўртасида бирдан қаҳ-қаҳ уриб
ўлишди. Бу кулгини уларнинг икковларидан бўлан
еч кимса эшитмади.

Қайиқча сузиб борар; кўрфаз сувлари. жимирлар;
зир томон — чексиз уфқларгача кетган кўм-кўк денгиз, бир томон — қатор ҳашаматли оқ бинолар, турли
хил миноралар билан тўлган Искандария шаҳри қирғоқлари. Қум устида ўтирган Тавфиқ ал Ҳамадоний
ҳам жуда узоқларда пашшадек бўлиб кўриниб турарди. Қайиқча яна бир оз сузгач, бу ёпашшаз ҳам кўзга
илинмай қолди. Олис Қибрис оролларидан келган. қатор тўлқинлар қайиқчани лопиллатар, йигит эшкакларни кериб мувозанатни сақлашга қанчалик уринмасин, барибир қайиқчани кўтариб-кўтариб ура бошлади.

— Қайта қолайлик,— деди Нагуа юрагига қўрқув
тушиб, .

— Ўтиб кетади, қўрқманг, хоним.

Қайиқча қия бўлиб, шиддат билан чайқалиб кетди.
Нагуа ўзини қайиқча ўртасига ташлаб, Салоҳиддиннинг оёқларига маҳкам ёпишиб олди. Бир оздан сўнг,
чиройли бошини Салоҳиддиннинг тиззаларига қўйиб,
қўрқув аралаш юзига тикилди. Салоҳиддин "қайиқчани буриб кўрфаз томонга шитоб билан суза кетди. Тўлқинлар ўтиб кетиб, қайиқ анча тинчиганига ҳам қарамай, Нагуа ҳамон Салоҳиддиннинг тиззаларини маҳкам қучоқлаганича ўтирарди. Бу ўтириши фиръавн
Тутмос ҳайкалига жуда ўхшаб кетарди.

—– Хоним, туриб ўтиринг, — деди Салоҳиддин мулойимлик билан,— тўлқинлар ўтиб кетди. Қирғоққа
сяқинлашаётирмиз...

", Нагуа ўрнидан туриб, ўз жойига ўтирди. Атрофи
ер.

{1 287 7



га аланглаб, олисларда сузиб юрган қайиқчаларни
кўрди.

— Сиз мени Нагуа денг, хўпми7

— Сиз нима буюрсангиз, биз итоат қиламиз, Нагуа
хоним. "

— Эртага, кундуз соат ўн иккида бизникига қелсангиз, сизда гапим бор. Исмоил пошшо мусофирхонаси, олтинчи қават, ўнинчи уй...

— Ҳозир айта қолинг. Бу вақтда мен қайиқчада
бўлишим, тирикчилик қилишим керак. Бирон иш бўлса, буюринг, мен бажо келтирай. Бирон нарса олиб келиш бўлса, айтинг, эрта билан етказаман.

— Сиз менга ёқиб қолдингиз, Салоҳиддин... Пул
топилади, одам топилмайди. Эртага келинг...

— Нагуа хоним, мен бир фаллоҳ йигитман, тирикчилик важидан бу ерларда юрибман.

— Тушунаман. Эртага келинг. Гап тамом

3

Чиройли қайиқча тўлғана-тўлғана қирғоққа етиб
келди. Нагуа қум устида, соябон остида ўтирган эри
Тавфиқ ал Ҳамадонийга жўрттага эшиттириб, Салоҳиддинга ёяхши сайр қилгани. учун ташаккур билдирдида, охудек бир сакраб кайиқчадан қум устига тушди.
Салоҳиддин ҳам ёҳаммавақт хизматингизга тайёрман
дегандек қўлини кўксига қўйиб, минватдорчилик билҳирди. Ахир у атиги ярим соатгина айлантириб эҳром
тасвири солинган уч фунт олди-ю, миннатдорчилик
билдирмайдими7 У ўзида йўқ шод; дам ўтмай эшкакларни кўйиб, белига тугиб олгани уч фунтли ҚОғозни
кўлига олиб, бир кўриб, яна эҳтиёткорлик билан букғгаб, жойига тугиб қўяди. Қайиқчасида ўтирган икки
ёшнинг сўзларига ҳам, шўхликларига ҳам эътибор бермайди. Хаёлида эртанги кун, Исмоил пошшо мусофирхонаси... :Борсамми ёки бормасамми), Бу фикр куни
билан аридек ғувиллаб миясини ғовлатди. Ўйлаб-ўйлаб
ўйининг поёнига етолмасди. Кечаси билан ҳам ўйлади.
Кечки овқат вақтида иниси Абдулраҳмон ар Рашад
ккўп хаёл сураётганизяни айтиб, таажжубланди. Лекин
Салоҳиддин бу гапни унга айтмай, яширди. 7

Эртасига эрта билан яна қайиқчасининг ёнига кеяиб, эшкакларни ўрнатди, сайр қилувчиларни кутди.
Негғадир ҳеч ким келмади. Соат ўн иккига якин био
киши денгиз сайрини ихтиёр қилиб, унинг ёнига келди.




Салоҳиддин хаёл суриб, иккиланиб, охири бетоб эканлигини айтди-да, эшкакларни йиғиштириб, Исмоил
пошшо мусофирхонасига жўнади.

У ҳашаматли бинонинг гиламлар ташлаб қўйилган
зинапояларидан юқорига кўтариларкан, мусофирхона
хизматкорлари — қора суданликлар унга таажжубланиб боқишарди. Йирик бойлар, ажнабий амалдорлар
тўшадиган бу мусофирхонада бошига хатта-иқол" с0либ, устига ғалабия кийиб олган оддий бир арабнинг
тиламларни бепарво босиб юриши улар диққатини ўзиға тортган эди.

Бир нафасдан сўнг у олтинчи қаватга кўтарилиб,
ўнинчи хона эшигини чертди. Шу дамнинг ўзидаёқ
эшик очилиб, обдан пардоз қилиб ясанган Нагуа Салоҳиддинни очиқ чеҳра билан кутиб олиб, ичкарига таклиф этди. Салоҳиддин ичкарига кириши билан бир нечта чиройли хоналарга кўзи тушди. У ўз ичида кБундоқ
ажойиб уйларда фақат подшоҳлар туриши мумкин
деб қўйди. ёЁки бу Нагуа хоним подшоҳ Форуқнинг
қизимикан...э деб ҳам ўйлади. Бир хонадан ўтгач, Нагуанинг таклифи билан иккинчи кенг хонадаги қизил
духоба креслога ўтирди. Нариги хона шоҳи пардалар
билан тўсилган, парда қиясидан ичкарида икки каравот ёнма-ён турганини ҳам кўрди. Нагуа аввалдан тайёрлаб қўйилган дастурхон устини очиб, кичик, новвот
ранг рюмкага конъяк куйиб, Салоҳиддинга узатди.

— Раҳмат, мен ичмайман, Нагуа хоним. Гапим бор,
юмушим бор деган эдингиз, мана келдим.

— Жуда яхши. Лекин сиз меҳмонсиз, дастурхонга
қаранг, марҳамат.

— Ёлғиз ўтиришимиз қандоқ бўлади Ахир сизнинг...

— Мен уни бир ерга юбордим, кечгача банд бўлади. Эрим олтмиш ёшда. Мен уни севмайман. Агар сиз
билишни истасангиз; мен Муҳаммад ал Ҳаммуднинг
қизиман. Икки пахта тозалаш заводимиз бор, бир фабрика... Бир сабаб билан Тавфиқ ал Ҳамадонийга тегиб
қолиб, бахтсиз бўлдим. Францияда ўқиб келганман...
Мана, ҳаммасини айтдим, тушундингизмий7

Салоҳиддин ётушундимэ дегандек секин бош қимирлатиб қўйди. Таажжуб билан гўзал Нагуага қаради. аЮПодшоҳ қизича бор) дегани тасдиқланди.

— Салоҳиддин, қани рюмкани олинг, ичингг Мен

{ Хатта-иқол — арабларнинг миялий бош кийими




аёл киши бўла туриб уялмаётирману, сиз йигит нарса
нимадан уяласиз. Олинг.

Салоҳиддин бу гапдан сўнг конъякни ичиб юбориб,
овқатлардан ҳам ейишга тутинди. Нагуа яна гап бошлади.

— Салоҳиддин, дўст бўлайлик. Сиз менинг тенгдошимсиз. Билмадим, ўзимга ўзим ишонмаётирман... Мен
сизни севиб қолганга ўхшайман. Туни билан ухламай
тўлғаниб чиқдим. Ҳеч уйқу келмади... Хайрият келдинтиз, кўриб қувондим...

— Нагуа хоним, қўйинг...

— Салоҳиддин, зора мен бахтимни топсам. Тавфиқ
ал Ҳамадоний қари, саноқли йиллари қолган... Сиз
уйланганмисиз7

— Йўқ, Нагуа хоним, — деди Салоҳиддин боши айланиб.

Нагуа ўз креслосини Салоҳиддиннинг ёнига яқин
суриб, қўлларидан ушлаб кўксига бош қўйди. Кайфи
ошиб қолган Салоҳиддин Нагуанинг сочларики силаб,
ширин лабларидан ўпиб, беихтиёр қучоқлади...

Кечга яқин Салоҳиддин Исмоил пошшо мусофирхонасидаги зинапоялардан яка битта-битта босиб
пастга тушаётганида оёқ пайлари оғриб, қалтирарди.
Мусофирхонадан ташқарига чиқиб, чўнтагига қўл
солган эди, букланган қоғоз борлигини сезди. Олиб
қараса, беш фунтлик пул.

Эртасига эрта билан кўрфазга бориб, қайиқчаси
ёнида турган икки кишини олди-да, сузиб кетди. Кун
бўйи қўли иш қилди-ю, мияси ўй ўйлади. Индинига
ваъдага мувофиқ яна соат ўн иккида мусофирхонага
борди. Ундан сўнг, орадан бир кун ўтгач, яна борди...
Мусофирхона хизматкорлари ҳам уни таниб қолишди.
Нагуа бўлса кимгадир уни ғвўз оғамэ, деб айтибди.
Уларнинг юз тузилишларида қандайдир бир ўхшашлик бор эди.

Тавфиқ ал Ҳамадонийни бу ишдан тамоман ғофил
деб бўлмайди. Илгари уни жеркиб, камситиб гапирадиган Нагуа кейинги кунларда она сутига тўйган қўзичоқдек сакраб ўйнар, ўзига оро берар, қари эрига
ялинар, эркаланар, ғоят эҳтиром қиларди. Қари эр ёш
хотинининг муғомбирлик қилаётганини сезса ҳам, индамайди, лекин жуда ҳаддидан ошиб кетмаслигини, ал
Ҳамадоний ва ал Ҳаммудлар шаънига доғ тушириб
қўймаслигини таъкидларди. Баъзан Нагуанинг Фран-{
"цияда ёқилган қилмишларини, имо-ишора un




эсига солиб, ёгап-сўзэ бўлмасликка чақирарди. Нагуа
бўлса ёхўп бўлади) дегандек қуруқ ёғоч бўлиб қолган
эри Тавфиқ ал Ҳамадонийнинг бўйнига осилар, шунда чол гандираклаб кетарди...

Салоҳиддин Нагуага жуда ўрганиб қолди. Тўғрироғи, у Нагуани севиб қолди. яҚуруқ ёғоч. эрини қисобга олмаганда, улар эру хотиндек бўлиб қолишди.
Қоҳира устунларидан бири бўлган ал Ҳаммуднинг
гўзал қизига эга бўлгани — осмондаги ой гўё унинг
қўйнига яширингандек бўлди. Салоҳиддин бу воқеани
тақдир деб билиб: еменинг софдил, заҳматкаш бир
мусулмон эканим худога ёқиб, бахт муяссар этдиз деб
ўйлади. Гурнадаги Мона ҳам унинг ёдидан кўтарилди.
У, мана икки ой бўлди, янги уйланган йигитлардек
сурункасига айшу ишрат сурмоқда. Ёнида анча-мунча
пул ҳам бор. Қайиқ ҳайдаш ҳам малол келиб қолди.
Нагуа бўлса негадир қайиқ ҳайдашни ташламаслигини, лекин қайиққа ёш хотинларни солмаслигини, қизғанажагини ҳам айтиб қўярди.

Ҳадемай орадан икки ярим ой ўтди. Искандария
кўрфазига салқин тушиб қолди. Кунларнинг бирида,
Нагуа Салоҳиддинга қисқагина қилиб, эртага эрта билан Қоҳирага жўнашини, кузатиб қўйишининг ҳожати йўклигини ҳам айтди. Сабаб эри Тавфиқ ал Ҳамадоний Нагуадан жуда шубҳалана бошлаган эмиш.
Салоҳиддин индамади. Нагуа жўнаб кетгандан сўнг, бу
ер унинг назарида ҳувиллаб қолгандек бўлди, қўли
ишга ҳам бормай қолди. Абдулраҳмон ар Рашад бундан бир ҳафта илгари бир пароходга ёлланиб ҳаммолчилик қилиш учун Искандария портидан Порт-Саидга кетибди. Икки хафтадан сўнг Искандарияга қайтиб
келмай, шунақаси Гурнага жўнармиш. Бу йил у бир
ойча илгари кишлоққа қайтармиш. Кексаларпинг айтишича, ибис қуши барвақт бола очибди, кузда шамол кучли бўлармиш...

— Искандария кўрфази Салоҳиддиннинг назарида
кимсасиз саҳрога ўхшаб қолди. У зерикди, бир ҳафтадан кейин пудратга олган қайиқчани эгасига топшигриб, поезд билан Қоҳирага жўнаб кетди.

Қоҳира...

. Салоҳиддин поезд деразасидан узоқ-узоқ далаларга
тикқилар, хаёл сурар... Бу улкан далаларнинг нариги
томонида, ФНилу муборак, бўйида Қоҳира шақри бор.
Қоҳира шаҳрининг ўртасида бир чиройли уй бор. Бу
уйда унинг севиклиси Нагуа яшайди. Нагув Салоҳид



диннинг йўлига интизор бўлиб кутмоқда. Унинг ғСалоҳиддин, мен сени севиб қолдим. Сен билан бирга бўлиш
кандай яхши-а, биз энди қиёматда ҳам бир-биримиздан
ажралмаймиз...э деган сўзлари, ёқимли товуши яна
кулоғига эшитилгандай бўлди. Назарида поезд секин
юраётганга ўхшайди, у бўлса поезднинг қушдек учиб
кетишини, тезроқ Қоҳирага ётишини истайди. Қалби
турс-гурс уради, ошиқади, севикли ёр томон интилади..,

Салоҳиддин Қоҳирага етиб ҳам келди. Кўчаларда
югурган машиналар, баланд бинолар, миноралар ХХуш
келибсан, Салоҳиддин) деб, унга табассум қилгандек
туюлди. У бошидаги хатта-иқолини тўғрилаб, бир қўли
билан ғалабия этакларини кўтариб, бир қўли билан
Искандарияда сотиб олгани — тахта чамадонини кўтариб, улкан бинолар остидаги одамга тўла йўлкалар
бўйлаб юриб кетди. Нил устидаги узун кўприкдан ўттач, тош арслонлардан сал нарироқдаги 4Семирамисо
мусофирхонасига кириб, хона берилишини илтимос
қилди. Мусофирхона хизматчиси уни бошдан-оёғигача
бир кўздан кечириб, бу ерда хоналар жуда қиммат,
яхшиси ал Азҳардаги мусофирхонага борсанг, яхши бўладиз деб, қуруққина жавоб қилди. Лекин Салоҳиддин
унинг гапига қулоқ солмай, суткасига икки фунт тўланадиган номерни олди. У обдан ювиниб-тараниб, кечга
яқин ал Бўстон кўчасига бориб, қатор икки қаватли
кўркам уйлар ёнидан ўтиб, мармар зинапоялар, панжаралар, ҳовлиларда чаман бўлиб очилиб ётган гулларни томоша қилди. Бу кўчада севикли Нагуанинг
ёшлиги ўтган. Унинг айтишича, бу чиройли биноларнинг учинчиси — қаҳва ранг деворлар узра қирқоғайни
гули чирмашиб ўсгани, фонтан ичида танига илон чирмашган — Лаокоон: ҳайкали қўйган ҳовли — Муҳаммад ал Ҳаммуд хонадонидир.

алоҳиддин Нагуанинг ота ҳовлиси атрофида бир
соатдан мўлроқ вақт айланиб, томоша қилиб юрди.

Салоҳиддин бир дам ҳайрат билан ҳовлига қараб
тургач, қоровулнинг ўз кийимларига тикила бергани
ғашига тегди-да, у билан қуюқ хайр-маъзур қилиб, мусофирхонага жўнади. Шу куни дам олиб, эртасига ал
Сарват кўчасига борди. Бу ердаги икки қаватли, ал
Ҳаммуд ҳовлисидан қолишмайдиган, кўркам бино-ю,
гулзор атрофида айланди. Бу бино Тавфиқ ал Ҳамадо
в Паокоон — қадимги юнон афсонаси бўйича ишланган
ҳайкал.




нийники. Ву ерда Нагуа яшайди. Аллақандай суратлардаги афсонавий қасрларга ўхшаш бу бино қариб
қолган ал Ҳамадонийдан кейин Салоҳиддинга қоладигандай кўринди...

Салоҳиддин кўчадаги йўлкада туриб, темир панжаралар орасидан ҳовлига узоқ тикилди. Лекин гулзорни ўтоқ қилиб юрган хизматкор билан гаплашишга журъат қилолмади. Бино деразаларига тикилди.
Назарида бу деразаларнинг биридан Нагуа унга қараб
тургандек туюлди. Бу ёрда ҳам бир соатдан мўлроқ
айланиб юрди-да, кейин Иброҳим пошшо майдони 79мон жўнади. У ерда қатор кийим-кечак магазинларя
бор. Ал Ҳамадоний ҳовлисининг қоровули унинг хатгаиқоли билан ғалабиясига қарай бергани камситишдек
туюлди унга. Искандария кўрфазида эканида, бир куни Нагуа:; 8Агар сиз костюм кийсангиз, бу қадди-қоматингизга жуда ярашардиз, дегани ҳам хаёлидан ўтди. У катта магазинга кириб, олти фунтга жигар ранг
костюм сотиб олди. Шундай қилиб, у бир неча кун сурункасига ал Сарват кўчасига қатнади, лекин севикли
ёр жамолини кўришга муяссар бўлолмади. Ўйлаб-ўйлаб, ал Ҳамадоний ҳовлисининг қоровули билан гаплашишга қарор қилди. У эрталабки чойдан сўнг яна
ўша дарвоза ёниға келиб, қоровулни чақирди.

— Ассалом алайкум, ота)

— Ваалайкум ассалом1

— Мен бир мусофир кишиман... Нагуа хонимда гапим бор эди, чақириб берсангиз.

— Лаббай7 — чолнинг кўзи ола-кула бўлиб хонасидан чиқаёзди.— Бундоқ гапни демоғлик айб бўлишини
билмадингми7

— Маъзур тутсинлар,— деди Салоҳиддин бир оз
ўйланиб,— мен Нагуа хонимнинг қариндошларидан
бўламан. Исмим — Салоҳиддин.

— Бундоқ дегин, — деди чол Салоҳиддинни ҳовлидаги скамейкада ўтиришга таклиф қилиб, кейин Нагуа
хонимга унинг келганини хабар қилиш учун ичкарига
кириб ғойиб бўлди. :

Бир замондан сўнг, у ичкаридан бўшашиб қайтиб
чиқди-да, (Хоним йўқлар, бир ерга кетганлар деди.

— Кай маҳалда бўлишларини айта олмайсизми7

— Айтолмайман.

— Кечқурун келайми7

— Билмадим.

— Эртага-чи)

 




—,—— Келиб кўр... ,

: Салоҳиддин қоровул чол билан қуюқ хайрлашит6,
яна 4Семирамиса мусофирхонасига қайтғди. Юмшоқ
каравотда чалқанча ётиб, Нагуанинг: 4Салоҳиддин,
азизим, сен Қоҳирага кел, бизникида меҳмон бўласана деган гапларини, эркаланиб кулишларини эслади.

Эртасига у жигар ранг костюмини кийиб яна ал Ҳамадоний ҳовлиси томон жўнади. Мусофирхонадан
чиқаверишда хизматкор унга яна тўрт кун учун саккиз
фунт тўлаб, квитанциясини олишни эслатди. Салоҳиддин дарҳол ҳамёнини очиб, саккиз фунт пул тўлади.
Шундан сўнг ал Сарват кўчасига жўнади.

— Ассалому алайкум

— Ваалайкум ассалом

—– Бир оғиз гапим бор эди...

— Тушунаман...Лекин мен сенга бир гапни айтиб
қўяй: сен хонимни кўра олмайсан1 Менинг маслаҳатим, мусафир бўлсанг, ўз юртингга жўна) Бунда юришдан фойда йўқ1

— Бир кўрсам, отахон...

— Хоним бугун театрга борадилар. Бу гапни ҳам
айтмаслигим лозим эди, лекин сен яхши йигит кўринасан, сенинг учун айтдим.

Шундан сўнг, Салоҳиддин қоровул билан хайрлашиб, қайтиб келди. Мусофирхонада ёта бермай, ал Азҳар бозорига бориб, уни-буни кўрди, онаси учун бир
Фунтга тўрт метр бўз сотиб олди. Бозордан кайтишда
опера театри кассасига бориб, уч фунтга ўртача баҳодағги билетдан бир дона сотиб олиб, мусофирхонага келди. Кечқурун яна ювиниб-тараниб, янги костюмини
кийиб театрга борди. Италия операси бошланишидан
аввал, ҳаммаёқни айланиб, Нагуани кидирди. У йўқ.
Спектаклв бошланди: саҳнада аллақандай пари хотинлар рақс эта бошладилар. Салоҳиддиннинг кўзи олмакесак териб, олдинги қаторларни, ложаларни қидира
бошлади. Нагуа йўқ. Бир вақт бундай қараса ўнг томонида — духоба пардалар тутилган ложада унинг учун
энг қадрли бўлган киши — гўзал Нагуа ўтирганини
кўриб қолди. Хайрият қоровул чол алдамаган экан.
Нагуанинг ёнида ўша кўзойнакли ориқ, қари эри —
Тавфиқ ал Ҳамадоний ўтирибди. Салоҳиддиннинг шодликдан юраги гурс-гурс ура бошлади. Ҳозирнинг ўзидаёқ ўрнидан сапчиб туриб, югурганича бориб Нагуа
билан саломлашмоқчи бўлди. Соғинганини, бир неча

-294



қафтадан буён ёниб қовжираб юрганини гапирмоқчи
Фўлди. Лекин ҳозир пайти эмаслигини, танаффуёгача
сабр қилиш лозимлигини ўйлади.

"Танаффус ҳам бўлди. Залдагилар секин-аста коридорларга, кенг хоналарга чиқиша бошлади. Салоҳиддин Нагуа йўлини тўсиб кутиб турди. Бир нафасдан
сўнг эри билан ёнма-ён келаётган Нагуа ялт этиб Салоҳиддинга қаради. У яқинлашгач ёсаломэ) ишорасияи
қилиб, бошини билинар-билинмас қимирлатиб, Салоҳиддин ёнидан ўтиб кетаётган эди, Салоҳиддин бирикки қадам юриб келиб, Нагуа ва унинг эрига қўл қовуштириб, қуюқ салом берди.

— А... Тавфиқ, сен бу кишини танийсанми)7 —
деди Нагуа эрига мурожаат қилиб. — Искандария кўрфазида дам олганимизда, бу киши қайиқ ҳайдарди, қайиқчи...

— Эслайман.

— Театрга тўшдингизми7 — Нагуа Салоҳиддинга
тап қотди.

— Ҳа, Нагуа хоним... Саломатмисиз 7

— Яхши. Тавфиқ, менга экстра шоколад олиб
кел,— деди У эрига таманно билан. Ал Ҳамадоний буфетга кетди. Нагуа ёлғиз қолгач, ехўш7э дегандек Салоҳиддинга қаради.

— Нагуа, икки ҳафтадан бери сени бир кўраманми
деб ёниб, кабоб бўлиб юрибман. Ҳижрон азоби қийнаб
юборди мени. Илгари унча эмас эди, ҳозир сени шундай қаттиқ севиб қолдимки, агар бугун кўрмаганимда
жинни бўлиб қолишим аниқ эди. Хайрият кўрдим, худога шукур... Мен ҳар куни ҳовлингга бордим, лекин
сен уйда эмас экансан, учратолмадим. Ҳар куни сени
тушимда кўраман... Сенга шундай ўрганиб қолибманки, энди биз киёматда ҳам ажралмаймиз. Қани менга
айтчи, ўзингнинг тан-Жонинг соғми7 Мени ҳам эслагандирсан... Мен белсам ҳаммавақт сени эсладим. Чиройли номингни ҳамма вақт тилимдан қўймадим.
Сени саломат бўлгин деб ҳар кун дуо қилдим...

— Салоҳиддин, сиз бу гапларни бир айтдингиз,
иккинчи айтманг,— деди Нагуа секин, атрофдаги
одамлар пайқамаслиги учун. У сохта кулиб ҳам қўйди, — мен қиз бола эмасман, эрим бор. Эрим — Тавфиқ ал Ҳамадоний, тушундингизми) Бу кераксиз гап"карни қўйинг... Хайр1

У битта-битта қадам ташлаб, нозу таманно билан




буфет томон юриб кетди. Салоҳиддин бўлса турган
жойида ҳайкалдек қотиб қолди...

Салоҳиддин шу кеча босинқираб чиқди. Эрталаб
юз юваётганида, Қоҳирада унинг учун ҳеч нима йўқдай, улкан шаҳарнинг ўзи ҳам аллақандай қоғозлардан ясалгандай, ҳамма нарса қалбаки — кўз боғловчилар ишига ўхшаб кўринди. Ҳаммаёқ фирибгарлар
ёилан тўлгандек, ҳатто Қоҳира ўртасида турган фиръавн Рамзес П.нинг минг пудлик мармар ҳайкали
ҳам қоғоздан ясалгандай бўлиб кўринди. У шу куниёқ мусофирхона билан ҳисоб-китоб қилиб, чўнтагида
қолган биргина беш фунтлик қоғоз пулни чангаллаб
Қоҳира — Луксор поездига миниб қишлоғи Гурнага
жўнади. Абдулраҳмон ар Рашад бу уч ой ичида кам деганда олтмиш фунт ишлаб олган бўлиши
керак. Унинг чўнтагида фақат беш фунт бор. Беш
фунт...

У Луксорга келиб, поезддан тушиши биланоқ шум
хабар эшитди: кеча Англия, Франция ва Исроил қўшинлари Мисрга ҳужум бошлаб, Порт-Саид, Ғазнани
бомбардимон қилибди... Сувайш каналида ҳаракат
тўхтабди. Салоҳиддин симёғочларда бақираётган радио карнайларидан ҳам бу сўзни эшитди. У ғазабланди, муштумини қисди. Яна бунинг устига бир ҳафтача бурун Нилнинг нариги томонида қаттиқ шамол
туриб, қанчалаб далаларни, қишлоқларни қум босибди. Шамол уч кун бетўхтов қум сочибди. Луксор мииораларидан юз баробар катта гирватлар осмонга
устундек кўтарилиб, саҳро қумларини қишлоқлар
устига тўкибди. Баъзи ерларда осмондан калтакесагу
илонлар ҳам тушибди...

Шу куниёқ Салоҳиддин Нилдан ўтиб, Гурнага
югурди. ёФиръавнлар водийсиз деган тепаликларни
ошиб ўтиб сайхонликка чиққанида, узоқ-узоқларга тикилиб, ям-яшил бўлиб турадиган Гурнасини қидирди.
Гурна йўқ. У тахта чамадонини елкасига олиб, арава
йўлидан жадал кун ботиш томон юрди. Бир муддатдан сўнг арава йўли ҳам қумлик орасига кириб йўқолди. У тахминлаб, қум саҳроси оша кетаверди. Тушида арелон қувган кишидек чопа олмас, оёқлари
қумга ботиб кетарди. Бир соатлардан сўнг қум остида қолган вайрона уйларни кўрди. Хурмо дарахтлари
ҳам синиб кетибди. Вайронада ундан бошқа ҳеч кимса йўқ эди. У тикилиб, тахминлаб ўз уйини ҳам топди. Қўшниси Мона уйини ҳам. Эчки боғлайдиган тўн



кани ҳам... Бутун қишлоқ қўнғир қум остида қолибди. Одамлар қани7 Унинг онаси кани7.,

Салоҳиддин тахта чамадонни ерга қўйди-да, шапалоғи билан пешонасига қарсиллатиб бир урди. Сўнгра қумга ўтириб, ёш болалардай ўкириб йиғлай кегди... Унинг ноласини қум тепаликларидан бўлак ҳеч
кимса эшитмасди.

Бир муддатдан сўнг у яна ўрнидан туриб, Луксор
томон кетди. Унинг юрагида — тезда иниси Абдулраҳмон ар Рашадни топиб, унга ҳамма гапни айтиб
бериб, сўнгра қурол олиб, Порт-Саидга югуриш нияти
алангаланар эди.



