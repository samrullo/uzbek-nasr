{ ҲАРБИЙ
{ ҲИКОЯЛАР
КУТУБХОНАСИ

Абдулла Қаҳҳор

ОЛТИН
ЮЛДУЗ

Ўзбекистон КП. Марказий Комитетининг
бирлашган нашриёти

Тошкент – 1966



9(С)27
Қ 35

Қаҳҳор Абдулла.

Олтин юлдуз. (Повест). Т., Ўзбекистон
КП МКнинг нашриёти, 1965.
39 бет. (Ҳарбий ҳикоялар кутубхонаси)

Тиражи 20000.
Каххар А. Золотая звезда,



укурбой акавинг ўғли Аҳмаджон уруш бошланган кун
лари ҳамрайони бўлган бир талай колхозчи ёшлар қатори аскарликка ариза берганида кДарров милтиқ оламану,
урушга кетавераманзэ деб ўйлаган эди. Ҳарбий комиссарнатдагилар: кЙўқ. Аҳмаджон, ҳозир одам керак эмаса дейишди. У қайтиб, ўзининг кПахтачиликэ колхозида кетмонини чопиб юратурди, лекин ўзини улуғ походда бирон англашилмовчилик орқасида
бўлинмасидан кейинда қолган жангчидай сезар эди.

Бир ой ўтди, икки ой ўтди. Қизил қўшин чекинмоқда. Яна
бирмунча вақт ўтгандан кейин радио кдушман шонли пойтахтимиз бўлган Москвага таҳдид қилмоқдаз деди. Аҳмаджон кЭнди
одам керакдир) деган ўйда яна ҳарбий комиссариатга учради.
У ердагилар бу сафар ҳам кҲозир одам керакмас, Аҳмаджон,
керак бўлганда ўзимиз чақирамизэ дейишди,

Қиш ўтди. Зўр ташвишлар, умидлар кўклами келди. Бу
кўкламда бутун мамлакат халқи фронтдаги жангчилар билан
бирликда ҳаёт кечириб, Май байрамини меҳнат ва кураш кунига айлантирди. Ҳар йили Май байрамида ясан-тусан қилиб, гажак қўйиб, паранжисини чимматсиз ёпиниб грузовойда Бешариққа тушадиган Шоварди қизлари байрам кунларини Ҳам эркаклар билан баб-баробар кетмон уриб, далада ўтказишди.

Шундай қилиб ёз ҳам ўтди. Ниҳоят бундан бир неча кун
бурун Аҳмаджон аскарий хизматга чақирилди.

Аҳмаджон, модомики одам керак бўлиб чақирилганидан кеЙин, урушга ўз мўлжалидан ҳам тезроқ юборилишини кутар
эди. Оёғи остида ўралиб юрган ўғилчаси Муҳаммаджоннинг пешонасидан ўпди: хотини, қариндошлари, ёр-дўстлари билан
хайрлашар экан. худди ҳозир урушга кириб кетаётгандай «E
чангим чиқади, ё донғим чиқади) — деди.

Бироқ у тушган поезд ғарбга эмас, шарққа қараб кетди.
Аҳмаджон бунга чандон эътибор қилмади, чунки бирор жойдан




кийим-бош, милтиқ олиш керак-да. Вагонда Аҳмаджонга ўхшаган йигитлардан яна бирмунча бор эди. Булар бир шаҳарга тушиб, эртасига кийим-бош олишди. Учинчи куни азонда бирдан
ктур-тур12 бўлиб қолди. Жуда кўп киши чиқиб майдонга саф
тортди. Милтиқ улашилди. Аҳмаджонга нимдошгина милтиқ
тегди. У милтиқни олиб ўзини одатдагидан кўра ҳам бардамроқ
ва кучлироқ сезди. Командирнинг кРота, смирно деган овози
унга ғалаба наърасидай эшитилар эди.

Рота поездга чиқди. Бу поезд ҳам ғарбга эмас, шарққа қараб кетди. Шундай кунларда мамлакатнинг қайси бурчида бўлмасин, ҳарбий кийим киймаган киши бўлишлигини, ҳарбий кийим
кийган кишининг эса фронтдан узоқда юришини тасаввур қила
олмайдиган Аҳмаджон ҳайрон эди.

УУруш ғарбда, рота фронтдан уч-уч Ярим минг километр берида, яна шарққа қараб кетаётибди

Аҳмаджон ўйлаб ўйига ета олмас эди.

Дераза ёнида, эндигина сабза бўлган мўйлаби тескари қўйилган қошга ўхшаган бир йигит вагоннинг ғилдирак қоқиши
муқомига аллақандай бир куйни хиргойи қилиб борар эди.
Аҳмаджон ундан секин:

— Жўрам, қаёққа кетаётибмиз7 — деб сўради.

Бу йигит кҳеч ким ҳам билмайдиз дейиш ўрнига афт-бошига
номуносиб бир тарзда тўнглик қилиб:
= — Командир сизга доклад қилмаган экан-да) – деб жавоб

рди.

Аҳмаджон таъби тирриқ бўлиб, бошқа ҳеч кимдан гап сўрамади.

Кейинги ўн-ўн беш йил мобайнида Ўзбекистон темир йўлларида кдуварако бекатчалар шунча кўпайганки, булардан кўпининг отини йўловчилар эмас, баъзан кондукторлар ҳам билмайди. Буларни анчайин поездлар ҳам назар-писанд қилмай пишқирганича ўтиб кета беради. Поезд бир неча соат йўл юргандан
кейин ана шундай бекатчалардан бирига келиб тўхтади. Эрта
куз жаласи тоғлиқ жойларга хос ҳафсала билан қуяр, ёмғир
суви темир йўлнинг икки томонидан дарё бўлиб оқар эди.

Ротанинг кети вагондан тушмасданоқ, саф бўлиш ҳақида
команда берилди. Жала тингунча бирон бошпанага кириб турармиз деган умидда атрофга қараётган жангчилар командани
эшитиб ҳанг-манг бўлишди: наинки шу тобда, осмон ҳамма тарновларини бараварига очиб юборган бир пайтда йўлга тушилса1

Вагондан ҳаммадан кейин тушган ва милтиғини тиғидан ушлаб, елкасига қўйгани ҳолда шошмасдан кедаётган Аҳмаджон:



— Шундай кетаверсак бўлмасмикин7 — деди.

Командир жаҳл билан бурилиб унга қаради, бир нима демоқчи бўлган эди, унинг милтиқ кўтаришини кўриб, кулгиви
қистади.

— Бу қандай милтиқ кўтариш" Тугмангизни солинг Аскар
ҳеч қачон, ҳеч қаерга кшундайз кетавермайди... Р-ровняйст

Командир ротани бутун қоидага мувофиқ тартиб билан йўлга солди. Жала ҳамон қуяр, рота икки томонда хира кўланкадай кўринган адирни оралаб, худди сув остида юргандай зўр
қийинчилик билан тахминан шарққа томон борар эди.

Булар шағал тўкилган катта йўлдан бурилиб, ён бағирдаги
сўқмоққа чиққанда жала яна ҳам шиддатлироқ ёғиб, сўнг бирдан тинди. Рота бир қатор бўлиб, сўқмоқдан, баланд ўсган ўтўланлар орасида гоҳ кўриниб, гоҳ кўринмай кетмоқда эди, Тоғ
шабадаси ҳар пуфлаганда ўт-ўланлар вошиллар, буталар ғувиллаб, сарак-сарак қилар эди. Ҳадемай адирлар оралиғини қоплаб
ётган кул ранг туман тарқалди.

Рота ҳатто ёнбағирда ҳам тўпиқдан сув кечиб бир неча километр йўл босганидан кейин сойликка тушди. Жилғадан ҳайқириб чиқиб келаётган сой рўпара келди. Сой унча катта бўлмаса
ҳам ниҳоятда тез оқар, хқулқ-қулқ2 этган товушлар сув остида
катта-катта тошлар юмалаётганлигини билдириб турар эди. Командир сойдан кечиб ўтишни буюрди. Бундан бошқа чора ҳам
йўқ эди. Ротанинг ярмидан кўпи кечиб ўтди. Қолганлардан бир
қисми сойнинг ўртасига етмасдан, бир қисми эса ундан ҳам берироқдан қайтишга мажбур бўлди. Икки киши оқиб кетаёзди.
Пишқириб, илондай тўлғаниб оқаётган бу сув — сув эмас, бир
бало эди.

Командир ўтганларга разм солиб турган эди, Аҳмаджонни
чақириб, мийиғида кулди. Аҳмаджон унинг нима демоқчи бўлганини фаҳмлаб дарҳол қайтиб сойга тушди ва ўртасига келиб,
қоққан қозиқдай туриб олди. Сув қаҳр билан унинг биқинига
урилиб шовиллар, бошидан ошиб ўтгундай бўлар, лекин тоғдай
тавдасини қимирлата олмас эди. У сойдан ўта олмай қайтганларнинг ҳаммасини бирма-бир қўлидан ушлаб ўтказди.

Рота яна бир қатор бўлиб йўлда давом этди. Булар шағал
тўкилган катта йўлни кесиб ўтиб, адирга томон чиқиб кетаётганда ботаётган қуёшнинг ҳорғин нури рўпарадаги қорли тоғ
чўққисини, унинг тепасида увададай осилиб турган қора булутни бир лаҳза қизартирди-да, сўнди. Шу билан узоқдаги Тоғ
оралиқларидан бошланган қоронғилик аста-секин ҳамма ёққа
тарала бошлади.




Рота адир устига чиққанда, унинг нариғи томонида чароғон бир водий намоён бўлди. Унинг бир чеккасида — адир этаrama уч-тўртта оқ уй ва ўртасида бир неча қатор ғарамга ўхшаган қора уйлар кўринар эди. Ҳамма ёқ жимжит, фақат аллақаерда электростанция гупиллар эди. Рота пастга тушгандан
кейин, узоқдан ғарамга ўхшаб кўринган катта-катта, уйлар орасида юрган кишилар қораси кўрина бошлади.

Командир ротани ўшандай уйлардан бирининг олдида тўхтатиб, ўзи қаёққадир кетди, анчадан кейин бир киши билан қайтиб ротани ўз майлига қўйди-ю, уйга кириб кетганича зим ғойиб
бўлди. Жангчилар кийим-бошларини ечиб сиқишар, исимоқ учун
у ёқдан-бу ёққа юришар эди. я

Аҳмаджоннинг назарида бу ишлар, бу юришлар, тоғ оралиғига солинган бу уйлар ҳаммаси ортиқча, урушга ҳеч тегишлиги йўқдай кўринар эди. У эшик ёнига чўнқайиб ўтирди-да, милтиғининг затворини бир неча марта очиб ёпди; сўнгра ёнида деворга суяниб турган бир жангчидан:

— Жўрам, ўқни қачон беради7 — деб сўради.

Деворга суяниб турган жангчи йўлда — поездда тўнглик
қилган йигит эди.

— Ҳа, зоғча отармидингиз7 — деб яна тўнглик қилди.

Аҳмаджон товушидан билдики, ўша йигит экан, бу сафар
ғаши келди: кНима бу, ҳадеб тутун қайтаради, арпасини биров
хом ўрибдимир

— Тўғри гапимга эгри жавоб берасиз-а, ўртоқ, — деди Аҳмаджон, — боя ҳам шундоқ қилган эдингиз... Мунча сассиқ йиTUT экансиз, ичингизда ит ўлганми

Аҳмаджон шу гапни айтиб, ўрнидан туриб кетмоқчи бўлган
эди, ҳалиги йигит унинг елкасидан босиб, ўзи ёнига ўтирди.

— Кечирасиз, ўртоқжон, бемаврид ҳазил қилибман... Қаердансиз7

Аҳмаджон дарров жаҳлидан тушди.

— Бешариқдан. Ўзингиз қаердансиз7

— х Семхозэдан, эшитганмисиз7 Бизнинг совхозни уруғ 3аводи деса бўлади. Яхши уруғлик чигитлар биздан чиқади.

Бирпас жим қолишгандан кейин, Аҳмаджон сўради:

— Нега бунча тажангсиз7.. Ҳа, аввал танишиб қўяйлик,
отингиз нима

— Бўтабой... Тажанг эмасман, ўртоқжон, кейин, кейин айтиб бераман. Бундан буён биргамиз-ку. Бафуржа ўтириб айтиб
бераман. Ҳа, айтгандай, қачон ўқ беради, дедингиз. Ўқ отиши



мизга ҳали етти қовун пишиғи бор. Бу милтиқлар отилмайди,
ўқдони тешиб қўйилган. ,

Аҳмаджон милтиғини пайпаслаб кўрди. Унинг ўқдони ҳақиқатан тешик эди.

Бу кунларда немис Сталинград деворларига бош урмоқда,
Кавказ тоғлари этагида оч бўридай изғиб юрмоқда эди. Аҳмаджон шундай кунларда, одам керак бўлиб аскарий хизматга чақирилгани ҳолда фронтдан уч-уч ярим минг километр берида,
яна отилмайдиган милтиқ кўтариб ўтирганига гоҳ хит бўлар,
тоҳ кулгиси қистар эди. Ичкарида командир бошлиқ бир неча
киши милтиқ тозалаётган экан, старшина келиб буларнинг қўлидан ўша отилмайдиган милтиқни ҳам олиб кетди.

Бирпасдан кейин казармага киргали ижозат бўлди. Казарма қоронғи, унинг бир бурчида кичкина чироқ милтиллар эди.
Жангчилар кечки овқатга берилган нон билан ёғни еб бўлмасданоқ, ухлаш ҳақида буйруқ бўлди.

Аҳмаджон кутган таълим-машқ кунлари бошланиб кетди,

Бўлинма тонг қоронғисида оёққа босганича куни бўйи тинмас, ҳатто одатда тушки овқатдан кейин бериладиган бир соатлик истироҳат ҳам кўпинча берилмас эди.

Аҳмаджон Бўтабой билан бир казармада бўлса ҳам беш
кунгача кўриша олмади. У ҳам Аҳмаджон сингари ўз взводи
билан тонг қоронғисида чиқиб кетганича уйқу Маҳалида қайтади-ю, ташпа ташлаганича ухлайди-қолади. Олтинчи куни кечки
пайт Аҳмаджон ўз вззоди билан казарма ёнидаги тепаликда
милтиқ тозалаш билан машғул эди, Бўтабой казарманинг нариги
томонидан бир қучоқ курак кўтариб ўтди. У Аҳмаджон шу
ерда эканлигини билиб, дам-бадам қараб борар эди. Аҳмаджон
қўлини кўтариб ўзини танитди ва бош ишораси билан ҳол сўради. Бўтабой оёғи билан ерга бир нима деб ёзди-ю, яна йўлда
давом этди. Нима деб ёзганини бориб кўришга фурсат йўқ эди,
кечки овқатга кетаётиб қараса кқийналиб кетдима депти.

Ҳақиқатан, таълим кунлари кишини ниҳоятда толиқтирар,
ҳатто Аҳмаджондай гавдали, бақувват йигит ҳам эзилиб кетар
эди.

Аҳмаджон етти ёшда отасидан, ўн ёшида онасидан етим қолтан. Ўша вақтдаги турмуш, ўша шароитдаги болаликни назарга
олганда, уни сккичик меҳнаткаш дейиш мумкин эди. Агар скичик меҳнаткаша бўлмаганда то ўн олти ёшигача ҳар кимлар



нинг эшигида тююриб, нонини топиб ея олмас эди. Унинг суяги
жисмоний меҳнат билан қотди. У меҳнатга бўлган қобилиятини
айниқса колхозда кўрсатди. Шу қобилияти орқасида юз центнерчи звенога бошлиқ, ундан кейин бригадир бўлди. к Юқори
ҳосила значоги олди. Ана шу Аҳмаджон, меҳнатда чиниққан,
унча-мунча оғир меҳнатни кўрдим демайдиган шу йигит ҳам
толиқар, баъзан отга ўхшаб тикка турган жойида пинакка кетар эди.

Р Ҳарбий таълим қурол ишлатиш ва ҳарбий расм-тасмилни
билишдан иборат деб ўйлаган кянги аскар болаларэта албатта
бу қийинчилик, баъзан ҳарбий билимга алоқасиз кўринган ишлар ортиқча туюлар эди. Бу нарса Аҳмаджоннинг ҳам кўнглидан ўтган пайтлар бўлди. Бироқ ундай эмас эди. Аҳмаджон қилинаётган ишлар командирларнинг талабига разм солиб қараса,
жангчи қўлига жанговар қурол олишдан бурун ўтда ёнмайдиган, сувда ботмайдиган, ер тагида илон қимирласа биладиган,
юлдузни бешоти урадиган бўлиши керак экан. Шунинг учун
Аҳмаджон командирнинг ҳар қандай буйруғини ҳатто ҳарбий
таълимга тегишлиги бўлмаган топшириғини ҳам уруш майдонидаги жанговар вазифа ўрнида кўриб бажарар эди.

Дастлабки кунларда ҳамма ҳам ишнинг бу қадар кўплиги,
кистовлиги фроктнинг одамга эҳтиёжидан келиб чиққан; жангчилар зарур бўлган малакани орттириши биланоқ бетўхтов фронтта юборилади деб тахмин қилар эди. Шундай, тахминига асос
ҳам бор эди, чунки бу вақтларда Қизил Армия душманнинг
Москвага ҳужумини қайтарган бўлса ҳам, душман кейинчалик
яна ташаббусни қўлига олиб, ғарби-жануб томондан фронтни
ёриб ўтган, Воронеж, Сталинград районларига чиқиб қолган,
Москвани ўраб олишни ўз олдига мақсад қилиб қўйган эди.

Бироқ ишлар шунча қистов, шунча кўп, фронтда ҳалигидай
тахминларга асос бўладиган воқеалар юз берганлигига қарамасдан жангчилар ҳар якшанба куни ҳар қандай машғулотдан озод
қилинар эди. Жангчилар бу кунни ўйин-кулги, вақтичоғлик билан ўтказишар, кечқурун кино тарк бўлмас эди. Дам олиш кунҳарита қараб айтганда, ҳалигидай тахминларга сира ўрин

ўқ эди.

Ҳақиқатан, шундай бўлиб чиқди. Бир якшанба куни Аҳмаджон ошхонага дежур бўлиб уйқудан қолди, кечқурун ҳамма
кинога кетганда бирпас мизғигани казарма ёнидаги майсага чўзилган эди, рўпарадаги адир ён бағридан ашула товуши
эшитилди. Аҳмаджон ётган ерида бирпас унга қўшилди-ю, кейин бўлмади — адирга чиқиб борди. Бу ерга ўн чоқли жангчи




тўпланган, ҳаммаси бир-биридан хушовоз, хушчақчақ йигитлар
эди. Навбат келганда Аҳмаджон Ҳам бир жуфт ашула айтиб
берди. Кейинчалик маълум бўлдики, булар турли баталвондан
бўлиб, баъзи бирларининг баталқонлари аллақачонлар машқини расо қилган ва бир неча ойдан бери фронтга жўнаш ҳақида
буйруқ кутиб ётар экан.

Бу баталъБонлардан баъзилари икки ойдан кейин жўнади.
Ҳамма фронтга кетди деб ўйлаган эди, бироқ Ленинободдан,
Каттақўрғондан, Олмаотадан ва бошқа шаҳарлардан хатлар кела бошлади. Кетишда Аҳмаджон билан қучоқлашиб хайрлашган бир йигит кҚўмондонлик бизни тамом эсидан чиқарди шскилли, ҳали ҳам занг босиб ётибмиз2 деб ёзар эди.

Аҳмаджон бир неча ой таълим кўриб яхши пулемётчи бўлтанидан кейин, бир вақтлар аскарликка ариза бериб юрган кунларида, кдарров милтиқ оламану, урушга кетаверамана деб
ўйлагани ёдига тушса кулар эди.

У яхши пулемётчи бўлиб синовдан ўтган бу кунларда Қизил
Армия бир ярим минг километр масофада фронт бўйлаб ҳужум
қилмоқда ва Ленинград ат да, марказий фронтда, Харъков
остоналарида, Азов денгизи, Қора денгиз бўйларида душманга
қақшатқич зарбалар бермоқда эди. Москва қамал хавфи остида
қолган кунларда ҳам машқи расо баталъонлар мамлакат ичкарисида ёзанг босиб2 ётганини эслаганда ҳозир фронтнинг одамга
эҳтиёжи тўғрисида бир нима дейиш қийин эди. Шунинг учун
Аҳмаджон баталон ғарбга йўл тутганда ҳам сбирон жойда қолиб кетармизз деб ўйлади. Бироқ эшелон Оренбургдан ўтди,
аллақайси станцияда бир неча соат тўхтаб қолди. Ундан кейин
баталъоннинг бир қисми жанубга томон йўл солди.

Поезд секинлаб, гоҳ тўхтаб, гоҳ жадаллаб қор босган бепоён саҳродан борар эди, эртасига эрталаб бир соатга яқин тўхтаб, қолди. Билган кишиларнинг айтишига қараганда бу хийлатина катта станция экан. Лекин унинг катта станция эканлигини
фақат йўл кўплигидангина билиш мумкин эди, холос. Биронта
иморат Йўқ. Станциянинг идораси, почта ва телеграф иккита
кўк вагонга жойлашган. Шундай қараганда қор уюмига ўхшаб
кўринган беҳисоб тепаликларда қор остидан занглаган тукука ва
темир, қора ва сариқ ғишт, бетон парчалари чиқиб турар эди.
Уруш тўғрисида тасаввури бошқача бўлган, меҳнат билан бино
бўладиган ҳар бир нарсанинг қадрига етадиган Аҳмаджонга бу




манзара ғоят қаттиқ таъсир қилди. У нима дейишини, юрагида
мавж ураётган алам ва ғазаб ҳиссига кимни шерик қилишини
билмас эди. Вагонга чиқиб, уйига наридан-бери хат ёзди, хат
ҳозирги туйғусини ифода қилолмаганини билса ҳам, фикрича
кфашист ғажиб ташлаган жойларни кўрдим, урушга кириб кетдимэ дегани ҳамма нарсани англатиши керак эди.

Бироқ курушга кириб кетдим2 деган гапни чакки ёзган
экан. Қани уруш7 Аҳмаджон шериклари билан урушдан хийла
узоқда дам олиб ётган бир қисмга келиб тушган эди. .

Қисм жуда қулай, иссиқ ертўлаларга жойлашиб олган. Бу
ердаги ҳаёт фронтдан мингларча километр узоқда, мамлакат
ичкарисида бўлган ўша лагеръ ҳаётидан ҳам осойиштароқ эди.
Бу ерда иш кўп ҳам эмас, қистов ҳам. Ҳар куни маълум соатларда ўқиш бўлади, турли машғулот ўтказилади. Ҳатто бир куни қисмдаги ҳаваскор санъатчилар ташаббуси билан хкатта ертўлажда концерт ташкил қилинди. Конферансъе — ёшгина бир
марий йигити чиқиб, хконцертимизнинг биринчи номерида ўзим
машқ қилиб бераман, иккинчи номерида хоҳлаган киши хоҳлаган ҳунарини кўрсатиши мумкинэ деб ҳаммани кулдирди, сўнгра консерва қутисидан ўзи ясаган мандолинада марийча бир
куйни чалиб берди. Концертда рус, украин, белорус, ўзбек, қозоқ, грузин, тожик, марийдан иборат саккиз миллат иштирок
этди. Аҳмаджон кЭй пари дилдарэни, ундан кейин, рота комСомол ташкилотчиси Петъка Уховнинг илтимосига кўра, у билан
бирликда кГаля тўғрисида қўшиқони айтиб берди.

кГаля тўғрисида қўшиқони Аҳмаджонга Петъка Уховнинг
ўзи ўргатган эди.

Аҳмаджон қисмга янги келган куни бу йигит тўғри унинг
олдига келди-ю, тўсатдан:

— Қаерликсан 7 — деб сўради.

Ўзидан кичик бу йиғитнинг сенсирагани Аҳмаджонга малол
келди.

— Бешариқликман, — деди қовоғини солиб, сўнгра унинг
ўзи қаерлик эканини билиш учун эмас, фақат сенсираш учун —
ўзинг қаерликсан7— деди.

Петъка Ухов буни пайқамади шекилли, ўзи тўғрисида батафсил сўзлаб берди. У сўзии шундай бошлади, шундай сўзладики, Аҳмаджоннинг чеҳраси очилиб, диққат билан қулоқ солди
ва русча хийла хом бўлишига қарамасдан ҳаммасига тушунди.
Петъка пензалик колхозчи, аскарликка уруш бошланганда чақирилган, фронтга Аҳмаджондан уч ой чамаси бурунроқ келган
ва бир неча жангда қатнашган экан.




Қўнғироқ сариқ сочли, тиниқ қизил юзли, кўк кўз бу йигит
шу суҳбатдаёқ Аҳмаджоннинг меҳрини қўзғатди. Унинг ўзи сингари колхозчи бўлганлигими, жанг кўрган ва шунинг учун л10зим вақтда дастгирлик қила олишими, ё бўлмаса дабдурустдан
ўзини бу қадар яқин олганлиги ва меҳр-оқибат кўрсатганими,
ҳар ҳолда, нимасидир Аҳмаджонни мафтун қилди.

Орадан бир ҳафта ўтар-ўтмас иккови шунчалик иноқ бўлдики, Аҳмаджон кўпдан бери кўнглида сақлаб, бировдан сўрашга
истиҳола қилиб юргани бир масала тўғрисида у билан очиқ
гаплашди. Пиёда аскарларнинг жанговар уставида, командирнинг буйруғи — қонун, командир нотўғри буйруқ берганда ҳам
жангчи аввал буйруқни бажариб, ундан кейин Шикоят қилиши
керак дейилган. Аҳмаджон уставнинг мана шу моддасига тушуниб етмас эди. Петъка унинг сўзига диққат билан қулоқ солдида, мийиғида кулди ва жанговар бир эпизодни айтиб берди.

— Ўзинг биласанки, қисм ҳужум бошлашдан илгари артиллерия душман позициясини қаттиқ тўпга тутади. Бундан мақсад
душманни пароканда қилиш, унинг ўт очиш нуқталарини яксон
қилиб, қисмнилг илгарилашига йўл очишдир. Душман қанчалик
тангитилса, унинг ўт очиш нуқталари қанча кўп емириб ташланса ҳужумнинг муваффақияти шунча муқаррар бўлади. Бу —
артиллериянинг ишиға, артиллериянинг иши эса кузатувчига
боғлиқдир. Кузатувчи душман позициясига мумкин қадар яқинроқ бориб, снарядларнинг қаерларга тушаётганини кузатади ва
телефон орқали батареяга хабар бериб туради... Мен бу гапларни нега гапираётибман, ўзинг биласан-ку1

Петъка бир оз жим қолди, сўнгра давом этди:

— Турсумбетов деган қирғизни полкда ҳамма билар эди.
Тегирмонга тушса бутун чиқадиган йигит эди. Шу йигит бир
ҳужум вақтида душман позициясига жуда яқин бир ғарамга ки"
риб олиб, батареянинг кўзи бўлиб турган эди. Бу ғарам душман
позициясига жуда яқин ва шу билан бирга рўй-рост жойда туртанлигидан душман ҳеч гумонсирамас эди, Шунинг учун артиллерия худди рўпарадан отгандай душман окопларини, ўт очиш
нуқталарини бирин-кетин тор-мор қилмоқда эди. Ҳаво жангида
қаттиқ шикаст еган фашист азроплани нима бўлд-ю, шу ғарамдан олтмиш-етмиш метр нарига келиб қўнди... Шунда сен бўлсанг нима қилар эдинг7

Аҳмаджон ўйлаб ўтирмасдан дарҳол жавоб берди:

— Граната ташлардим) Ёндириб юборар эдим

Петвка ҳузур қилиб кулди.

— Турсумбетовдан ҳам ошиб тушдинг-ку).. Командирнинг




буйруғидан чиқиб-а7 Буйруқ нима эди, батареянинг ишини кузатишмит

— Бундай пайтда буйруқ...

— Ҳа, Турсумбетов ҳам шундай деб ўйлаган. Лекин ҳар қалай сен айтгандай граната ташламабди-ю, азропланни ўққа тутибди. Натижада, бу қадар мерганлик билан ураётган батареянинг кўзи — кузатувчиси қаерда эканини билмай хуноб бўлган
немис уни пайқайди-ю, бир снаряд билан ғарамнинг кулини кўкка совуради. Батарея кўзсиз қолдими7

Аҳмаджон ўйланиб қолди.

— Хўш,— деди Петъка энг яхши ишлаб турган батарея
кўзсиз қолдимит Жангда бошқа кузатувчилар ҳам Турсумбетов
сингари интизомни бузса нима бўлар эди7 Мана шунинг учун
ҳар қандай пайтда ҳам буйруқ — буйруқ{ Командирнинг буйруғи — қонун Мамлакатнинг ичкариоида бирон қонунни бузсанг
жазосини ўзинг якка тортасан, бу ерда қонунни бузсанг жазога
бошқаларни ҳам шерик қиласан.

Петъка, душман бостириб келаётганда ўт очгани команда
бермаган командирни хоин гумон қилиб, ўзича ўт очган ва шу
билан бутун бир взводнинг ҳалокатига сабаб бўлган бир пулемётчи тўғрисида ҲАМ. сўзлаб берди.

Шундай қилиб, курушга кириб кетдим2 деб уйига хат ёзган
Аҳмаджон яқин икки ойгача ҳатто милтиқ товушини ҳам эшитмади. Қисм мудофаа линиясига боргунига қадар орада ўтган шу
икки ой ичида Аҳмаджон уруш илмига, ҳарбий техникага оид
кўп нарсалар ўрганди; ҳаммадан ҳам муҳими: қисмдаги жангчилар билан ака-укадай бўлиб қолди. Бир ва бир неча марта
урушга кирган бу жангчилар орасида Аҳмаджон ўзини хуруш
кўрмаган, хомз жангчи деб эмас, жанговар машинанинг бир
қисми деб сезар эди.

Қисм мудофаа линиясига боргандан кейин Аҳмаджон уйига
яна хат ёзиб, кИлгари ёзган хатларим ҳаммаси бекор, уруш
бўлаётган жойга энди келдик, лекин ҳали урушдан дарак йўқ2
деди.

IV

Полк мудофаа қилиб ётган район устида баъзан душман
азропланлари пайдо бўлишини эътиборга олмаганда урушдан
ҳали ҳам дарак йўқ эди. Бу азропланлар ҳам бомба ташламайди, безгак пашшадай ғинғиллаб бир-икки айланади-ю, кейин тўсатдан қочиб қолади.




Жанг кўрган, мерган жангчилар ҳар куки кнемис овга чиқишади. Булар душман позициясига мумкин қадар яқинроқ 60риб, бирон қулай жойда соатлаб, баъзан куни бўйи пойлаб ётишади. Ови бароридан келган кишининг қилган иши дарҳол оғизма-оғиз бутун қисмга тарқалади. Қўшни бўлинмалардан ҳам
тез-тез шундай хабарлар келиб турар эди. Буни жангчилар
х Сўнгги ахборот дейишар эди.

Бир куни Петъка Ухов овга Аҳмаджонни Ҳам олиб чиқди.
Булар талай ергача эмаклаб, талай ергача ер бағирлаб боргандан сўнг бутазорга киришди. Бу ерда душман окоплари, узоқ
пастқамликдаги қишлоқнинг оқ уйлари кўриниб турар эди. Булар шу ерда кечгача ётишди, бироқ ов бароридан келмади: биронтда немис кўринмади, Эртасига, индинига ҳам шундай бўлди.
Петъка ҳар сафар қайтишда хуноб бўлар, сўкинар ва Аҳмаджонни ҳам тажанг гумон қилиб, унга тасалли берар эди, Лекин
Аҳмаджон ҳали бу овнинг гаштини татиб кўрмаганлиги учун
унчалик тажанг бўлмас эди.

Ниҳоят, тўртинчи куни ов бароридан келди, Булар бориб ётгтанига ярим соат бўлар-бўлмас тахминан Юз эллик метр наридаги якка бута хиёл қимирлади. Петъка буни дарров пайқаб,
зўр диққат билан кузатди. Бута танҳо ва шу билан бирга дўнгликда, унинг ёнверида жон асари кўринмас эди. Петъка дарҳол
фаҳмлади, демак шу бута остидан телефон сими ўтган, қаердадир биров ё симга қоқинди, ё уни бир нима қилаётир. Петъка
бута атрофини диққат билан кўздан кечира бошлади. Ниҳоят,
ҳар минути бир кундай туюлган бир соат вақт ўтгач бутадан
ўттиз метрча берида қора каска кўринди. Петъка Аҳмаджонга
уни кўрсатди. Аҳмаджон кўрганда немис ёнбошлаб бир нимани
бураётган эди. Аҳмадион шошмасдан милтиғини ўнглади, узоқдан думсиз калтакесакка ўхшаб кўринган немисни қоровулга
қўндириб, тепкини босди...

Петъканинг мўлжалига кўра, бедсм-дарак кетган бу немис
кетидан бошқаси келиши керак эди. Бироқ булар кечгача пойлашди ҳамки ҳеч ким кўринмади.

Қайтишди.

Петъка бугун бир қадар мамнун, Аҳмаджонни ўзида йўқ
хурсанд гумон қилар эди. Ҳақиқатда бу ов Аҳмаджонга Петъка
тумон қилган даражада фавқулодда кайфият бағишламаган,
у юзма-юз туриб икки оғиз сўз айтмоқчи бўлган ашаддий душманига ўша сўзини телефон орқали айтгандай бўлган эди.

Аҳмаджоннинг номи ўша кечасиёқ кСўнгги ахборотэга туш-.
ди. Эртасига бошқа ротадаги янги жангчилар келиб уни табрик




қилишди. Аҳмаджон буларнинг ҳаммасига кбу ҳисоб эмаса деб
жавоб берар эди.

Ўша куни кечки пайт ротага Совет Иттифоқи Қаҳрамони
полковник Мехалицин келди. Полковник солдат ва офицерларнинг жангга тайёргарлиги қандай бораётганини текширди; жангзиларнинг қуролларини алоҳида эътибор билан кўздан кечирди.
Аҳмаджон ярқираб турган пулемётининг ёнида ҳайкалдай қотиб
Турар эди. Полковник унинг пулемётини кўздан кечиргач кулимсираб:

Р — Қуролни яхши асрар экансиз, — деди.

— Совет Иттифоқига хизмат қиламан

Полковник траншеяга томон бурилганда Аҳмаджон ҳамон
ўшандай ғоз туриб:

— Ўртоқ полковник, сиздан бир нарсани сўрагани ижозат
берсангиз, — деди.

Полковник бирдан тўхтади-да:

— Сўранг, — деди.
— Сиз олтин юлдузни қандай қилиб олгансиз7 Шуни айтиб
берсангиз.

Полковник кулимсираб, ён-веридаги кишиларга қаради.
Атрофидаги кишилар хижолат бўлгандай ерга қарашди. Нарида
турган Петъка кБу саволнинг нима кераги бор эдиз деган мазмунда қовоғини солиб, секин елкасини учирди. Полковник ниҳоят жавоб берди:

— Билмайман,— деди ва Аҳмаджонга яқинроқ келди, —
билмайман. Лекин шуни аниқ биламанки, мен ҳеч қачон қаҳрамон бўлишни ўйлаган эмасман, Қаҳрамон бўлишни орзу қилган
киши жангда қаҳрамонлик кўрсатишдан илгарироқ ўлиб қолишдан қўрқади. Шунданки қўрқди — тамом — ўлимдан қўрққан
бўлади. Ўлимдан қўрққан киши қаҳрамон бўлолмайди. ТушунДиИНГИЗМИ7

— Тушундим, ўртоқ полковник.

Полковник билан бўлган бу суҳбат Аҳмаджонда бир ҳис
пайдо қилди. Бу ҳис биринчи марта қўлига милтиқ олиб сафда
турганида ва командирнинг (Рота, смирно деган овозини
эшитганида пайдо бўлган эди.

: У
Кўпдан бери кутилган жанг тонг маҳалида душман артиллерияси бизнинг позицияларимизни қаттиқ тўпга тутиши билган
бошланиб кетди. .




Аҳмаджон бир неча марта тупроқ остида қолди. Бир сафар
тупроқ остидан эмаклаб чиқаётганида Петъка Уховнинг:

— Аҳмаджон, тирикмисан7 — деган товушини эшитиб
қолди.

Петъка бу саволни худди кпапиросинг етадими7э ёки ёқарнинг очқамадими7 дегандай берди. Шундай пайтда кишининг
бу хилда осойишта ва ҳатто хотиржам бўлишини тасаввур қилиш қийин эди. Бунгача хнемис бутун кучини шу ерга солди,
энг зўр жанг шу ерда бўлаётира деб ташвишда қолган Аҳмаджонга жанг кўрган Петъканинг бу хилдаги хотиржамлиги оғир
пайтда бутун бир полк тўп-тўпхонаси билан ёрдамга келгандай
таъсир қилди.

Баталъон шу куни кечгача душманнинг ўн уч марта қилган
шиддатли қарши атакасини қайтарди. Немислар гоҳ ўнгдан. гоҳ
сўлдан келар ва ҳар қаерда дўлдай ёғилган ўққа учрар эди.

Ниҳоят ярим кечага борганда душман тамом ҳолдан тойиб,
чекинишга мажбур бўлди. Полк командири душман нафасини
ростлаб олмасдан туриб қарши ҳужумга ўтиш тўғрисида буйруқ

ерди.

Лекин кечаси кўринган бутун аломатлар душман нафасини
ростлашга, бирон позицияга маҳкамроқ ўрнашиб олишга ҳаракат қилаётганлигини эмас, штаб билан чекинаётганини кўрса-.
тар эди.

Тонг отди. Тепаликларнинг қор босган оппоқ чўққиси, узоқ
ўрмондаги дарахтларнинг учи қизарди; узоқ жилғадан кўтарилиб, осмонга таралган қоп-қора тутуннинг бир чеккаси жигар
ранг тусга кирди, Катта-кичик водийларни қоплаб ётган туман
худди кулга ўхшаб кўринар эди.

Бўлинма кечагина душман батареяси турган тепаликни айланиб ўтди ва жангсиз илгарига қараб юрди. Катта йўл кечаси немислар ўт қўйиб кетган қишлоқнинг ёнидан ўтар эди.

Кичикроқ водийнинг Ҳар ер-ҳар еридан суюқ тутун кўтарилмоқда — қишлоқ батамом ёниб бўтган, Бу тутун нимадан
чиқаётгани маълум эмас эди. Ёнбағирдаги дарахтзорда фақат
битта уй оқаришиб турар, дарахтлар сукут қилиб кяна нима
бўлар экан деб қулоқ солиб тургандай туюлар эди.

Жангчилардан кимдир йўл бўйида қийшайиб ётган симёғочга тахта қоқиб кўмир билан ёзиб қўйди:

хШу ерда Болъшая Каменъка деган қишлоқ бор эди. Уни
1943 йилда немислар талаб, ўт қўйиб кетган.

Аҳмаджоннинг кўз олдига ўзининг Шоварди қишлоғи, кўча
чанпитиб ўйнаб юрган ўғли Муҳаммаджон, кўпинча эшик таги



га Чиқиб ўтирадиган тўқсон яшар Абдуазиз ота келди. Куйиб
кул бўлган Болъшая Каменъка қишлоғида Муҳаммаджон сингари болалар, Абдуазиз ота сингари чоллар, кампирлар, ўлим
тўшагида ётган беморлар, бахтсиз майиблар, янги туғиб ётган
хотинлар бўлмаганмикин7 Ёғоч уйнинг шифтини, деворларини
аланга ялаётган вақтда тутунда димиққан гўдак қандай чирқиради экан7 Кейин, албатта, ҳушидан кетгандир; аввал майин
сочлари куйтандир, юзи ва талпинган қўлчалари қорайгандир,
сўнгра... Одам ёнармикин)

Аҳмаджоннинг эти жунжикиб кетди. Унинг димогига ширин,
ҳаддан ташқари ширин ва ёғлиқ, кўнгилни беҳузур қиладиган
ҳид, кабоб ҳиди келди.

Суюқ тутун шабадада елиб турар эди.

Аҳмаджон ёнида бораётган Петъкага қаради. Петъка ҳам
ҳиддан кўнгли озиб дам-бадам тупуриб борар эди.

— Петъка, одам ёнадими, йўқмий
ё Петъка яна тупурди, оғзини икки елкасига артиб, жавоб

ерди:

— Буни немисдан сўраш керак.

— Ўзини куйдириб кўрақолсак қалай бўлади

— Закон йўқ.

Аҳмаджоннинг аччиғи келди.

— Немисга закон бору бизга йўқми)

— Закон йўқ.

— Бизга йўқ бўлса, мен немиснинг закони билан куйдираман{ Куйдираман, тепасида косов билан титиб турмасам бўлмайди. Сира иложи йўқ1

Аҳмаджон жуда қаттиқ сўкинди. Бу хилдаги сўкиш умрида
биринчи марта оғзидан чиққан ва шунинг учун ўзига ҳам эриш
туюлган бўлса керак, ён-верига қараб қўйди.

Бўлинма тушга яқин янги мудофаа маррасига чиқди.

VI

Танкларимиз жилгага тўпланиб ҳужумга тайёр ҳолда турар,
пиёда аскарларимиз эса душман ташлаб кетган окоплардан чиқиб, ҳамла қилиш учун қулай позицияларни ишғол қилган эди.

Артиллерия душман позициясининг ичкари томонини тўпга
тутиб, пиёда аскарларимиз ҳужум бошлаганда Аҳмаджон ўзининг пулемёти билан уларни сўл томондан ҳимоя қилиши керак
эди.
Немисларнинг олти отар миномёти ҳурмоқда, немис мудо



фаасининг ўзаги бўлган тепаликда жон асари кўринмайди, ҳаммаси ернинг қаъриға кириб кетган эди.

Ўрмон устидан тўқ зангор кИлъюшиқ азропланларимиз
гувиллаганича душман позицияси томонга ўтиб кетди. Аҳмаджон санади. Ўттиз икки азроплан саккизтадан бўлиб борар эди.

Артиллерия душман позициясининг ичкари томонини тўпга
тутиб, пиёда аскарлар ҳужум бошлаган вақтда кутилган ҳодиса
рўй берди: Аҳмаджон турган ердан ниҳояти юз метрча нарида,
тепаликнинг эталида пусиб ётган немис пулемёти пиёда аскарларимизни ёнбошдан ўққа тута бошлади. Сал фурсат қўлдан
берилса бўлинма илгарилайди ва бу пулемёт жангчиларни битталаб теради. Аҳмаджон пулемётини ўша томонга ўнглаб тепкисини босиш билан белига биров қаттиқ тепгандай бўлди. Тепкини қўйиб юбормай қараса орқасига боғлаб олган сумкасининг
ичидаги нарсалар чочилиб ётипти, тепасида қоғозлар учиб юрипти. Шу пайт шериги Филатовга кўзи тушиб, уни қип-қизил қонга
бўялган ҳолда кўрди. Филатовнинг бир қўли Қон оқаётган елкасида, иккинчи қўли пулемёт лентасида, боши қуйи солинган
эди. Аҳмаджон отишдан тўхтаб:

— Филатов, тирикмисан — деб қичқирди.

— Тирикман, отавер1 — деди Филатов ва ўзини тетик кўрсатиш, шу билан Аҳмаджоннинг диққатини ўзига тортмаслик
y тавдасини бир оз кўтарди, пулемёт лентасини силкитиб
қўйди.

Аҳмаджоннинг орқасига боғлаб олган сумкасига, Филатовнинг елкасига мина парчаси теккан эди.

Немис пулемёти Аҳмаджон бир сидра ўқ ёғдиргандаёқ жим
бўлиб қолган эди, лекин Аҳмаджон ғазаб билан тепкини босиб,
лентадаги қолган ўқни ҳам ўшанга қараб бўшатди-да, сўнгра:

— Қайт, Филатов, бу ердан кет) — деди ва ўзи пулемётини
судратанича олға эмаклаб кетди.

Бу орада танкларимиз жилғадан бирин-кетин чиқиб, тепаликнинг ўнг ёнбағридан ўрмалай кетди. Булардан баъзи бирлари бир лаҳза секинлади, улардан тушган десант буталар орасига кириб кўздан йўқолди. Тепаликнинг ёнбағрида танкка қарши отадиган батарея пала-партиш ўҳ узар эди.

Ҳужум бошланганига бир неча минут бўлмасданоқ танкларимиз душманнинг олдинги окопларидан ўтиб, танкка қарши отадиган батареяни тўпга тута бошлади. Блиндажлар, окопларда
найзабозлик жанги бошланиб кетди.

Аҳмаджон командирнинг буйруғига қаттиқ риоя қилиб, жанг
майдонини диққат билан кузатар эди. Шу пайт тепаликнинг чап




ёнбағрида бир тўп немис автоматчилари пайдо бўлди. Буларнинг бутазорларга кириб олиши, тепаликка ёпирилиб чиқаётган
пиёда аскарларимиз учун жуда катта хавф туғдирар эди.
Аҳмаджон буларга қараб уч сидра ўқ ёғдирди. Автоматчиларнинг ярмидан кўпи ўша ерда қолиб, қолгани изига қайтди.

Танкларимиз тепаликнинг чўққисида бир тўхтаб, сўнгра,
саф тортган ҳолда нариги томонга қараб тушиб кетди.

Аҳмаджон бу жангда немис танк ишлатмаётганига ҳайрон
бўлган эди, бунинг сирини пулемётини кўтариб тепаликка чиққанида билди. Тепаликнинг у ёғидаги қишлоқдан ярим километрча нарида, кун чиқиш томондаги сойликни қоплаган тутун ва
чанг ичида муттасил тупроқ кўтарилиб тушар, танклар изғиб
юрар эди, Бу ёққа мадад учун юборилган немис танкларининг
йўлини бизнинг танкларимиз тўсган, сойликда танклар жанги
бўлмоқда эди. Танклар жангини Аҳмаджон биринчи кўриши ва
бу жанг нақадар мароқли бўлса-да, ҳозир томошанинг мавриди
эмас эди: бир ёқдан, немис танкларидан тушган солдатларнинг
омон қолганлари қишлоққа томон келмоқда, иккинчи ёқдан,
қишлоқнинг кираверишига ўрнатилган икки замбарак жангчиларимиз ҳозиргина ишғол қилган тепаликни зўр бериб тўпга
тутмоқда эди.

Аҳмаджон қишлоққа томон ўрмалаб кетаётган немисларни
ккўнгилдагидан ҳам зиёдароқд қарши олиш учун пулемётини
енаряддан ҳосил бўлган чуқур бўйига ўрнатиб, энг мувофиқ
пайтни кутиб турди; немислар буталарни оралаб юз эллик метрча яқин келганда устма-уст икки сидра ўқ ёғдирди. Бироқ шу
онда фалокат рўй берди. Аҳмаджондан бир неча метргина нарига снаряд тушди. Портлаш зарбидан Аҳмаджон чуқурга ағдарилиб тушди ва кўзи тиниб, бир лаҳза кўнгли озди; ўзига келгач
разм солиб қараса ҳеч қаери майиб бўлмапти, фақат билагидан
қон оқар эди. Лекин пулемёт, кожухи мажақланган ҳолда қийШайиб ётар эди.

Шу чоқ қишлоқнинг кун ботиш томонидан баланд сураз
овози эшитилди ва қишлоққа мур-малахдай ёпирилиб келаётган
пиёда аскарларимиз кўринди. Аҳмаджоннинг иши ҳали чала, буталар орасига ётиб олган немислардан хотиржам эмас эди. У
ирғиб чуқурдан чиқди-да, ўлиб ётган немиснинг автоматини
олиб бутазорга томон эмаклади; немислар ётиб олган ерга қирқэллик метр яқин бориб икки граната ташлади ва автоматдан
бир неча сидра ўқ узди. Ура товушидан эси чиқиб кетган, граната портлаши ва автомат тариллашидан гаранг бўлган ўн уч
немис бараварига қўл кўтариб ўрнидан турди...




Қишлоқ бир неча ердан ёнмоқда, кўчаларда милтиқ, пулемёт
ва автомат отишмалари давом этмоқда эди.

Аҳмаджон асирларни топшириб ўзи югурганича қишлоққа
кириб борди. У ярим хароба бир уйнинг муюлишидан чиқиб,
катта кўчага қараган эди, нариёқдан югуриб келаётган ёшғина
бир қизил аскарви кўриб қолди. Қизил аскар йўл бўйида ўлиб
ётган каттакон қизил сигир устидан ҳатлаб, олди ёғоч панжаралик уйнинг олдига келди-да, (Она) Она 2 деб қичқирди ва эшикдан киришга ҳам сабри чидамай панжарадан ошиб тушди. У уйнинг зинасига энди қадам қўйганда похол ғарами остидан чиққан бир кампир:

— Ҳай, болам, немис бор1 — деб қичқирди. Шу билан бирта рўпарадаги уйнинг томидан ктарра этган товуш эшитилди.
Қизил аскар зинага йиқилди. Кампир додлаганича бориб, ўғлининг ўлиги устига ўзини ташлади.

Аҳмаджон қандай ҳодиса рўй берганини дарҳол фаҳмлаб,
орқа ёқдан томга чиқди. Немис автоматчиси ғишт мўрининг панасига ўтиб, катта кўчани кузатиб турмоқда эди. Аҳмаджон
томга чиқаётганида немисни дарҳол отиб ташламоқчи бўлган
эди, бироқ бақа ранг шинелБ кийган немисни кўрганидан кейин
бу ниятидан қайтди; уни олиб тушиб, фарёд чекаётган кампирнинг оёғи остида бўғиб ўлдиришга қарор берди, Аҳмаджон бир
сакраб немисни бўйнидан сиқиб олди ва шундайича судраб
пастга олиб тушди. =

— Хўш, итвачча, — дер эди, — бировни ўз уйига киргани
қўймайсанмит

Ҳозир кампирни йиғидан тўхтатиб, немисни унинг кўз олдида бўғиб ўлдириш — ўч олиш мавриди эмас, чунки қишлоқ ёнмоқда, отишма давом этмоқда эди. Аҳмаджон унинг қўл-Оёғини
боғлади-да, икки буклаб зўр билан товуқнинг катагига тиқди.

— Шу ерда туратур, хумпар, бафуржа гаплашаман — деди, сўнгра ҳеч нарсага қарамай полизма-полиз юқорига қараб
кетди. Полизларда немисларнинг ўлиги, мажақланган тўплари,
пулемётлари ётар эди.

Бу орада отишма тўхтади. Узоқдан ҳар замон тўп овози
ашитилар эди.

Аҳмаджон бир ерга борганида бир девори ўпирилиб тушган
уйдан йиғи товуши эшитилди, кириб қараса, синган идиш-товоқлар, мажақланган стол ва курсилар орасидаги похол устида бири беш, иккинчиси саккиз ёшлардаги иккита яланғоч бола ётар.
иккалови ҳам қонга беланган, чириллаб йиғлар эди. Аҳмаджон
уларга томон бир қадам босган эди, кимнингдир:




— Мина — деган ва қаттиқ сўкинган товуши эшитилди.

Даҳлиз эшиги ёнида бир қизил аскар турар эди. Қизил аскар Аҳмаджонни яна кўкди ва имо билан счиқ бу ердан деб ишора қилди. Аҳмаджон даҳлизга чиқди. Бу ерда ўрта ёшлардаги бир
хотин яланғоч ҳолда қисқа-қиоқа нафас олиб ётар эди. У киртач хотин бошини ўгириб қаради-да, шу қараганича кўзлари
хиралашиб, секин юмилди. Немислар ҳалиги икки болани ҳам,
бу хотинни ҳам атайин чала ўлик қилиб, миналаштириб кетган эди.

Аҳмаджон кўчага чиқди. Шу пайт унинг кўзлари ҳеч қачон
мулойим боқмаган, унинг қўллари ҳеч қачон бировни эркалаб
силамаган, унинг юзи Ҳеч қачон юмшоқ табассумни билмагандай кўринар, агар ҳозир уни хотини Хосиятхон кўрса танимас,
балки Қўрқиб кетар эди, У дам-бадам ўзига ўзи сие, уруш детаннинг закони борми, йўқми) деб хитоб қилар эди.

"Ўша важоҳат билан кампирнинг уйига қайтиб келди. Кампир ва ўғлининг ўлиги йўқ эди. Аҳмаджон тўғри бориб немисни
товуқнинг катагидан тортиб олди. Унинг важоҳатини кўриб ўласи бўлиб қолган немис, раҳми келармикин, деган умидда ўзини
касал кўрсатиш учун эчкига ўхшаб тилини чиқариб йўталар эди.

Р А мадиби уни даст кўтариб похолнинг устига улоқтирди,
сўнгра устига бир қучоқ шох келтириб босди; ёнидан Тугуртни
олиб энди чақмоқчи бўлганида:

— Сержант, отставитъ) — деган товушни эшитди, орқасига
қараса капитан турипти. Аҳмаджон гоҳ немисга, гоҳ капитанга
қараб тараддудда қолди.

— Отставитъ — деди капитан яна.

Аҳмаджон немисни шохнинг тагидан тортиб олди ва оёққўлини ечиб, турғизиб қўйди. Лекин немис, бўларича бўлиб қолтан экан, оёқ узра туролмас эди.

Капитан асирни штабга элтиш ҳақида буйруқ бериб жўнади, Аҳмаджон ўласи бўлиб қолган немисни штабга олиб кетди.

VII

Полк икки кунлик маршдан кейин бепоён, кун тушмас қалин бир ўрмонга ўрнашганича узоқ вақт қолиб кетди.

Икки кунлик маршда босиб ўтилган ерлар яқин икки йил
немис оёғи остида поймол бўлиб қўриққа айланган паст-баланд
далалар, пода пайхон қилиб ўтган гулзор сингари бўлиб қолган




катта-кичик ўрмонлар, батамом ёки чала куйган, ярим ҳароба
ҳолда ҳувиллаб турган қишлоқлар, қўрғончалар эди. Бу далаларда қачондир одам боласи меҳнат қилганлиги, етилган буғдойнинг олтин бошоқлари мавж уриб турганлиги, шу ўрмонларда
қачондир қушлар сайраганлиги, қўшиқ товушлари янграганлити, шу қишлоқларда, қўрғончаларда одам яшаганлиги, хурсандчилик, тўй-томоша қилганлиги узоқ ўтмиш тўғрисидаги эртакдай туюлар эди. Бу ерлардан уруш оловли этагини судраб ўтган; фақат уруш ўтган эмас, бу ерларда яқин икки йил фашист
ҳукмронлик қилган.

Фашист ҳукмронлик қилган)

Аҳмаджон урушнинг дастлабки йилларида кнемис ўлдирди,
фашист куйдирдиз деган хабарларни эшитса кдушман бўлгандан кейин ўлдиради, куйдиради-даз деб ўйлар эди. Бироқ фашист ўлдирган кишиларни, фашист куйдирган қишлоқларни,
фашист ҳукмронлик қилган жойларни кўрганидан кейин билдики кфашистз билан минг йиллардан бери кишиларга маълум
бўлган кдушманэ сўзи бир маънода эмас экан.

У Городишче қишлоғида кўчада худди ерга қулоқ солаёттандай тўнқайиб ётган тўрт-беш ёшлардаги бир болани кўрди;
яқинроқ бориб қараса унинг боши қийшайган, чаккасидан увадага ўхшаган бир нарса чиқиб турипти. Фашист албатта унинг
бошига оғир бир нарса билан урган, бола йиқилган ва жон талвасасида ўрнидан турмоқчи бўлгану, шундайича қолган...

У Красно-Сергеевск қишлоғида бир култепада одамларнинг
қорайган панжалари, оёқ ва бош суяклари чиқиб ётганини
кўрди...

Наинки фашист фақат душмангина бўлса, наинки унинг бутун қилиш-қилмишларини минг йиллардан бери одам боласига
маълум бўлган кдушманэ калимаси ифода қила олса

Буни ҳар бир жангчи билади. Шунинг учун ҳар бир совет
солдатининг қалбида ана шу фашистга нисбатан буюк ғазаб, кишининг кўзини қонга тўлдирадиган қаҳр, кишини ташналикдай
бетоқат қиладиган интиқом ўти ёнар эди. Бу ўт оғирни енгил,
Узоқни яқин қилади; пўлатни эритади, ўлимга даҳшат солади.
Аҳмаджон кўрган ҳамма жангчининг қалбида мана шундай ўт
ёнар эди.

Желабухи қишлоғи учун бўлган жангда душман беш марта
қарши атака қилиб, ниҳоят, хийлагина катта бир гуруҳи қуршювда қоладиган бўлди, Ёш офицер Субконинг пулемётчилари
душманни ўрмон томонига кетгали қўймаслиги керак эди. Беш
марта қарши атака қилиб ҳеч иш чиқара олмагандан кейин Қу



турган, энди қуршовда қолиб жон талвасасига тушган душман
ўрмонга кириб кетиш учун қандай зўр бериши, бунинг натижасида қандай даҳшатлар рўй бериши мумкин эканлигини Субко
яхши билар, тасаввур қилар эди. Олтита кЮнкерсо шу даҳшат
бошланганидан хабар бериб, тепаликка беҳисоб майда бомба
ёғдириб ўтди. Фашистларнинг мўлжалига кўра бу тепаликда бомба тушмаган бирон қарич ҳам ер қолмаслиги керак эди. Ҳақиқатан Ҳам жангчилардан бир неча киши нобуд, анча киши ярадор
бўлди. Бу жанг қанча вақт давом этгани Аҳмаджоннинг эсида
йўқ, фақат шуни биладики, фашистлар бу тепаликни ҳаддан
ташқари қаттиқ ўққа тутди. Ўнг томондаги пулемёт тўсатдан
жим бўлиб қолди. Шу нозик пайтда ҳалок бўлган пулемётчининг ўрнини олиб, бостириб келаётган душманни омонсиз пулемётга тутган Субко қип-қизил қонга бўялган, ияги йўқ, иягини
аллақачон бомба парчаси олиб кетган эди. a :

Полк дам олиб ётган бепоён, кун тушмас қалин ўрмон Аҳмаджоннинг назарига дунё яратилгандан бери одам оёқ босмаган жойларга ўхшаб кўринган эди. Кейин маълум бўлдики, бу
ерларга юдам оёқ босган, оёқ босгангина эмас, яшаган, нима
биландир машғул бўлган, қайғурган, хурсандчилик қилган. Каттакон кекса қайин дарахти атрофидан дафъатан пайқаб бўлмайдиган еттита ертўла топилди. Ертўлаларнинг биридан қўлтиқтаёқ бир неча тилъза, яна биридан занглаган консерза қутилари,
синиқ патефон пластинкаси, олти дона немис каскаси топилди.
Каскаларнинг ҳаммаси ҳам қурум босган эди. Бу ерда партиЗанлар қароргоҳи бўлгани маълум, лекин қурум босган фашист
каскалари бир муаммо эди. Бу муаммони кекса бир жангчи
ечиб берди. У каскалардан бирини ҳидлаб кўрди-ю, бурнини жийирди, кБунда портлатувчи модда қуритилганз деди. Унинг тахмини тўғри чиқди, чунки орадан икки ҳафта ўтгач топилган бир
хат бу ерда турган партизанлар отряди портлатипнқўпориш иши
билан машғул бўлганлигини кўрсатар эди.

Хат снаряд гилъзасига солиниб, ярмигача тупроқ тепага кўмилиб қўйилган эди. Бу тупроқ тепа уч кишининг қабри бўлиб
чиқди.

Хатда шундай дейилган эди:

Григорий К. (1920—1942). Н. қишлоғидаги бошланғич мактабнинг ўқитувчиси. Комсомол аъзоси. 39 фашистни ўлдирган.
Немисларнинг ўқ-дори ортилган саккизта автомашинасини яксон қилган.

Дмитрий М. (1899—1942), Н. районидаги МТСнинг бригада




механиги. Немисларнинг иккита ёнилғи базасини портлатган.
Бир немис офицерини асир олган.

Владимир Ж. (1917—1942). Н. колхозининг отбоқари, Каттажичик тўққизта кўприкни тюртлатган, аскар тушган икки машинани яксон қилиб, етти немисни асир олган.

Григорий К., Дмитрий М., Владимир ЖК. ўртоқлар немисларнинг ўқ-дори ортилган эшелонини портлатган вақтда фидокорлик кўрсатиб ҳалок бўлишди. Булар ўз жонларини фидо қилиб мингларча совет кишиларининг жонига оро киришди.

Маълум сабабларга кўра биз бу қаҳрамонларни дафн қилолмадик, жасадларини шу тупроққа омонат қўйиб кетдик.
"Ўша сабабларга кўра буларнинг номларини, қаерлик эканликларини ҳам тўла айтмадик. Булар юз мингларча халқ қасосчилари
армиясининг ботир жангчилари, фашист босқинчиларга бўйин
эгмаган ватаннинг қаҳри, ғазаби эдиз.

Булар қандай ва қайси шароитда ўз жонларини фидо қилтанликлари қабр очилганда маълум бўлди. Учаласини битта
плашч-палаткага ўраб кўмишган экан. Бу уч кишининг жасади
эканлигини учта бошдангина билиб бўлар эди, холос...

Эртасига соат бирга уч партизанни кўмиш маросими тайин
этилди.

уш

Полк май ойининг охирларида Яна олдинги линияга чиқди.

Душман Орёлни 1941 йилнинг октябрида босиб олган эди.
Унинг мақсади бир неча томондан бараварига ҳужум бошлаб,
қўшинларимизнинг асосий кучини Брянск, ундан кейин Орёл
ва Тула районларида қуршаб йўқ қилиш, сўнгра Москвага бемалол юриш имкониятига эга бўлиш эди. Шунинг учун немислар
бу райокни қарийб икки йил давомида тинмай мустаҳкамлаган,
одам юрса оёғи, қуш учса қаноти кўядиган истеҳкомга айлантирган эди. Бироқ Қизил Армиянинг қишки ҳужуми бу районда
немисларнинг биқинига ўткир ханжар қадаб қўйди. Душман ўз
ҳолатини англаб, фронтнинг бу участкасида ўз мавқеини тиклашга баҳор бўйи ҳозирлик кўрди. Разведка ва асирларнинг
берган маълумотларига кўра, душман Орёл ва Белград районларига ўн етти танк дивизияси, учта моторлаштирилган ва ўн
саккизта пиёда аскарлар дивизияси тўплаган, бу кунгача ҳеч
қайси фронтда кўрилмаган ёки оз кўрилган техникани тахт Қилиб қўйган эди. Мана шуларни назарга олганда бугун бўлмаса
эртага жуда даҳшатли жанг бошланиши муқаррар эди.




Даҳшатли жанг ўн уч кундан кейин бошланди.

Тонг маҳалида душман артиллерияси бизнинг позицияларимизни ҳаддан ташқари қаттиқ тўпга тутди. Полк мудофаа қилиб
ётган район устида душманнинг неча юзлаб азроплани қайтақайта пайдо бўлиб, беҳисоб бомба ёғдирди. Муттасил портлашлар зарбидан Аҳмаджоннинг қулоғи батамом битган, бирон жойга снаряд ёки бомба тушганини тупроқ кўтарилиб тушганидангина билар эди. Ер худди от олиб қочган аравадай кишини ирғитиб-ирғитиб ташлар эди. Уфқдан кўтарилган қуёш чанг ва
тутун орасидан булут босган тўлин ойдай кўринар эди.

Душман бизнинг позицияларимизни — тамом остин-устун
бўлди, бу ерларда жон асари қолган тақдирда ҳам гаранг бўлиб
қолди, деган ишонч билан ёппасига ҳужум бошлади.

Чакалакзордан катта-кичик дарахтларни йиқитиб, мажақЛаб чиққан танк қора қуртдай Ҳар чоқ заҳар солишга тайёр
ҳолда ўрмалаганича Аҳмаджон пулемёт расчётига томон кела
бошлади. У бир неча секунддан кейин етиб келади, пулемётни
пайқаса мажақлаб ўтиб кетади. Ягона чора уни граната билан
Қарши олиш эди. Аҳмаджон шериги билан гранаталарни чоғлаб
ҳаёт-мамот пайтини кутиб туришди. Танк қирқ-эллик метр
яқин келганда Аҳмаджон ўша чакалакзордан чиққан қарийб
бир рота немис пиёда аскарини кўриб қолди. Булар ҳаммаси
ҳам милтиқ ва автоматларни тайёр тутган ҳолда рўйи рост
бостириб келмоқда эди. Аҳмаджон бир қарорга келди. У қандай қарорга келганини айтмасданоқ шериги англади ва пулемётни биргалашиб окопга тортиб туширди. Танк гулдираганича
келиб окоп устидан ўтиб кетди. Немис танкисти ўз танкининг
тусеницаси совет жангчиларининг қонига бўялганлигига сира
шубҳа қилмаган эди.

Аҳмаджон пулемётни танк ўтганда нураб тушган тупроқ остидан бир силташда тортиб олдида, дарҳол окоп бўйига ўрнатди
ва немис пиёда аскарларининг яқинроқ келишини кутди.

Немислар ўқ чиқармасдан жадаллаб келмоқда эди.

Юз-юз йигирма метр масофа қолди.

Аҳмаджон кутар эди.

Саксон-тўқсон метр масофа қолганда Аҳмаджоннинг шериТи асабийлашди. 
— Э, отсанг-чи),, От, ахир  — деди.

Аҳмаджон пулемётнинг қабзасини маҳкам ушлаган ҳолда
ашчитнинг тешигидан душманни кузатар, афтидан, шеригининг
сўзини эшитмас эди. Шериги иккинчи марта тажанглик қилгандан кейин эшитилар-эшитилмас деди;




= Юрапингни кенг қил, жўрам. Ўлим умидида шу ергача
келганидан кейин бу ёғига ҳам қўйиб бергинки, биронтаси ҳам
ноумид қайтмасин... Беҳ-беҳ-беҳ...

Шундай пайтда Аҳмаджоннинг бу қадар совуққонлик қилиши шеригини тиш оғриғидай бетоқат қилар эди.

Ниҳоят немислар олтмиш-етмиш метр яқин келганда Аҳмаджон худди немиснинг томоғидан бўғаётгандай бир ҳаракат билан
пулемёт тепкисини босди,

Шундай шиддатли жанг кун бўйи давом этди. Душман кечтача тўққиз марта атака қилди ва ҳар сафар қақшатқич зарбага
учрар, ўқ еган тўнгиздай ўзини у ёқдан-бу ёққа урар эди.

Аҳмаджоннинг бўлинмаси қўшни бўлинма билан бирликда
кечқурунга бориб душман позициясига хийла кириб борди. Аҳмаджон чакалакзордан ўтиб, пулемётини снаряддан ҳосил бўлган бир чуқур бўйига ўрнатди.

Душман рўларадан ҳужум қилиб қайта-қайта қаншари ёрилавергандан кейин найранг ишлатмоқчи бўлди. У бўлинманинг
орқа томонига ўтиб саросималик туғдириш учун сойликдан бир
гуруҳ мотоциклчи юборди. Аҳмаджон мотоциклчиларнинг қорасини кўриб, пулемётини тахт тутгани ҳолда қулай пайтни кутиб
турган эди, ўттиз-қирқ метр наридаги буғдойпоя орасида бир
немиснинг бошини, ундан кейин ёлкасини кўриб қолди. Дарҳол
пулемётини унга томон ўгириб ўт очди, лекин шуни билолмай
қолди: немис граната ирғитганидан кейин ўқ едими ёки ўқ еганидан кейин ирғитдими; Граната портлади, унинғ қаерга тушиб
портлаганини ҳам билиб бўлмас эди.

Аҳмаджон кўзини очди. Унинг назарига орадан бир неча
соат ўтгандай кўринар, лекин чанг ҳануз босилмаган эди. Унинг
кўзи мажақланган пулемёт остида бир оёғи қолиб талпинаётган
шеригига тушди. Аҳмаджон уни дарҳол тортиб олиб қараса ўнг
қўли еёлкасидан узилган, фақат бир нимага илиниб турипти.
Ярадор, ҳуши жойида бўлмаса керак, ўрнидан турмоқчи бўлди.
Аҳмаджон уни даст кўтариб югурганича чакалакзорга олиб
кирди.

Ярадорни хавфсиз жойга ётқизиб, қайтишда Аҳмаджоннинг
кўзи тўнтарилиб ётган бир немис пулемётига тушди. Пулемёт
бузилмаган, ҳатто янги лента ўтказилган, тахт ҳолда эди, Нарида ўқ солинадиган иккита металл қути ҳам турипти. Аҳмаджон
қутиларни қўлтиғига қистирди, пулемётни судраб, югурганича
сойликка томон борди, сойликда кутилмаган манзарани кўрди:
сойликдан кетаётган немис мотоциклчиларини кимдир пулемётта тутар, мотоциклчиларнинг кўли йиқилган, қолгани МОТоцикл



ларини ташлаб, киргани кавак тополмай, ўзини ҳар ёнга урар
эди. Тариллаётган пулемётга Аҳмаджон ўлжа пулемётини жўр
қилди.

Қисм қоронғи тушгунча душманнинг ҳамма атакасига, ҳамма уринишига барҳам бериб, қоронғи тушгандан кейин шиддатли ҳужум бошлади ва икки тепаликдан ошиб, ҳеч қаерда тўхтамай, қишлоққа кириб борди.

Қишлоқ бир неча жойидан ёнмоқда, қизил ва оқ аланга
шуъласидан дам жигар ранг, дам кул ранг тусга кириб кўтарилаётган тутун ҳар ёнга учқун сочиб қишлоқ устига ёйилмоқда
эди. Кўчаларда найзабозлик жанги бошланиб кетди. Пулемётлар, автоматлар тинмай тариллар, гранаталар портлар, худди
бутун уруш шу қишлоқда бўлаётгандай туюлар эди.

Ярим кечага борганда икки томон аралашиб кетди.

Ёнғин шуъласида қизғич тус олган чанг ва тутун ичида кўланкадай югуриб кетаётган ким7 Эшик ва деразаларини аланга
ялаётган кичкина ғишт иморатнинг томида ким дам-бадам автомат отаётипти7 Кўчага ким граната ташлади) Ким инграётипти7
Буларни дафъатан билиш қийин; ғафлатда қолмаслик, душманга
омон бермаслик, ўзимизникиларга зиён етказмаслик учун ғоят
ҳушёр бўлиш керак эди.

анг ниҳоят мураккаблашиб кетди.

Аҳмаджон бир чордевордан ўтиб, кичкина майдонга чиққанида рўпарада пулемёт тарилларди. Аҳмаджон дарҳол ўзини
уйилиб қўйилган ғишт орқасига олган эди, бу ёқ чуқурлик экан,
тушиб кетди. Тепада граната портлади. Шу чоқ икки киши ўзини шу чуқурга ташлади. Бири чуқур бўйидан ниманидир зўр
бериб тортди, иккинчиси унга бир нима деб чуғурлади-ю, энгашди. Маълум бўлдики иккови ҳам немис, Аҳмаджон энгашган
немиснинг калласига курак билан битта урди-ю, устидан ирғиб ўтиб, иккинчисини бўғиб олди...

Тонг ёришганда жанг бир оз босилди. Аҳмаджон уйилиб
қўйилган ғиштларни оралаб чорраҳага чиқди. Қараса бир тор
кўчада тўрт немис автоматчиси олтн қизил аскарни олдига солиб келаётипти. Қизил аскарларнинг тўрттаси ярадор бўлса
керак, зўрға қадам ташлаб келар эди. Немисларнинг бунчалик
бамайлихотир келаётганини кўриб Аҳмаджоннинг юраги орзиқиб кетди: наинки кеча куни бўйи ва кечаси билан бўлган
жангнинг якуни шу бўлса) Ҳозир бораётган отишма наинки
немислар бизга эмас, биз немисларга кўрсатаётган сўнгги қаршилик бўлса

Аҳмаджон эҳтиёткорлик билан автоматдан ўқ узиб тўртта



ла немисни қулатди. Бир лаҳза гангиган қизил аскарлар аҳволни дарров фаҳмлашди. Ҳатто зўрға келаётган ярадорлар
ҳам ерда ётган қуроллардан олиб, кийикдай чаққонлик билан
кўздан ғойиб бўлишди.

Аҳмаджон югурганича муюлишдан ўтган эди, бирданига уч
немисга дуч келиб қолди. Масофа шу қадар яқин эдики, агар
автомати ўнгланмаган бўлса, олдиндаги икки солдатни отолмай қолар эди. Солдатлар йиқилгани замоно уларнинг кетидаги офицер тўппончасини Аҳмаджонга ўқталди. У ўттиз икки
отар тўппончанинг тепкисини босғанида бирин-кетин чиқадиган
ўттиз икки ўқнинг камида ярми шу кенг кўкракдан жой олишига сира шубҳаланмаган эди. Бироқ Аҳмаджон нақд ўлим
олдида шошиб қолмади. Унинг гангиб қолмагани немиснинг
ўзига ўлимни нақд қилиб қуйди. Нақд ўлим олдида немисэсанкиради, шунинг учун фақат иккита ўқ уза олди, холос.
Бунинг ҳам бири бекорга кетиб, иккинчиси Аҳмаджоннинг 60шини ялаб ўтди. Аҳмаджон немиснинг ўттиз икки отар тўппончасига кўзбекнинг бир қоқар болғачасиз — мушт билан жавоб
қилди. Офицер йиқилди ва ётган ерида қўлини кўтарди.

Бу орада жанг босилди.

Аҳмаджон офицерни олиб кетди.

Офицер маст кишидай гандираклаб борар ва ҳар гандираклаганида бошига худди яна мушт тушаётгандай писиб, орқада
келаётган Аҳмаджонга қараб қўяр эди.

Аҳмаджон автоматини бўйнига осиб олган, салмоқли қадам
ташлаб борар ва қора, қалин сочи орасидан сизиб пешонасига
тушаётган қонни дам-бадам бармоғи билан сидириб ташлар эди.

Офицернинг қочишга уриниши эҳтимоли унинг хаёлига ҳам
келмас эди. Бир томондан шу кетиши бўлса штабга етиб борса
ҳҲам жон; иккинчи томондан, Ҳар бир дарахти дор, ҳар сиқим
тупроғи мозор бўлиб қасос олишга ташна бўлган бу юртда немис қаёққа қочиб қутула олади7

Аҳмаджон хкЎладиган ҳўкиз болтадан тоймаса деган фикрдан ҳам узоқ. Энди у кнемисни бедурбин кўрадиган бўлиб
қолган. Немис деган махлуқ қўлида қурол бўлганда ва бу
қуролни бемалол ишлатиш мумкин бўлган шароитдагина ўзи
қўрққанидан ҳуриб ўзгани қўрқитмоқчи бўлган лайчадай пўписа қилади — (Халътз, кРус, таслим бўл) 2 — дейди; кибру
ҳавоси баланд бўлади.

Офицер ҳозир кқўшга, қўшсанг ҳам майли, ишқилиб ўлдирмаз деб кетаётипти. Ундаги кибру ҳаво кенгилмасз руҳ ўттиз




икки отар тўппонча билан бирга шовардилик колхозчи Аҳмаджон Шукуровнинг чўнтагига тушиб кетган эди.

Булар харобалар орасидан ўтиб, пастқамликка тушиб 60раётганда рўпарадаги жар ёқасидан:

— Аҳмаджон, жуда панжара гулчинини ушлабсиз-ку,—
деган овоз келди.

Офицер дарҳол қўлини кўтариб Аҳмаджонга қаради. Аҳмаджон кулди.

— He, сутдан оғзинг куйса қатиқни ҳам пуфлаб ичар
экансан-да; Юравер, қўрқма — деди.

Офицер қўлини тушириб, Аҳмаджон ишора қилган томонга
юрди.

Ҳали жар ёқасидан туриб чақирган жангчи — хушмўйлаб
йигит тушиб келди. У Аҳмаджоннинг пешонасидаги қонни кўриб, кимнидир чақирди ва ўзи яқин келди:

— Нима бўлди, Аҳмаджон7

— Мана бу хумпарнинг қилган иши-да; Бошга отади-я,
ўлиб қолади ҳам демайди. Ҳеч нима қилмайди...

Аҳмаджон тўхтаб пешонасидаги қонни яна сидириб ташлади. Офицер буларга худди ҳозир жўжа еган итдай кўз қирини
ташлаб, секин ерга ўтирди.

Қаердандир пайдо бўлган ёш бир жангчи ҳеч кимдан ҳеч
нарса сўрамай, ҳеч нарсага қарамай ёнидан бинт чиқариб, Аҳмаджоннинг бошини боғлашга киришди. У бинтнинг учини йиртар экан, офицерга қараб бир нима деди. Офицер унга жавоб
берди. Аҳмаджон ялт этиб жангчига қаради ва таниди. Бу
полк мудофаада ётган кунларда ертўлада бўлган концертда
қизиқчилик қилган, ҳамма хконферансъея деб атаган марий
Йигит эди. Ҳамма кконферансъез дегани учун Аҳмаджон унинг
оти шундай деб ўйлаган эди.

— Конферансъемисан7 Балосанку. Қани-қани, гаплаш

кКонферансъез ўз таъбири билан айтганда х Марий вилоятининг харитадан микроскоп билан излаганда ҳам топиб бўлмайдиганэ бир қишлоғидан; урушга қадар шу қишлоқ Советининг секретари бўлиб хизмат қилар эди.

Бу қишлоқ камоли кичкиналигидан тегишқоқ ўртоқлари
қишлоқ олий Советининг секретариз деб кулишар эди. У немисчани шу лавозимда туриб ўзича ўрганган. Унинг немисча
ўрганишидан муроди, албатта, жанг майдонида, чунончи бавариялик бир немис билан бешариқлик ўзбек Аҳмаджон Шукуровга таржимонлик қилиш эмас эди. У бутун умрида биринчи

28




марта хтарихий сафаржга чиқиб Иошкар-олага борганида кўп
китоблар олиб қайтди. Бу китоблар орасида Шекспирнинг ҳам
бир асари бор эди. Бу китобни зўр иштиёқ билан ўқиди. Ўзининг таассуротиин ўртоқларига сўзлаб берганида булардан
бири: кБунақа зўр гаплар немисдан чиқадиз — деди. Шу-шу
бўлди-ю, немис тилини ўрганишга орзуманда бўлиб ҳаракат
қилди. Бироқ бир неча ой меҳнат қилганидан кейин эшитсаки
Шекспир немис эмас, инглиз экан. Бола бечора кўп хафа бўлди. Район марказига борганида бу қайғусини партия кабинетининг мудирига айтган эди, мудир кНемисларда ҳам Шекспирдек зўр ёзувчилар бор, ўргана бер, куймайсана деди. У ўқишни давом эттирди.

— Отини сўрачи, — деди Аҳмаджон.

кКонферансъез отини сўраган эди, офицер кСалоти жанозажга ўхшаган бир нима деб жавоб берди.

— Шошманг, Аҳмаджон, — деди хушмўйлаб йигит, — менинг бу зангарларга бир саволим бор эди. Бу ўртоғим немисча билар экан, ҳозир жуда мавриди келганга ўхшаб қолди.
Мумкинми7 Буларнинг китобида шундоқ эканки, одамзодни,
чунончи, пахта десак, немислар биринчи сорту, бошқа миллатлар учинчи сорт; кўп халқлар ҳатто сортга ҳам кирмас эмиш.
Шу қандоқ бўлдит

хКонферансъез буни таржима қилгани етарли сўз тополмай кўпроқ қўл ҳаракати билан бир илож қилиб тушунтирди.
Офицернинг Чеҳрасида нечукдир ўзгариш, ҳаракатида яна
кибру ҳаво аломатлари пайдо бўлди. У кзергутт калимасини
бир неча марта такрорлаб бир нимадир деди. хҚонферансъе
энсаси қотиб қисқагина таржима қилди.

— Немис жуда яхши эмиш. Биз билмас эмишмиз, тушунмас эмишмиз.

— Ҳа, ҳа,— деди Аҳмаджон — кзергутт дегани хжуда
яхшиз деганими7 Хўш, биз нима қилсак азергут2 бўлар эканмиз2 Қани...

хКонферансъез офицернинг жавобини таржима қилди:

— Немис қўл остида бўлса бошқа миллатлар ҳам яхши
бўлар эмиш. Немиснинг бошқа ҳамма хислатларини шундан билиш мумкин, дейди.

— Яхши бўлар эмиш71 Бунинг бошқа ҳамма хислатларини
мана шу гапидан билса бўлади

Аҳмаджон бу гапни шундай важоҳат билан айтдики, таржимон ксайтганини айтдим деганга ишора қилиб офицерни кўр



сатди. Офицер писиб, иккала қўли билан бошини ушлади, яна
аянч қиёфага кирди.

Аҳмаджон ўрнидан турди ва ҳануз тутамоқда бўлган қишлоқни кўрсатди.

— Ана кзергут — деди, — мен сенинг ҳамма хислатларингни биламан

Хушмўйлаб йигит қулочкаш қилиб офицернинг калласига
солмоқчи эди, Аҳмаджон қўлини тутди.

— Тетма1 Закон йўқ.

Офицер Аҳмаджон ишора қилган томонга юрди. У энди
тандиракламас, лекин бошига мушт тушувидан хавотир тортиб,
дам-бадам орқасига қараб борар эди.

Не-не умидлар билан немисча ўрганган марий йигит унинг
кетидан хийла ергача қараб турди-да, сўнг жаҳл билан «TOYI»
деб милтиғини қўлига олди.

Офицер сўроқ вақтида к Мени асир олган киши қаерлик ва
қандай тоифадан72 деб сўрапти. Штабдагилар хўзбекистонлик,
оддий колхозчилар тоифасидано деб жавоб беришипти. Бу гап
бутун полкка довруқ бўлди.

IX

Қисмларимиз шундай шиддатли зарбалар берар, шундай
қисиб борар эдики, душман йўлларни бузгани, кўприкларни портлатгани улгуролмас, кўп жойларда яроғ-аслаҳгларини ташлаб
қочар эди. б

Ҳар қадамда цементлаб ёки ёғоч ва тупроқдан ишланган ва
ҳозир ўпирилган тўрдай бўлиб ётган дот, дзот, каламушнинг
уясига ўхшаган окоп, траншея, танкка қарши қазилган чуқур,
бир неча қатор тортилган тиканли сим... Тепаликларнинг этағида оғир тўплар, узун қувурлари осмонга кўтарилган зениткалар; йўл бўйида ағдарилган автомобиллар, мажақланган
танклар, тракторлар, аравалар ётарди.

Немис бу ерларни қуш учса қаноти, одам юрса оёғи куядиган тилсимотга айлантириш учун нима лозим бўлса ҳаммасини
қилган, ҳеч нарсани аямаган. Лекин қисмларимиз шуларнинг
ҳаммасини ўпириб, йиқиб, мажақлаб олға борар эди.

Қисм бир неча километр йўлни жанг билан босиб ўтиб, кечга яқин Золоторевка қишлоғининг кираверишида тўхтаб қолди.
Қишлоқнинг кираверишидаги уйлар бузилган, ёнган ва ҳануз
ёнмоқда эди. Немислар наридан-бери қазилган окопларга ўрна
30



и

шиб, вайроналарга кириб олиб қаттиқ қаршилик кўрсатди. Жанг
кун ботгунча давом этди.

Қисм қоронғи тушгунча душманни олдинги окоплардан суриб чиқариб, атака бошлайдиган вақтда бузилган иморатнинг
подвалига ўрнашиб олган немис пулемётчилари йўлни, тепалик
ва тепалик оралиқларини ўққа тута бошлади. Ўқ визиллар, ерни чангитар, бош кўтаришнинг сира иложи йўқ эди. Шундан
кейин капитан Аҳмаджонга ҳар қандай қилиб бўлса ҳам немис
пулемётларини бартараф қилишни буюрди. Капитан буни қандай ишонч билан буюрган бўлса, Аҳмаджон шундай ишонч билан эмаклаб кетди. Йўл фақат битта — жуйиб тушган ва ҳануз
тутамоқда бўлган уйларни оралаб бориш керак эди. Ўт ва тутун
ичидан одам ўтиб келиши немисларнинг хаёлига ҳам келмаган
эди. Аҳмаджон нодвалнинг ёнига бориб, икки тешикка иккита
граната ташлади. Икки подвал емирилиб, немис пулемётчилари
унинг харобаси остида қолиб кетди. Шундан кейин қисм атака
бошлади.

Золоторевка қишлоғига Аҳмаджон ва унинг бўлинмаси ҳаммадан бурун кириб борди.

Қишлоқ ярим кечагача бўлган кўча жангларидан сўнг душмандан батамом тозаланди.

Эрталаб қишлоқ аҳолиси баҳор қуёшининг дастлабки илиқ
нуридан жонланган жониворлар сингари ўрмалаб кўчага чика
бошлади. Булар ўлимдан қолган. Германияга ҳайдаб олиб кетилмаган, лекин икки йил бўйи минг балога дучор бўлиб, минғ марта ўлимга рози бўлган кишилар. Бўйни ингичка, худди гўлахдан
чиққан каби болалар кўзлари жовдираб жангчилар орасидан
кимнидир қидиришади. Абгор бўлиб қолган чоллар, кампирлар
рўпара келган жангчининг бўйнига осилиб йиғлашади. Бутун
қишлоқ ҳам тўйхона, ҳам ўлик чиққан ҳовлига ўхшар эди.

Бир кампир Аҳмаджонни икки шериги билан уйига олиб
кирди. Даҳлизда бир чол ётар, унинг тирик эканлигини фақат
одатдан ташқари равшан кўзларидангина билиб бўлар эди.

Кампир азиз меҳмонларни ўтқазгандан кейин чолни суяб
юлиб кирди. Унинг ўнг қўли ва ўнг оёғи ярим шол эди. Чол
кампирнинг ёрдами билан сандиқнинг устига ўтирар экан,
жангчиларга бир-бир қараб:

— Петрни кўрмадиларингими7 Евгенийни кўрмадиларингми7 — деб сўради.

Жангчилар тушунолмай ҳайрон бўлишди.




X

Кампир сувда пиширилган картошкани келтириб ўртага
қўйгач, зоҳиран етмиш ёшларда кўринган, ҳақиқатда эса ниҳояти қирқ еттига кирган Матвей Андреевич Степановнинг 6б0шига тушган кулфатларни сўзлаб берди.

— "Унинг ўғли — ўн тўрт яшар Андрюша қаердандир бешта ўқ топиб олган экану, шу ўқ билан немис солдатининг қўлига тушипти. Матвей Андреевичнинг бутун кўргиликлари шундан бошланди. Немислар Аиндрюшани қамаб. ўша куни кечаси
Матвей Андреевични Ҳам олиб кетишди. Икки кундан кейин
менинг уйимга бир немис офицери икки қути консерва, нон,
қанд кўтариб келди; рус тилини хийла яхши билар экан, у ёқдан-бу ёқдан гапириб ўтирди-ю, тўсатдан:

— Матвей Андреевични танийсизмит — деб сўради.

— Ҳа, танийман, — дедим. — Қўшни бўлгандан кейин танимайман деб бўладими.

— Ўғлингиз қаерда)

Юрагим ёшув2 этди. Ичимда Матвей Андреевични қаргадиму:

— Ўғлим йўқ, ўлган, урушдан илгари ўлган, — дедим.

Офицер кулди.

— Ёлғон гапирманг, биз ҳаммасини билзмиз. Матвей Андрсевич ҳаммасини айтиб берди. Ўғлингиз ўлган эмас.

— Ўлмаган бўлса қаерда экан7 Матвей нима деди"

— Биз ўғлингизни Қизил Армияга ўз ихтиёри билан кетмаган, мажбур қилинган деб фараз қилишимиз мумкин. Лекин
бу ўзингизга боғлиқ. Шуни исбот қилишингиз керак. Исбот қилиш учун ҳеч қандай ҳужжат, гувоҳ ёки бошқа нарса талаб
қилмаймиз. Таниган, билган кишиларингиздан яна кимлар мажбуран олиб кетилганини айтиб берсангиз кифоя. Сиз жабр кўртансиз, биз жабр кўрган кишининг гапига ишонамиз.

Билдимки бу гап Андреевичдан чиққан эмас, чунки ўғлим
Қизил Армияда эмас, партизанлар отрядида эканини жуда яхши билар эди. Шундан кейин дадил бўлиб:

— Ўғлим ўлган, агар Андреевич шундоқ деган бўлса ёлғон
айтипти, юзлаштиринглар1 — дедим.

Офицер кетгани ўрнидан туриб:

— Сиз берадиган маълумотга муҳтож эмасмиз, биз берган
катта имкониятдан фойдаланишни хоҳламасангиз ўзингиз биласиз, — деди.



л

Эшикка чиққанда яна писанда қилди:

— Яна ўйлаб кўринг, — деди.

Эртасига бир солдат келиб мени комендатурага олиб борди. У ерда мени бошқа бир офицер сўроқ қилди. Мен яна ўша
жавобни бериб, Андреевич билан юзлаштиришни талаб қилган
эдим, офицер ит бўлиб кетди, аввал хўп пўписа қилди, кейин
кўкрагимга бир тепди. Эсим оғиб қолган экан, бир вақт кўзимни очиб қарасам тепамда учтаси турипти. Яна сўроқ қилди, яна
урди. Ахир бўлмагандан кейин хотамиз деди. Мен қўрқитаётгандир десам, иккитаси чиндан судраб чиқиб автомобилга
солди. Одам ўлишини аниқ билгандан кейин қўрқмай қўяр
экан.

Кўча қоронғи, майда қор ёғар эди. АвтомобилБ шу ўзимизнинг кўчадан ўтди. Назаримда ҳамма уйларнинг деразасидан
яқинлари Қизил Армияда, партизан отрядларида бўлган танишбилишлар, ёр-дўстлар, қавм-қариндошлар худди тин олмай,
кўзлари жовдираган ҳолда менга қараб тургандай, скайтдингми7 деяётгандай бўлар эди.

АвтомобилБ бир жойда тўхтади. Одам товуши эшитилди,
оппоқ қорда ёлиб юрган қора шарпалар кўринди. Мени авто:
мобилдан тушириб, олдинга олиб ўтишди. Рўпарамда қорайиб
турган нарсани чуқур гумон қилдиму, тақдирга тан бердим.
Шу пайт қулоғимга биров:

— Айт, кампир, ҳаммасини айтиб бераман дегин, мен сени сўраб оламан, — деди,

Бунинг ким эканини билмадим, ўша уйимга борган офицер
деб гумон қилдим.

Бирдан автомобилнинг чироғи ёқилди. Фақат шуни биламан: рўпарамда қорайиб турган нарса чуқур эмас, узала тушиб
ётган уч кишининг ўлиги экан. Ҳали совимаган қон буғланиб
турар эди. У ёғини билмайман. Ҳушимга келиб қарасам комендатурада ётибман. Тепамда уйимга борган ўша офицер турибди. У бир пиёла сув бериб:

— Мен сизни сўраб олдим, бундан кейин инсофга келасиз,
деб ишонтирдим, — деди.

Эрталаб мени қўйиб юборишди.

Андрюша нима бўлгани маълум эмас, Матвей Андреевични
бир ҳафтадан кейин икки солдат ҳушсиз ҳолда келтириб уйига
ташлаб кетипти. У бир ярим ойга яқин тилсиз-жағсиз ётиб,
оқибат шундай бўлиб қолипти;: ўнг қўли билан ўнг оёғи ярим
шол, эси жойида эмас эди.




— Матвей Андрсевич, буларга қўлингни кўрсат, — деди
кампир.

Матвей Андреевич ўнг қўлини чап қўли билан олиб стол
устига қўйди ва нордон нарса егандай афти буришиб, бир кўзи қисилди. Унинг икки бармоғи янчилган эди.

Немис уни қандай азоб-уқубатларга дучор қилган эдики,
бу аҳволга тушипти — маълум эмас. Буни ўзидан сўраб билиб
бўлмас экан. Афтидан, шу бармоқлари янчилганигина эсида
қолипти холос.

Y ҳали ҳушсиз ётган вақтида икки солдат келиб хотини
Евгения билан қизи Ленани аравага босиб олиб кетипти. Шундан бери булардан ҳам дарак йўқ экан. Матвей Андреевич ётган ерида баъзан хотини ёки қизининг отини айтиб чақирар,
уйга ким келса, албатта икковини сўрар экан.

Шундай қилиб Матвей Андреевич кимсасиз, ғариб бўлиб
қолгандан кейин кампир ўз уйига олиб кирипти, яқин бир
ярим йилдан бери парвариш қилар экан.

Аҳмаджон кампирнинг сўзига қулоқ солар экан, ўрмондати уч партизаннинг қабри кўз олдидан кетмас эди. Бирон хаёлга борди шекилли:

— Ўғлингизнинг оти нима7 — деб сўради.

Кампир ифтихор билан бошини кўтариб,

— Сергей Алексеевич Муштаков — деди. Сўнгра ялт этиб
Аҳмаджонга қаради. — Қаерликсан, ўғлим7

— ЎЎзбекистонликман, ўзбекман.

Кампир ўзбекни бошқачароқ тасаввур қилар эканми, ҳайрон бўлиб жангчиларга бир-бир қаради-да, кўзи жиққа ёшга
тўлди. Аҳмаджон нима дейишини билмай:

— Ҳа, онажон, ўзбекни эшитганмисиз7 — деди.

Кампир ўзини босиб олгандан сўнг, жавоб берди:

— Эшитганман, биламан. Самарқанд, Тошкент, Катта Фарғона канали...— деди.

Бу орада Матвей Андреевич даҳлизга чиқиб кетган эди.
Кўча эшигидан унинг кЛе-на)) деган товуши эшитилди. Кампир югурганича чиқиб кетди. Унинг кетидан меҳмонлар ҳам
чиқишди. Матвей Андреевич остонага узала тушиб ётар, кўчадан олиб ўтилаётган асир немис солдатларига қараб кЛена
деб қичқирар эди.

Аҳмаджон уни кўтариб уйга олиб кирди. Матвей Андреевич бир нарсадан қўрққандай ҳаммага ёлворган назар билан
қарар эди.

Кампир меҳмонларни анча ергача узатиб қўйди.




XI

Икки кун давом этган даҳшатли жанг натижасида қўшинларимиз аҳоли яшайдиган юздан ортиқ пунктни иИшҒол қилган,
шу билан немисларнинг суянган тоғи бўлмиш Орёл райони истеҳкомларига бир неча жойдан катта-катта рахналар солган
эди. Душман ёнбошга келган, энди уни бошдан ошириб ерга
уриш керак эди.

Урмон четидаги сойликка ўрнашган команда пунктида кечаси бўлинма командирларининг кенгаши бўлиб ўтди. Бўлинма
командирларига йўл-йўриқлар кўрсатилди, буйруқлар берилди.

Уфқ қизарган маҳалда Ҳамма бўлинмаларда қисқа-қисқа
митинглар ўтказилди. Митинглар тамом бўлмасдан, блиндажлар ва пана жойларда суҳбатлар давом этаётган вақтда ўт
очиш позицияларидаги тўплардан ғилоф олинди, снаряд яшиклари очилди. Танклар тахт ҳолда команда кутар эди.

Соат роса беш бўлганда гўё бутун ер-кўк остин-устин бўлиб кетди. Фронтнинг унча ҳам катта бўлмаган бир участкасига тўпланган мингларча замбаракнинг гумбирлашидан ҳайбатли
бир гувиллаш ҳосил бўлдики, бунда алоҳида тўпнинг овози
буткул эшитилмас эди. Ҳаво тўлқини зарбидан дарахтлар эгилар, шохлари синиб тушарди... Аҳмаджон ўзича кБу тўпчилардан ҳеч нарса ортмайди, бизга ҳеч нарса қолмайди шекилли
деб қўйди.

Немис истеҳкомларининг устини қоплаган чанг ва тутунми
ёки муттасил савурилаётган тупроқми — билиб бўлмас эди.

Пиёда аскарларимиз ҳужум бошлади. Тўп овозлари астасекин босила бошлади. Лекин жанг энди авж олган, чунки душман позицияларига бостириб кирган пиёда аскарларимиз Ҳар
бир метр учун жон олиб, жон бермоқда эди.

Катта йўлдан икки юз метр наридаги тепаликка ўрнашган
немис миномёт батареяси сойликни бошдан-оёқ минага тутмоқда,
шу билан баталвоннинг олға юришига Катта монелик қилмоқда
эди. Бу батареяни бартараф қилиш вазифаси Аҳмаджон бўлимининг зиммасига тушди.

Бутун баталқоннинг кўзи буғдойлоя орасидан шитоб билан
эмаклаб кетаётган бўлинмада эди.

Тепаликка бирнеча томондан баравар ҳужум қилинди. Немис миномётчилари бу ҳужумни даф қилиш билан овора бўлиб
қолганда взводлар катта йўлдан ўта бошлади.

Баталъон купи бўйи мана шу хилда жанг қилиб, кечқурун
Орёл кўчаларига бостириб кирди.




Шиддатли кўча жангларидан кейин шаҳар душмандан батамом тозаланди ва уч юз саксонинчи ўқчи дивизия полкларидан
бирининг байроқдори озарбайжонлик Ожоров Орёл устига бай(POK TEKIN.

Узоқ вақт немис асоратида азоб-уқубат чеккан Орёл аҳолиси
кўчага чиқди. Иўлкаларни босиб қолган харобалар устида болалар ирғишлаб юрар эди.

Қаерда бирон танк ёки автомобилъ тўхтаса, дарров халойиқ
ўраб олади, суҳбат бошланади. Ҳар бир оила ҳеч бўлмаса бирон
Жангчини меҳмон қилгиси келади.

Марказий кўчалардан бирида радиоустановка пайдо бўлди.
Бир неча минутдан кейин бу кўчага одам сиғишмай қолди.

Шу ерда Аҳмаджон бузилган бир. иморатнинг зинасида пилоткаси билан ўзини елпиб ўтирган Бўтабойни кўриб қолди. У
қорайган, тўлишган, кўкрагида (Жанговар хизматлари учун
медали.

— Айёмлар муборак — деди Аҳмаджон.

Бўтабой Аҳмаджонни кўриб қарийб ўзини йўқотаёзди:
югурганича келиб бўйнига осилди. Сўнгра иккови бориб зинага
ўтиришди.

— Хўш, жўрам Фарҳод, — деди Аҳмаджон, — Ширинингиздан хат келиб турибдими7 Хўп соғинтандирсиз7

— Хат келиб турибди, Аҳмаджон ака. Соғинишга..: хат
ёзишга қўл тегмаётибди. Кўрмайсизми... Бугун бешинчи августмий Роса бир ойдан бери хат ёзолганим йўқ. Тўртинчи июлда
Ҳаво айниб турибди, каттароқ бўрон бўладиганга ўхшайди
деб хат ёзган эдим. Ўшандан бери хат борматанига кўлдиз
деб ўтирибдими ҳали...

Аҳмаджон кулиб деди:

— Хат ёзинг. Тағин аза очиб юбормасин. Ширинингиз сочини ёзиб хквой тўрамэлаб юрса-я1.. Бир ой хат қилмаган
бўлсангиз кўнглига ҳар гап келади. Бу урушни ўз қўзи билан
кўрмаган одам сқўли тегмагандирз деган гапни ҳеч ўйламайди.

— Тўғри, Аҳмаджон ака, бу урушни кўрмаган одам.., йўқ,
фашист қилган ишларни кўрмаган одам десангиз тўғри келади.
Ростини айтайми7 Уруш бошланган йили газетада бир немис
офицери олти яшар бир қиз болани отиб ташлаганлиги тўғрисидаги мақолани ўқиб ишонмаган эдим.

— Энди-чи, — деди Аҳмаджон кулимсираб, — энди ишонаCHAMA?

— Эндими, энди ўша мухбирни кўрсам бурнини ерга ишқайман. У мухбир фашистни мақтаган экан. Наинки фашист




қадам босган жойда олти яшар боланинг отилиши газетага ёзгани арзийдиган катта ҳодиса бўлса:

Бирпас жим қолишди. Икковининг ҳам кўз олдидан зўр
ёнғинлар, беҳисоб ўлик, шаҳар ва қишлоқларнинг харобаси
ўтар эди.

Анчадан кейин Бўтабой Аҳмаджоннинг кўкрагидаги хҚизил Юлдуза орденини худди капалакни ушлагандай эҳтиёт билан ушлаб кўрди.

— Бу ҳамирнинг учидан патирдир-а, Аҳмаджон ака, ҳали
сизга катта мукофотлар чиқар7

— Қанақа катта мукофот7 Нимага7

— Қилган ишларингизни эшитганмиз. Довруғингиз бутуп
дунёга кетган.

— Нима иш қилибман7

— Бутун бошлиқ бир қишлоқ кЗолоторевка сизиниг и0мингизга қўйилади-ю, тағин ҳеч иш қилмаганингизми бу 30лоторевкага ҳаммадан илгари кирибсиз-ку,

— Командирнинг буйруғини бажардим.

— Фашистни жуда яқин келтириб пулемётга тутганингизда қанча бор эди7

— Тиригини санаганим йўқ. Ўлигини санашган экан, олтмиш еттита чиқибди.

— Битта азроплан ҳам уриб туширибсиз7

— Ҳа. Шеригим ланжлик қилмаганда иккитасини уриб туширар эдим. Мудофаада ётган эдик. Тепамизда немис азроплани айланиб қолди. Пулемётни ўнглаб отай десам, шеригим
кОтма, бизни кўриб қолса бомба ташлайдиз деб қўлимни ушлади. кЭ, инсон, — дедим, — урушгани келганмисан, кавакда
ётгани келганмисан) Азроплан кетиб қолди. Жуда алам қилди. Орадан бир неча кун ўтгандан кейин бошқасини уриб туширдим.

Аҳмаджон ўрнидан турди.

— Хатлашиб турайлик, Бўтабой. Энди Берлинда кўришгунча хайр. Тезроқ урушни тамом қилиб қайтмасак бўлмайди,
кетмонни чолларнинг қўлига бериб келганмиз.

Аҳмаджон оломон орасига кириб кетди.

ХИ
Полк Брянск ўрмонларигача бўлган қарийб ЮЗ эллик километр масофани жангсиз босиб ўтди. Бу ўрмонда туриб хармияси ларзага келган ва кризисни бошидан кечирмоқда бўл
ba 37



Ран, аммо ҳали янчиб ташланмагана душманга қарши янги ҳужумга тайёргарлик кўриш керак эди.

Бир куни Аҳмаджонни полковник чақиртирди. Аҳмаджон
рўпара бўлганда полковник кулимсираб:

— Ўтиринг, сержант, нима учун чақирганимизни биласизми7 — деди.

— Билмайман, ўртоқ полковник.

Полковник ўрнидан туриб унга яқин келди.

— Устингиздан арз қилишди... Фашистлар сиздан норози.

Полковник бу гапни кулиб айтган бўлса ҳам Аҳмаджон бир
вақтлар асир немисни куйдирмоқчи бўлгани ва уни капитан
қутқазгани ёдига тушиб, изоҳ бера бошлади:

— Ўртоқ полковник, мен у вақтда юрагимдаги ғазаб ўтини ерга сочишни билмас эканман. Мен у вақтда бизни осгани
арқон кўтариб келган немисни кўрибману, унга арқон эшиб бераётган бутун Германияни унутибман.

Полковник унинг елкасига қўлини ташлаб кўзига тикилди.

— Ҳар ҳолда немис офицери сиздан қаттиқ шикоят қилди.

— Қайси бири ўртоқ полковник)

— Тўппонча отиб бошингизни ярадор қилган офицер... Сиз
унинг бошига бир мушт туширнибсиз.

Аҳмаджон полковникнинг тегишаётганини билганидан сўнг
кулиб жавоб берди:

— Ҳа, бир мушт урдим, ўртоқ полковник, икки муштни
кўтара олмас эди. Чаласига биз қарздор. Расчётни Берлинда
қиламиз.

— Офидер сизнинг ким ва қаерлик эканингизга кўп қизиқди. Лагерга жўнаши олдида лейтенантдан ХЎша одамни яна
бир кўрсам) деб илтимос қилибди. У вақтда кўзи тиниб кўрмаган экан-да. Лейтенант хСен бир марта кўргансан, энди кўрмаганлар кўрсина деб жавоб берибди.

Полковник бирпас жим қолгандан кейин:

— Икковимиз биринчи марта қаерда учрашганимиз эсингизда борми) — деб сўради.

Бу нарса Аҳмаджоннинг хотирида бор эди, дарров жавоб
берди:

ВИР Қишда, мудофаада ётган вақтимизда, ўртоқ полковник.
ё — Ушанда менга нима деб савол берганингиз эсингизда
Юр ми

— Бор, кСиз Олтин юлдузни қандай қилиб олгансиз, шуни
айтиб берсангиз деган эдим.

— Мен нима деб жавоб берган эдим7

38



 

— Вилмайман деган эдингиз. Яна шуни айтдингизки...

Шу пайт адъютант кириб, полковникка бир қоғоз узатди.
Полковник қоғозни кўздан кечирар экан.

— Хўш, хўш7 — деди.

— Яна шуни айтган эдингизки, қаҳрамон бўлишни ҳеч қачон ўйламаган экансиз...

Полковник қўлидаги қоғозни силкиб Аҳмаджонга узатди.
Аҳмаджон қоғозга кўз югуртирмасдан бурун полковник қулочини ёзиб: "

— Совет Иттифоқи Қаҳрамони унвони билан табрик қиламан1— деди ва Аҳмаджонни қучоқлади.

Аҳмаджон бутун умрида биринчи марта шундай саросималикка тушган эди. У дарҳол ўзини ўнглаб:

— Совет Иттифоқига хизмат қиламан — деди.

Ўзининг товуши ўзига узоқдан эшитилгандай туюлар эди.

— Хўш, сержант, — деди полковник, — энди жавоб бериш
сизаияр навбатингиз. Олтин юлдузни сиз қандай қилиб олдиНгиз

Аҳмаджон нима дейишини билмас эди.

Сентябрнинг бошларида полк Ғарбга томон йўл олди.



На узбекском язмке

АБДУЛЛА КАХХАР
ЗОЛОТАЯ ЗВЕЗДА

Объединеннов издателъство
ЦК Компартии Узбекистана
Ташкент — 1965 г.

Редактор У, Муҳамедов
Техредактор Я. Шурп
Корректор Т. Аъдамов

Теришга берилди 241 -1965 й. Босишға рухсат

этилди ЗДУ-1965 й. Қоғоз формати 70Х 1084-1
Босма листи 1,25. Шартли босма листи 1,71.

Нашриёт ҳисоб листи 2,3, Тиражи 2000

Нашр М 258. Р. 01603; Jana Х 3190. Баҳоси
тийин.

Ўзбекистон КП Марказий Комитетининг
бирлашган нашриёти ва босмахонаси.
Тошкент, Правда Востока" кўчаси, уй М 26,

 


