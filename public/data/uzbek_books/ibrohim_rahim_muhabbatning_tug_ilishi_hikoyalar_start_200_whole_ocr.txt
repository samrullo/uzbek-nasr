ИБРОҲИМ РАҲИМ

МУХАББАТНИНГ
УИҒОНИШИ

Ҳикоялар

Ғафур Ғулом номидаги Адаб ir
Тошкент 07



Ўз2
Р29

Раҳим Иброҳим.
Муҳаббатнинг уйғониши: Ҳикоялар. — Т.: Р.Еулом
номидаги Адабиёт ва санъат нашр., 2001. — 32 б.

Кўпчилик ватандошларимиз "ал-Жабр"нинг ижодкори ким
эканлигини билсалар-да, у қаерда ва қандай туғилганини аниқ
билмайдилар. Ҳаммамизнинг фахримиз бўлмиш бу оламшумул
кашфиётни барчамиз беш қўлдай билишимиз лозим. Чунки уларни билмай туриб, аввало ўзлигимизни билмаймиз, қолаверса,
фазогирлик ва компъютерлар даврида математик бошқаришсиз
ҳеч қаёққа боролмаймиз. Инсониятга тараққиётнинг ана шу калитини дунёга ал-Хоразмий бўлиб танилган юртдошимиз топиб,
бу мўъжиза қандай яралганлиги ҳақида баёнот беради. Шунингдек, дунё тараққиётига бениҳоя катта ҳисса қўшган фалакиёт
фани асосчиси ва дунёда биринчи бўлиб Ер юмалоқлигини исботлаган улкан риёзиёт олими Аҳмад Фарғонийнинг ҳаёти ва
илмга чанқоқлиги ҳамда Иброҳим Раҳимнинг мустақиллик йилларида ёзган янги ҳикояларидан намуналар ўқийсиз.

Ўз
7 4702620201 – 68
35204) эоо, режага қўшимча, 2000
ISBN 5-635-01903-Х Ф Иброҳим Раҳим, Ғафур
Еулом номидаги Адабиёт
ва санъат нашриёти, 2001 й.



АЛЛОМА БОЛА

Бўладиган бола бешикдан маълум, дебдурлар ва яна демушларки, Қайқуббола Муҳаммаднинг илк ўғлони Аҳмад туғилибоқ ота-онани ҳайратга солиб, сал улғайгач, ой куйи"шини башорат қилиб, Шаҳристонни оёққа турғизибдур. Эмишки, Аҳмад бешик кўрмаган, беланчакда ётмаган, йўргакда
тили чиқиб, етги ойда юриб кетган ва бир ёшида тим қора
кўзини ўйнатиб, нафис лабини чўзиб: "Бу нима) У нима7
Нега ундоқ, нимага бундоқ7.." деб сўроққа тутиб, волидасини ҳоли-жонига қўймаган.

Чақалоқнинг волидаи мукаррамаси сабр-тоқатли, ўқимишли аёл бўлгани учун, ўғлонининг зеҳниға монанд жавоб топиб беришдан сира зерикмасди.

ад сал улғайиб, тахминан икки ёшга етиб-етмай, дарахтларнинг кўм-кўк япроқларини силаб ўйнар, дарахтларда
сайраган қушларга жўр бўлиб, улар билан бирга чуғурлашарди.

Бундан онаизор беҳад қувонар, қушларни сийлайдиган
бола одамни ҳам севгучи бўлур, қушпарвару одампарвар
бўлсин болам, деб унга бозордаги қушчи савдогардан қафасли тўтиқуш олиб бердилар. Аҳмад тўтиқуш билан туни бўйи
гаплашиб чиқди-да, ота-онаси бомдод намози ўқиётган тонгда қафасни очиб, тўтини учириб юборди.

— Нега қўйвордингиз тўтини7 — дея волидаси намозидан
сўнг сўради.

— Қаноти бор экан, қафасда қаноти қайриладур, — деб
жавоб қилди болакай.

Катталар айтмаган бу гапни боласи топиб айтганидан ва
катталар қилмаган савоб ишга қўл урганидан ниҳоятда тўлқинланган она доно боласини қучоқлаб, ўпди.

— Савобига қолибсиз. Бу ишингиздан қушлар ила уни яратган Оллоҳ ҳам рози бўлғай

Қубо шаҳристонида "Отин" деб ном чиқарган она ўғлонини китоб ўқишга ва секин-аста ёзишга ҳам ўргатди. Ўз номи
I kutubxonasi

ни "Аҳмад Ибн Муҳаммад" деб ёза билган бола уч ёшида
ўқиш-ёзишда мактабга қатновчи амакиваччаю, холаваччаларидан ўзиб кетганди.

Аҳмад Ибн Муҳаммадга волидаи мукаррамаси ўқиб берган китоблар таъсирими ёки ўзида пайдо бўлган заруратданми, унда фалакиётга қизиқиш ҳисси уйғонди. У кечалари ҳовлидаги супада ётиб, кўкдаги ой, юлдузлардан кўзини узолмас, эрта тонгда эса, тоғ орқасидан жилмайиб чиққан "Қуёш
бола"нинг хатти-ҳаракатини кўз узмай томоша қиларди.

Оилавий маслаҳатдан сўнг отаси Муҳаммад Ибн Косир
ўғилчасини олимлар маҳалласидаги Устоз Мунажжимга шогирдликка берди. Болакай шогирднинг Устоз Мунажжимга берган биринчи саволи юлдузлар ҳақида бўлди. Негаки, Устознинг ишхонаси қоронғу хона бўлиб, туйнукларидан осмон,
бинобарин, кўкдаги юлдузлар кўриниб турарди.

— Айбга буюрмасинлар, Устоз ҳазратлари. Осмонда ҳаммаси бўлиб неча юлдуз бор7 Саноғига етолмай ҳайрондурмен.

Устоз, мийиғида кулиб қўйди-да, ўзига хос салобат ва
босиқлик ила мулойимгина жавоб қилди:

—"Ажиб жумбоқ ташладингиз менга, Аҳмад Ибн Муҳаммад. Улуғ аллома Батлимус ҳазратлари ҳам аларнинг саноғига
етолмагандурлар. Аммо китобларида бул масалада тахмин ила
жумбоқлар кўп. г

— Ул ҳазратларининг китоблари бизда йўқ. Сиздин илтимос қилурмен... G

— Аларни мен Сизга берурмен. Шартим шуки, китобларни шу ерда ўқиб, ўз жойида қолдириб кетурсиз.

Устоз кутубхонасида девор токчаларига териб қўйилган турли тиллардаги китоблар ичидан ўзига керакли китобни топиб
олган Аҳмад уларни турган жойида тик туриб ўқий бошлади
ва ҳар бир сўзни ёдлаётгандай шивирлаётгани қўшни хонадаги Устозга ҳам эшитилиб турди.

— Яна бир луқмага рухсат этсинлар, Устоз ҳазратлари
Луқмам Ҳазрат Батлимус, Ер бир жойда қотиб қолган жисмдур, ул жисм ҳеч қаёққа силжимайдур, дебдурлар. Нега бўлмаса
Ер қимирлаб, зилзила ҳосил қиладур7

— Бул сир Оллоҳдан ўзгасига аён бўлгани йўқ, — деди
Устоз ва андак ўйланиб туриб, қўшимча қилди. — Сизнинг
доно авлодингиз илм чўққисига етиб, бу сирни оламга ошкор этсалар, ажаб эмасдур...

Устознинғ бу гапларини унга, ёш бўғинга билдирилган
зўр ишонч ва шу билан бирга келажакка вазифа, деб тушунган Аҳмад уйига етгунича, ҳатто кўрпасида ётиб ҳам шу ҳақда
ўйлади. Уйқусида ҳам унинг кўзига бир гала юлдузларни бошлаб юрган тўлин ой кўринаверди ва ниҳоят, тўлин ой юлдуз
mawu kutubxonasi

лардан ажралиб, қуёш атрофида айланиб юриб, унинг гирдобига тушди, бундан жаҳли чиққан қуёш уни нарига ҳайдамоқ учунми, ойга ўт пуркай бошлади. Аҳмад беихтиёр: "Оймомо қоч, куйиб кетасан) Тезроқ қоч, ёниб кетасан"" дея
шовқинлаб юборди. Унинг ваҳимасидан уйғонган онаси:

— Нима бўлди, қўзичоғим, — деб сўради.

— Ой... Ойга ўт кетди; — ваҳимали гап қилди у.

Волидаи мукаррамасининг гапи оғзида қолди, бола чопқиллаб ташқарига чиқди. Осмон тунд, тутун. Кўкдан қўланса

- ҳид чиқаётгандай. Бутунлай нотаниш вазият. Безовта бўлган она
унинг кетидан чиқиб, осмондаги ўзгаришларни кўрди-да, эрини ҳам уйғотиб чиқди. Анча ёшни яшаб, тажриба орттирган
Муҳаммад ота бундай вақтларда сўфилар қиладиган ишни
қилиб, азон чақириб юборди. Ундан кейин мачит сўфисининг
азони эшитилди. Сўнгра қўни-қўшнилар томларга чиқиб,
дўмбира, жом, тунука товоқлар чалиб, элни уйғотди. Шу-шу
бўлди-ю, ёшгина Аҳмад маҳаллаларда "Аллома бола" деган
ном олди.

Шундан кейин Мунажжим Устоз Аҳмаднинг отасини учратиб "Аллома бола" хусусида унга маслаҳат берди:

— Муҳаммад жаноблари, фарзандингиз Аҳмад Ибн Муҳаммад фалакиёт шайдоси бўлибдур. Оллоҳ унинг дилига шуни
ЖО қилғҒОонлиғи аёндир. Анга файласўфия ва риёзиётдан ҳам
чуқур илм муносибдир.

— Риёзиёт муаллими ёллағонмиз. Ўғлон бул илмдин ҳам
хабардордур. Энди навбат файласўфияга.

Аҳмад беш ёшга тўлганидагина шаҳар мактабига борадитан бўлди, унгача "ҳали жуда ёш" деб ўқишга олмаган эдилар.
Беш яшар янги толибни бирданига ўзидан катта ёшдаги болалар синфига қўшиб ўқитдилар. Чунки унинг билими ҳар жиҳатдан мактаб болалари эришган даражадан юқори бўлса
юқорики, асло кам эмасди. У тез кунда кўзга кўриниб, толибларнинг сардори, Мударриснинг ардоқлиси бўлиб қолди. Айниқса, риёзиёт соҳасида ҳеч ким унинг олдига тушолмасди.
Кунларнинг бирида риёзиёт дарсида ажиб бир воқеа юз берди.

Мударрис" дарсхонага кирди-да, атрофга назар ташлади.
Толиблар жамоаси жам бўлиб, хона девори айлана пахол устига тўшалган кўрпачаларга чўк тушиб ўтиришибди. Ҳамма, шу
жумладан, Аҳмад ва унинг ёндоши Баттол ҳам чўк тушиб, қўл
қовуштириб, Мударриснинг оғзига термулиб ўтирибдилар.

Ниҳоят, Мударрис толибларига бир-бир қараб қўйди-да,
буюрди:

 

1. Юқори синфни ўқитадиган домлани Мударрис деб атаганлар.
(Муаллиф)



— Уйда бажариб келиш учун берилган сабоқни текширурмен. Дафтарларингизни топширингиз.

Толиблар бирин-кетин таъзим билан Мударрисга дафтарларини топширдилар. Мударрис ҳаммадан олдин Аҳмад Ибн
Муҳаммаднинг дафтарига кўз югуртириб чиққач, уни ажратиб қўйиб, Баттолнинг дафтарига кўз ташлади. Аҳмаднинг дафтаридан қанчалик шодон бўлса, бу дафтардан шунчалик хуноб бўлди-да, иккала дафтарни намойиш қилиб, биринчисини бошга кўтариб мақтади, иккинчисидан ниҳоятда дарғазаб
бўлди-да, Батголни ўрнидан турғизди.

— Баттол" Нега бажармадингиз7 Шу ҳам масала ечишму
Аҳмад Ибн Муҳаммад

— Лаббай, Мударрис ҳазратлари; — ўрнидан туриб қўл
қовуштирди Аҳмад.

— Масала ечишни манави Баттол акангизга ўргатиб
қўйинг, хўпми7

Аҳмад унинг дафтарини қўлига олиб, риёзиётдин ечилмаган масалани ишлаётганида, ори келган Баттол: "буёққа бер
дафтарни, тирранча", — деб унинг қўлидан тортиб олди. Буни
кўриб турган Мударрис безорилик қилган Баттолни палаққа
осишга буюрди. Шундан кейин Баттолнинг Аҳмадни кўргани
кўзи, ҳақоратдан ўзга сўзи йўқ бўлди-қолди. Унга ўқрайиб
қарайдиган, учрашганда нуқиб ўтадиган, сўзлашганда. кесатиб гапирадиган бўлиб қолди. И

Кунларнинг бирида фалакиётдан навбатдаги сабоқ олгани
кетаётганида Баттол унинг йўлини тўсди. "Яна Устозингга кетяпсанми, ўқийвериб, каллаварам бўп қолма тағин", деб кесатиқ қилган эди, Аҳмад унинг кесатиғига эътибор қилмай,
аксинча, унга қуюқ салом берди. Баттол эса, саломга ҳам алик
олмай, дағдаға билан:

— Кечаги ишинг учун жиззангни олардиму бу сафар кечираман. Аммо битта шарт билан. Бугун пешинда тарафма-тарафra даста ўйнаймиз. Келмасанг, ўшанда кўрасан. Менга қара, ўйинга Устозингнинг қизини ҳам бошлаб кел. Хўпми, "хўп" де

Аҳмад иши кўп бўлса ҳам йўқ деёлмай ноилож "хўп" деди
ва ўзини йигит, деб ҳис қилгани боис, "Йўлбарс изидан,
йигит сўзидан қайтмас", мақолига амал қилиб, пешинда Устозининг қизи, мактабдоши Парчинойни ҳам даста ўйинига
бошлаб келди.

Икки ўғлон, икки қиздан иборат тарафкаш гуруҳлар ўртасида бошланган даста ўйини узоққа бормади. Баттол гуруҳи
ютди. Аҳмад гуруҳи ютқазди. Ўйин шартига биноан ғолиблар
мағлубиятчиларни бир маррага зувиллатар ва нафаси етмай зуви
тўхтаган жойдан паккагача белларига миниб бориши керак эди.
Ролибларнинг сардори Баттол Парчинойнинг олдига келиб,




унинг хипча белига минмоқчи бўлди. Нозиккина Парчинойнинг ингичка бели девдай кўринган Баттолни қандай кўтарсин. Юраги така-пука бўлган қизча ҳанг-манг бўлиб турган чоғда
Аҳмад келиб бош эгди ва икки букилиб Баттолга сўз қотди:

— Мана, менинг белимга мининг

— Сени эмас, манови жононингни мингум бор, — дедида, Баттол Аҳмадни икки қўллаб итариб юборди. — Сен нари
TYp!

Аҳмад эс-ҳушли, тадбирли бола эмасми, Баттол билан
ёқалашиб ўтирмади-да, Парчинойни қўлларидан ушлаб, можаро чиққан жойдан олиб қочди.

— Қочиб қутулолмайсан мендан. Қараб тур ҳали...

Шаҳар четидаги ибодатхонада Юнон олими яшар эди. Муҳаммад ўғли Аҳмадни унинг ҳузурига олиб кирди. Юнон ибодатхонанинг қоронғу бир хонасида шам ёқиб, китоб ўқиб
ўтирган экан, ота-болани хушнуд кутиб олгач, "хўш, хизмат7" деб уларга нигоҳ ташлади.

— Шу ўғлонга қадимги юнон файласуфиясидан сабоқ берсангиз деб келдик, — деди ота.

— Бош устига, — жавоб қилди Юнон олими ва сўради: —
Юнонча биладиларму, ўғлон)

— Оз-моз билурмен, Устоз ҳазратлари, — деб жавоб қилди ўғлон.

— Юнон тарихи китобларини ўқидим-ку, аммо Афлотун
бирлан Арастунинг асосий китобларини тополмадим.

— Сиз ўқиш ва ёзишни қайдин ўргандингиз7

— Ўқиш-ёзишни волидаси ўргатдилар, деди ота. — Тилларни ўргатишга муаллимлар ёлладик. Ўғлоннинг зеҳни ўткир.
Бир бор эшитганини ўша заҳоти қуймоқ қилиб оладур.

— Афлотуну Арастуларнинг ёшлигига ўхшар экан бу 60лакай, — деди Юнон олими.

Аҳмад дарров гапни илиб олди-да, савол ташлади;

— Арасту жаноблари Афлотун ҳазратларида таълим олғон
эканлар. Не сабабдин ул зот ўз устозини танқид қилиб ёзибдурлар. Исботини ўқий олмадим. Китоби менда йўқ. Сиз аларнинг ҳамма китобларини ҳатто ёддин билармушсиз. Сабоқларингизга муҳтождурмен, Устоз ҳазратлари, — деди одоб билан ёш шогирд.

Шундай қилиб, Аҳмад фалакиёту, фалсафа ва риёзиётни
етук олимлар қўлида ўргана бошлади.

Шаҳристон қибласидаги Ровот жомъе мачитида номдор
қориларнинг анъанавий мушоираси ҳазрати Ёсину Таборакдан қироатхонлик борарди. Бу қироатхонликни Даруссаломдан келган халифалик вакили ҳамда икки машҳур сайёҳ ҳам
тинглаётгани унга руҳ бахш этганди.




Тантанали қироатхонликни мактаб Мударриси "Сураи Фотиҳа"ни ўқиш билан бошлаб берди. Сафда тиз чўкиб ўтирган
йигирма етти қори бирининг охирги сўзига сўз улаб "Сураи
Бақара", "Сураи ҳазрати Ёсин"ни бир-бировига узатиш йўли
билан ўқий бошладилар. Қатордаги йигирма бешинчи қори
"Сураи Хос"ни жуда қойил қилиб ўқиди-да, суранинг охирти "Жаннати ваннас" сўзлари билан тугатиб, навбатни ёнидаги Баттол Ибн Сотимкарвонга узатди. Баттол нафаси ўткир,
овози йўғон ва жарангдор бўлгани учун "Мендан ўзиб бўптилар" деб димоғдорликдан панд еди. Бунинг устига, жинидан
баттар ёмон кўргани Аҳмад ёнида ўтирганидан ғазабланиб,
уни қўқилаб ўтирган чоғида қироат навбати етиб келганини
билмай қолди ва Мударриснинг осилиб тушган қовоғини
кўриб, бутунлай ўзини йўқотиб қўйди.

Аҳмад ҳушёрлик қилиб, Баттол ўқиёлмай қолган сурани
боплаб қироат қилгач, ўзи ўқиши керак бўлган "Дуои хатми
Қурони аъзам"ни бошлади. Унинг овози ширали, мафтункор
бўлгани сабаб ҳамманинг, шу жумладан, Даруссаломдан келган меҳмонларнинг ҳам эътиборини ўзига тортди.

"Ул нодир қори ким бўладур7" деб сўраган меҳмонларга
Мударрис: "Ул зот менинг толибим, беҳад истеъдод соҳиби,
уни маҳаллада "Аллома бола" ҳам дейдурлар", деб жавоб қилди.
Меҳмонлар "нодир нораста" билан мулоқот қилмоқ орзусини билдирган эдилар, Мунажжим Устоз қўл қовуштириб, бу
вазифани ўз зиммасига олди ва уларни индинга намоз жумадан кейин ўз кулбаси, хонаихосга ташриф буюришларини
даъват этди. Энг нуфузли қироатхонликда шармандаю шармисор бўлганидан беҳад ранжиган Баттол, бунинг учун рақиби Аҳмадни айбдор билиб, ўч олмоқ учун уни панада кутди
ва йўлини тўсиб, унга ўшқирди: "Аҳмад; Қачонгача йўлимга
қора тўғаноқ бўласан7 Юр, миршабхонада гаплашамиз Юрт
Юр" деб ёқасидан тортқилади, аммо Аҳмад "Миршабхоналик ишим йўқ маним", деб юмшоққина жавоб қилди. Баттол
эса аввалдан ўйлаб қўйган режасига биноан бошини дарахтга
уриб қонатиб, муттаҳамларча дод солди. Унинг дод-фарёдига
югуриб келган икки миршабни кўриб "манави бола бошимни ёрди, ақчаларимни таламоқчи бўлди", деб туҳмат қилди.
Миршаблар бегуноҳ Аҳмаднинг қўлларини қайириб, ҳайдаб
кетдилар.

— Тариқча ҳам гуноҳим йўқ, туҳмат қилди жиянингиз.
Оллоҳ гувоҳ) — деди Аҳмад Миршаббошига.

— Қилғилиқни қилиб қўйиб, гуноҳингни Оллоҳга оширма, тирранча; — деди-да, миршабларга буюрди: — авахтага
қамаб қўйинглар буни;

Нуридийдасини авахтага тушганини эшитган ота-она гирдикапалак бўлди, шогирди қамалиб қолганидан хабар топган



устозлару, маҳалла-кўй "Аллома бола" ҳақидаги бу гапни
эшитгач, миршабхонанинг турумини тешгудай бўлди.
Кўпчиликдан қуён қочиб қутилмас, деганларидай, кўплашиб,
Аҳмадни тутқиндан қутқариб олдилар.

Тутқинликдан қутилган Аҳмадни биринчилардан бўлиб
Парчиной кўргани келди ва Аҳмадни ўз хонасида ётиб олиб
мириқиб китоб ўқиётган ҳолатда учратди. Бечора, авахтада
ётиб, ўқишдан қоп кетган кўринади, деб ўйлаб, унга халақит бермаслик учун аста-секин, майда-майда одимлаб борди-да, унинг ортида нафас ҳам олмай, шарпасиз тикка турди. Бир китобни тамомлаб, иккинчисини қўлга олиш учун"
ўрнидан турган Аҳмад беихтиёр қизнинг оёғини босиб олди.
Оёқлари оғриган қиз тўсатдан "вой" деб юборганини ўзи билмай қолди, аммо ногаҳон бу овоздан чўчиб тушган Аҳмад
орқасида кўзлари ёниб турган Парчинойни кўриб қолди.

— Осмондан тушдингизму, Ердан чиқдингизму, Парчиной, — деди. — Сизни фариштами, дебман.

— Сиз ҳаммани ҳам шундай улуғлаб гапирасиз-да. Одатингизга ҳамма қойил.

— Сиз эса ўзингиз айтган ҳаммадан ҳам ўзгачасиз)..

Бироз кўнгилли мулоқотдан сўнг Парчиной:

— Сизни дадам чақирдилар, — деди. — Юқоридин меҳмонлар келармушлар.

— Ундай бўлса тезроқ борайлик. Устоз меҳмонига хизмат
қилиш шогирднинг бурчи.

Устознинг уйида созандалар соз чалиб меҳмонларни хушнуд қилиб ўтирган эди. Машшоқлар соз чалишни бас қилгач,
чойнакда чой кўтариб, таъзим бажо қилиб кирган Аҳмадни
меҳмонлар мамнун кутиб олдилар-да, уни саволга тутдилар.
Уларнинг фалакиёт, риёзиёт, файласуфия ва тарихга оид барча саволларига Аҳмад ошиқмай, босиқ ва шарқона одоб-эҳтиром билан аниқ, равшан жавоб қайтариб турди. Меҳмонларнинг назарида бу ёш йигитнинг илми ва билими номдор олимлардан кам даражада эмасди. Шу боисдан улар Аҳмад Ибн
Муҳаммаднинг номаи аъмолини ўз ён дафтарларига ёзиб олдилар ва у билан хайрлашарканлар, бир оғиздан, яна учрашурмиз, деб умид изҳор қилдилар.

Шу куни кечаси Аҳмад ажойиб туш кўрди. Унинг тушида
бобокалони оқ тулпорни гижинглатиб келиб, "Ҳар ўғлонга
бир оқ дулдул кекракдур", деганмиш-да, Аҳмадни оқ тулпорнинг кумуш қошли эгарига миндириб кетганмиш. Ўғлоннинг бу ҳақдаги гапини тинглаган волидаси "хайрли туш
кўрибдурсиз, қўзичоғим, анинг таъбири қутлуғ, оқ тулпорга
минишингиз — Оллоҳнинг сизга этган улуғ неъматидур", деб,
"Ихлос сураси"ни тиловат қилиб, ўтганларга бағишлади.




Туш таъбири энди тугагач, Қубо шаҳристони ҳокимидан
чопар келиб, "Аҳмад Ибн Муҳаммадга халифаликнинг Фарғона ихшидидин даъват васиқаси келди, ул зот зудлик билан
Маъмун ҳазратлари ҳузуриға борурмишлар", деган хабарни
етказди. Бул хабардан мамнун бўлса-да, унинг отаси Муҳаммад Мунажжим Устозга йўлиқиб, даъватнинг савобини билмоқчи бўлган эди. Устоз унга: "Бу Даруссаломдин келғон уламоларнинг тавсияси бирлан бўлғон хайрли ишдур, ташвишланманг, оқибати хайрлидур, иншооллоҳ", деб изоҳлади.

Даъватнинг боиси Мунажжим Устоз изоҳлагандек бўлиб
чиқди. Даруссаломдин келган сайёҳ меҳмонлар Араб халифалигининг Фарғона музофотидаги нозири ва Хорун ар-Рашиднинг ўғли Маъмун ҳузурига кириб, Фарғона водийсига қилган сафарларидан олган таассуротларини мамнунлик билан
гапириб бердилар. Гап орасида Кубо шаҳристонида мулоқот
қилган ажойиб ва нодир нораста истеъдод эгаси тўғрисида
алоҳида урғу билан гапира кетдилар.

— Аҳмад Ибн Муҳаммад хусусида гапирурмисизлар7 —
деб луқма ташлади Маъмун.

— Худди ўша: Билар экансиз ул зотни...

— Ул зот хусусида Сизлардан батафсил эшитгум бор.

Марҳамат.

— Ул зот ўз бўйи-бастидан бир неча қулоч юксакликда
кўринади. Риёзиёт, фалакиёт, файласуфия ва тарихдин эришган билимларига мафтун бўлдик, — деди.

Биринчи сайёҳнинг гапини тўлдиргандай иккинчи сайёҳ
қўшимча қилди:

— Мутолааси зўрлигидан устозлари ул ёш олимға китоб
етказиб беролмас эмиш. Юнончами, арабчами, ҳинд тилиндами, қўлиға тушган китобни ўқиб, устидан муҳокамаю мунозара ўтказар экан. Ул зот ҳатто Арастунинг Афистун назарияси хусусидаги танқидини бағоят пухта таҳлил қилибдур. Афсуски, ул зотга Қубо торлик қилиб қолибдур.

— Бой ва гўзал Қубонинг ул норастага торлик қилғонининг боиси нима

— Назаримда, ундай катта истеъдод соҳибига Даруссаломдек зўр илмий майдон етишмаяпти...

— Ана шундай илмий майдон халифалиғимизда мавжуд. Падари бузрукворимиз Хорун ар-Рашид "Байтул-ҳикма" уйни жами
донишмандлар учун очиб эдилар. Биз бул уйни Аҳмад Ибн Муҳаммаддай тангри доно қилган истеъдодларга тўлдирурмиз.

Маъмуннинг ана шу қароридан сўнг юборилган даъват васиқасини кўзига суртиб, эъзозлаб кўтариб келган муллаваччани Маъмун ибн Хорун ҳазратлари ҳузурига бошлаб кирдилар.




Шарқона башанг кийинган, либоси қоматига ярашган муллавачча ўғлон одоб-эҳтиром билан таъзим бажо қилгач, ўзининг Кубодан даъват этилган Аҳмад Ибн Муҳаммад эканини
баён қилгач, чўк тушиб, қўл қовуштириб: "Буюрсинлар, ҳазрат олийлари", деб олий ҳукм кутди.

Маъмун кўзига ёқимтой кўринган, шундай маҳкамада ўзини муносиб тута билган ва уламолар таърифлагандай етук,
навқирон олимни ўзи ҳам юксак баҳолади-да, халифазодаларга хос ҳукм баён қилиб, унинг фикрини сўради.

— Сизни Даруссаломдек илм даргоҳига юборурмиз. Анда
"Байтул ҳикма" деб аталмуш билимлар уйига барча донолар
тўпланмоқдалар. Сиз ҳам ўшал кенг илм майдонида бўлурсиз.
Шул қарорга сиз нима дейсиз, жаноб Аҳмад Ибн Муҳаммад" 
— Бул илтифотдан бошим осмондадур, ҳазратим; Фақат
битта илтижойим бор. Агар рухсат берсалар падари бузрукворим ила волидаи мукаррамам ва етти маҳалламдин фотиҳа
олиб қайтсам...

Ҳамманинг оғзида аллома бола Аҳмад... Аҳмад Ибн Муҳаммад... "Ул зотга халифанинг нозири шахсан катта илтифот
қилганмиш. Худо берибди. Омади келибди. Болалиғидан Хизр
назар қилган бу Аҳмадга" деган мақтовлар ёғилди.

Сафар либосида ясаниб олган Аҳмад ичкаридан чиқиб,
ҳовлида жам бўлган жамоага таъзим бажо қилгач, отаси Муҳаммад ҳузурига келиб, таъзим этиб, унинг оёғи остига чўк
тушиб, қироат билан Сафар дуосини ўқиди.

..Сизларни омонатлари ҳайбатга солмайдиган ва зое
бўлмайдиган Оллоҳнинг паноҳига топширдим.

..Оллоҳим, иноятинг-ла жаҳд қилурман. Шайланурман ва
сафар қилурман...

Сўнгра деди: Эй падари бузрукворим, илтижо қилурмен,
оқ фотиҳа беринг

Кузатиш маросимига тўпланган жами жамоа иштирокида
унинг падари бузруквори қўл очиб, қиблага юзланиб, чин
дилдан сафарга чиқувчига бағишланган кузатувчилар дуосини ўқиди:

",.Динингни, омонатингни, ишларингнинг охирига етишини Оллоҳнинг паноҳига топширадурман. Сенга ҳам салом
дегайман.

Оллоҳим, унга узоқни яқин, сафарни осон қил

Оллоҳ тақвони озиғинг қилсин, гуноҳингни кечсин ва
қаёрда бўлсанг, яхшиликка юзлантирган бўлсин".

Ҳамма унга жўр бўлиб "Омин"" деди-да, қўлларини юзларига тортди.




"БАЙТУЛ-ҲИКМА" КИТОБДОРИ

- Аҳмад Фарғоний "Байтул-ҳикма" хизматига келгунича
халифаликнинг Хуросондаги нозири Ҳорун ар-Рашиднинг
ўғли Абдуллоҳ (бўлажак халифа ал-Маъмун) қўл остидаги
Марв олимлари сафида эди. Уни Маъмуннинг ўзи ҳар соҳада
синовдан ўтказган эди.

"Байтул-ҳикма" ("Донишмандлар уйи") фаолиятига вазири аъзам ал-Фазл масъул бўлгани учун Марвдан туяларга
китоблар юклаб келган туркистонлик олимларни бирма-бир
қабул қилиб, ҳар бирига муайян иш бериб, маош белгилади.

— Сиз, менинг ёш дўстим мавлоно Аҳмад ибн Муҳаммад
"Байтул-ҳикма" китобдори вазифасига тайинланурсиз ва ҳафталик маош олурсиз, — деди.

Аҳмад Фарғоний қўл қовуштириб, таъзим бажо келтирди.

— Қуллуқ, — деди-да, сўради: — Вазифам нималардан
иборат бўлур

— Ёш келса — ишға, дейдурлар. Сизга кўпроқ юмуш юклагаймиз. Аввалин, "Байтул-ҳикма"да амалга оширилатурғон
таржималарни аслиға солиштириб чиқғайсиз. Сўнгра, аларни
тартибга солурсиз: ўзингиз ҳам таржима ишларига машғул
бўлурсиз.

— Қуллуқ, — деди Аҳмад Фарғоний.

Марв вилоятидаги Сарахс шаҳрида таваллуд топган, Хуросонда илм олиб, олим бўлган ва ал-Маъмун билан биргаликда ҳокимиятни қўлга киритган ал-Фазл ибн Саҳл халифаликда вазири аъзам бўлса-да, фалакиёт, риёзиёт олими сифатида фаннинг ривожига хизмат этишдан чарчамас,
олимларга ҳомийлик қилишдан эринмасди. Шунинг учун
Аҳмад Фарғонийнинг ишларига кўмаклашишни ўзининг бурчи, деб билди. Аввало, уни яхши уй-жой билан таъминлади,
махсус кутубхона ажратди...

Олимнинг фаолиятидан халифа Маъмун ҳам хабардор
бўлиб турди.

У замонларда иш соати белгиланмасди, ой ботганда ётиб,
қуёшдан аввал уйғониб, чарчаб толиққунча ишлардилар. Аҳмад
Фарғоний ёш, бақувват, ғайратли йигит эмасми, чарчашни
билмасди: тонгдан шомгача қуёш ёруғида китоб ўқир, таржималарни аслига солиштириб, таҳрир қилар, хаттотларга бериб
кўчиртирарди. Шомдан кейин эса шаъм ёқиб, таржима билан
машғул бўларди. У Қувада, Марвда таржима қилган юнон олими Батлимус "Ал-Мажистий" асарининг қайта таржимасига киришди ва таржима жараёнида олимнинг баъзи фикрларига унда
иштибоҳ туғилди-да, Холид ибн Абдумалик билан фикрлашди.




Абдумалик кўпни кўрган, илмда сочи оқарған олим эди.
Аҳмад ёшлигига бориб, улуғ олимнинг асарига енгил қаратаяптимикан, деб ўйлаб, "Ҳозирча туратурсин, бу масалаға кейинча қайтурмиз", деди. Аҳмад Фарғоний у кишининг гапини икки қилмаса-да, ўзиникидан қолмади — Батлимус фикрларини мулоҳазалаб юрди-да, кунларнинг бирида вазири аъзам
ал-Фазлга учини чиқариб, деди:

— Батлимус фикрларида чалкашликлар сезаётирман.

— Бўлиши мумкин, — деди ал-Фазл. — Илм бепоёндур.
Унинг сирлари изланишлар, фикр алмашувлар, баҳс, муҳокама-мунозаралар орқали очилур.

Аҳмад Фарғоний Марв илм-фан мактабидан чиққан дўстлари Яҳё ибн Абу Мансур, Аҳмад ибн Абдуллоҳ ал-Марвазий,
Холид ибн Абдумалик ал-Марваррудий, Мусо ибн Шокир,
унинг ўғиллари Аҳмад ва Ҳасан билан ҳар куни бўлмаса-да,
кунора, ҳафтада мунозара олиб борарди.

ш олим "Байтул-ҳикма"да қуёш, ой, юлдузлар ҳаракати
ва ўзгаришларини тинмай ўрганди, қуёш тутилиши, ой куйишини олдиндан айтди ва аниқ ҳисоб-китоб ўлчовлари ўтказиб астрономик жадвал тузди. Уламолар ушбу жадвалга асосланиб, Макка йўналишларини аниқладилар, масжидларни
қиблага мослаб қура бошладилар.

"Байтул-ҳикма"да ал-Хоразмий билан Аҳмад Фарғоний кўп
ишларни биргаликда, ҳамкорликда, ҳамжиҳатликда амалга
оширдилар. Ал-Хоразмий ҳинд ҳисобига асосланган ўнлик
ҳисоб усули устидаги илмий ишларини мукаммаллаштириш
билан шуғулланса, Аҳмад Фарғоний фан амалиёти билан ҳам
машғул бўлди. У ер ўлчовчилар ва мерос тақсимловчиларнинг ишини осон қилиш учун уларга амалий ёрдам берди.
Яъни, чўл ерларнинг маълум бир қисмини ажратиб олиб,
ўлчов ўтказди-да, "чақирим", "тош" ўрнига метр, километрни жорий этди. Ҳозирги километр ўлчови, менимча, унинг
номи билан боғлиқдир. Унинг машҳур асари — "Самовий ҳаракатлар ва умумий илми нужум китоби" ўша даврда ёзилган
бўлиб, кейинчалик Оврўподаги кўп олий мактабларда дарслик сифатида ўқитилди ва турли номларда кўп мамлакатларда нашр этилиб, дунё фани олтин жамғармасига айланди.

Аҳмад Фарғоний "Байтул-ҳикма"да ўтказиладиган муҳокама ва илмий баҳсларнинг фаол иштирокчиси эди. Қаттиқ
мунозарали баҳслар кўпроқ олимлар ва баъзи мутаассиб уламолар орасида ўтарди. Ана шундай қаттиқ баҳсларнинг бири
ал-Хоразмийнинг "Ҳисоби ал-ҳинд" асари муҳокамаси пайтида бўлиб ўтди ва мутаассиб уламолар дунёвий фанда пайдо
бўлган янгиликни мажусийлар дини тажовузи, деб баҳоладилар. Бу илмий мунозарада Аҳмад Фарғоний жасорат кўрсатди.




Қарама-қарши тарафлар катта танобий уйнинг икки четида чордона қуриб ўтирардилар. Тўрда фил суягидан ясалган
курсида халифа Маъмун, ундан қуйироқда вазири аъзам алФазл ўтирардилар. Олимлар орасидан "Байтул-ҳикма" бош
китобдори оқ шойи кўйлак, узун енгли қизил чопон кийиб,
оқ салла ўраган, истараси иссиқ ал-Хоразмий ҳамманинг эътиборини ўзига тортиб, ёқимли овозда маъруза бошлади. Унинг
маърузаси мазмуни олимларга аввалдан маълум бўлса-да, чап
томонда ўтирган мутаассиб уламоларга унча аниқ эмасди. Улар
риёзиёт хусусида гап боришинигина билардилар. Ал-Хоразмий арабларнинг ҳозиргача ҳаракатда бўлган ҳисоб амаллари
рақамлар билан эмас, сўзлар билан бажарилиши ва бу усул
эскириб қолгани, уни янги усулга кўчириш зарурати туғилгани ҳақида гапириб, ўзининг янги кашфиёти — ўнлик ҳисоб
усулини таърифлай кетди.

Олимлар унинг ҳар бир сўзини зўр эътибор билан тинглаб, ҳаяжонланиб қабул қилсалар-да, мутаассиб уламолар
ишончсизлик билдириб қаршилик кўрсатдилар.

— Ҳисоб амалларини алоҳида белги, яъни рақамлар бирлан ифода этиш мақсадга мувофиқдир. Ҳиндларнинг бу ҳисоб
усулини ислоҳ қилиб, тузатиш ила мен ани ўнлик ҳисоб усулига айлантирдим, — деди-да, ал-Хоразмий деворга суяб
қўйилган қора тахтага оқ бўр билан бирдан тўққизгача бўлган
рақамларни ёзиб кўрсатди: — Мана буниси бир, буниси икки...
уч... тўрт... ва ҳоказо.

Олимлар маъқуллаб, олқишласалар-да, халифа уламоларга қараб: "Алломанинг гапини бўлмай, хулосасини ҳам эшитайлик, сўнгра муҳокама қилурмиз", деди.

Ал-Хоразмий "Менинг ҳинд ҳисобига киритган янгилигим мана бундайдур", деб "1" рақами ёнига бир ҳалқа —
рақам ёзди-да, "ўн", деди ва тахтага "107" рақамини ёзди.
"УЎнлик саноқ тартиб бирлан катта сонларни жам ва тарҳ
қилиш, зарб ва тақсим этиш осон", деб қора тахтага тўрт
хонали сонларни ёзди, уларни бир-бирига кўпайтирди, кейин тақсимлади.

Бу кашфиётдан олимлар беҳад шод бўлиб "офарин", десалар-да, Шайхулислом бошлиқ мутаассиб уламолар унга тош
ота бошладилар.

— Оташпараст фарзанди ал-Хоразмий ҳинд урф-одатини
бизнинг қонимизга сингдирмоқчи. Ярамайди; — деди Шайхулислом.

Қозиюл-қуззот дарҳол уни қувватлади:

— Ҳиндлар чапақай, ёзуви ҳам, қадами ҳам. Илми ҳисоби
эса, эътиқодига қарайди. Бир сони — ота, икки сони — икки




кўз, уч сони — Агний деган ясама худосининг рамзидир. Арабларни қаёнға бошлайдур, бу мажусий ал-Хоразмий. Бидъатчи
халқнинг рақамларини ёқамизға ёпиштирманг, ал-Хоразмий
жаноблари:

Уламолар деб аталмиш бу хил муллаларнинг калтабинлиги, янги кашфиётнинг аҳамиятига ақли етмаганлигидан норизо бўлса-да, ал-Хоразмий уларга гап қайтармади, аммо
унинг учун Абдумалик, ал-Фазл, Абдуллоҳ Шокир етарли
жавоб бердилар. Айниқса, бу янги кашфиётнинг қандай туғилганидан хабардор бўлган Аҳмад Фарғоний уларнинг фикрларини жамлаб, лўнда қилиб, деди:

— Ҳар бир халқда ҳам бидъат, хурофот бор, аммо шу билан бирга, мунаввар фикрлар вужудга келтирғон илм-фан ҳам
мавжуд. Биз ана шу илм уруғларини териб олиб, ўстиришимиз ва дунёга тарқатишимиз лозим. Ал-Хоразмий яратган бу
илм уруғи бутун дунё фани боғини обод қилур)

"Байтул-ҳикма" китобдори Аҳмад Фарғонийнинг бу фикрини вазири аъзам қизғин қувватлади, муҳокамани якунлаган халифа Маъмун ҳам унинг хулосаларига таяниб кашфиётга баланд баҳо берди ва: "Биз ўз ишимизда Ҳадиси шарифта амал қилиб, ҳар бир халқнинг илм-фанини ўрганишимиз,
билим уруғларини бидъат-хурофот балчиғидан тозалаб, аҳли
муслимнинг миясига қадашимиз лозим", — деди.

Бу ғалабадан кейин "Байтул-ҳикма" китобдорлари янада
куч-ғайрат, матонат билан янги-янги илмий ишларга киришдилар...

БАРДОД УЧРАШУВЛАРИ

Кўч-кўрон юклаган ва сандиқларда китоб ортган карвон
баланд-пастли ёлғизоёқ йўлларда тебрана-тебрана довон ошаркан, тўсатдан текис водий, оқар дарё биқинидан чиқиб қолди. Тоғлар устида кўкдан ҳилол ой кулиб боқар ва унинг табассумидан теварак-атроф чарақлаб кўринарди. Қалин дарахтлар соя ташлаб турган дарё суви шох-шаббалар орасидан
тўкилиб турган ой нуридан кумуш рангда жилоланарди.

— Иег — деб юборди бу ажиб манзарага кўзи тушган бош
туя жиловдори.

— Ҳа, нима бўлди, Аҳмад ибн Муҳаммад жаноблари7 —
энтикиб сўради ундан карвонбоши.

— Дажла... Дажла дарёсига чиқибмиз. Оврупода бу дарёни
"Тигр" дейдурлар.

Карвон йўловчилари таржимон, олим, муҳандис ва хаттотлар халифаликнинг Хуросондаги катта ҳуқуқли нозири




бўлиб турган Маъмуннинг илмий ва амалий ходимлари бўлиб,
пойтахт Бағдодга чақирилган эдилар. Уларнинг орасида бизнинг Аҳмад Фарғоний энг ёш ва навқирон йигит бўлса-да,
ақлан ва тадбиран ҳаммасига устоздай эди. Шунинг учун барча уни "Мавлоно" деб улуғларди.

— Тўғри айтадурсиз, мавлоно, — деди карвонбоши. — Манзилимиз Дариссалом шул дарёнинг соҳилидадур.

Аҳмад Фарғоний дарҳол унинг гапини изоҳлай кетди:

— Ҳа, оқсоқол, бул шаҳар дастлаб сиз айтғондай номланғон эрди, кейин Халифа Мансур "Мадинат ас-салом — тинчлик шаҳри", яъни "Бағдод" деб атағондур. Ул шаҳарға тахминан бир тошча йўл бордур.

— Офарин сизға, мавлоно Яна бир ҳамладан сўнг янги
пойтахтға кирурмиз, — деди ва карвонни дарё бўйига тортди-да, туяларни чўктирди. — Жониворлар андак нафас олсун, ўзимиз ҳам сарамжону саришталаниб, боз йўлға чуқурмиз.

Оқ туялар чарчоқ тиззаларини аста букиб, чўк тушиб, кавшана бошлагач, йўловчилар ҳам ўзларини соҳилдаги қалин
дарахтлар остига урдилар. Эрта тонг бўлса-да, ҳаво иссиқ эди.
Шунинг учунми, тоғлардан эсган майин шабода, Дажла сувида чўмилиб олгандай, юзларни силаб-сийпалаб ўтарди. Чарчоқ чеҳралар, ҳорғин кўзлар учун роҳатижон эди табиатнинг
бу муруввати.

Аҳмад Фарғоний йўловчиларнинг энг ёши, чарчоқ билмас
ғайратлиси бўлганиданми ёки ўта синчков, ҳар нарсага қизиқувчанлиги учунми, бир жойда ўтиролмай, теварак атрофни
синчиклаб кузатишдан эринмади. Бу ерларнинг ажойиб, мафтункор табиати, манзаралари ҳам уни бефарқ қолдирмади. Аввало атрофдаги мавжудот — тоғу тошлар кўриниши, дов-дарахтлар, иморатлар ҳаммаси ёш олимга ўз юртини эслатарди.
У ерда ҳам икки дарё Жайхун ва Сайхун ҳоким бўлса бу ерда
ҳам Дажла билан Фурот (Тигр ила Ефрат) ҳоким эди. Ҳаёт у
ерда ҳам сув билан тирик бўлса, бу ерда ҳам сув билан яшнар
эди. Дажла бўйида яшнаб ўсган мажнунтолу мирзатераклар атрофидаги боғларда битган хурмо, анор ва беҳилар ҳам гўзал Фарғона табиати, саккиз ариқ Қува боғларини эслатарди.

Бир вақтлар "Ер юзининг жаннати" деб аталмиш, деҳқончилик туғилган макон, деб ҳисобланмиш афсонавий Месопотамия ҳозир унинг оёғи остида эди. Боғлари унинг Қувасига ўхшаса ҳам, тоғлари тенг эмасди. Тоғларида писта, хурмо, палъмалар ўсса-да, ола сиртлон, чиябўри, қоплон ва
ғизоллари сира ўхшамасди. Тоғ йўлида, қир ва жилғаларда бу

" махлуқлар уларнинг карвонига неча бор йўлиқди, аммо улар
билан яқиндан танишиш имконияти бўлмади. Бунга ҳозир ҳам

16



.

имконият йўқ. Улар ортда қолдилар. Ҳозир уларни Дажланинг
икки қирғоғидаги қишлоқлар қизиқтирмоқда.

Карвон тўхтаган жойдаги қишлоқ, айниқса, жозибали эди.
Карвонбоши уни "Шаммосия қишлоғи" деб атади. Шоирона
ном олган бу қишлоқ Аҳмад Фарғонийга ўз юртининг "Қоровул ота" деб аталмиш тоғ бағридаги ажиб табиатли қишлоғини эслатарди. Сув бўйида, тоғлар. билан боғлар оралиғида,
кўкларга бўй чўзган дўнглик устидаги бу қишлоқ осмони кенг,
ҳавоси тоза, қуёш ила ой ва юлдузларга яқин қўшнидай кўриниши билан, айниқса, ёш фалакиётчи олимни ўзига жазм
қилиб қўйганди. Афсуски, у шерикларидан ажралиб бу қишлоқни бориб кўролмади, атайлаб келишга аҳд қилиб, йўлга
тушганида ҳам ундан кўз узолмай, Бағдодга кириб борганини
билмай қолди.

Бағдод ички, ташқи икки қат девор билан ўралган тўрт
дарвозали шаҳар бўлиб, доира шаклида қурилган эди. Аҳмад
Фарғоний бу шаҳарнинг қурилиш тарихини яхши биларди.
Бу шаҳарни араб халифаси Мансур юз минглаб қуллар қўли
ва асирлар қони эвазига қурганидан ва ўша занжирбанд қурувчилар орасида унинг ҳамшаҳарлари кўп бўлгани, шу ерда
қолиб кетган фарғоналиклар ҳозир ҳам бу ерларда истиқомат
қилиб, ўзларини "Ал-Фарғоний" деб кун кечираётганликларини биларди ва насиб этса, улар билан учрашиб, "отамлашиш" орзусидан кечгани йўқ эди.

Мана, у ҳозир ўша араб саркардаси Қутайба Бухорою Фарғонани забт этиб, минглаб қурувчи ва деҳқонларни ҳайдаб
келиб, кеча-кундуз девор урдириб, бино тиклаган жойда ҳар
атрофга кўз ташлаб, қайси тошни унинг қувалиги тергани,
қайси бинони унинг фарғоналиги тиклаганини билмоқ учун
ҳар бир қарич ерга синчиклаб қарамоқда. Унинг учун қизиғи
шунда эдики, ташқаридан кўринган Бағдод ҳам худди унинг
жонажон Қувасига ўхшаб доира шаклида қурилган, атрофи
кўл, бурчакларида кузатув миноралари бор бўлиб, шаҳарга
ташқи бурчак дарвозалардан кириларди.

Карвон Мовароуннаҳр дарвозасидан шаҳарга кириб келганида оқ туялар бошларини баланд кўтариб, атрофга кўз ташлаб ва гўё буйруқ берилгандай бир маромда оёқ ташлаб юр
бошлади. Бундан бизнинг Аҳмад Фарғоний ҳайрон бўлиб, ми
йиғида кулиб қўйди. Қувадан фарқи шйарувиикитацанари
ибодатхоналар йўқ эди, унинг ўрнида ҳацекоти аи 4490 28
ройи, жума масжиди, қурол устахона ЁГЧЕЛИБ; Tg
диган уйлар шаҳар четига чиқарилиб деб)
лан ўраб қўйилганди.




Карвон туялари бошларини баланд кўтариб, гўё ўзига ўзи
мусиқа чалгандай қўнғироқларини жаранглатиб, бир маромда қадам ташлаб, карвонсаройга кириб борди-да, сарой майдонининг қоқ ўртасида бош туя тўхташи ҳамон бошқа туялар
ҳам бирин-кетин қаторга тизилди.

Аҳмад Фарғонийнинг назарида гўё улар катта мева-чева,
полиз бозорига келиб қолгандай бўлдилар. Негаки, Ироқнинг
жами замонавий транспорти — ўмгачига қоп ортган туя ва
хуржун елкалаган хачир, от қўшилган араваю юк орқалаган
ҳаммолларгача гўё шу ерга жамлангандай эди. Дажла соҳилининг феллоҳлари ўзлари етиштирган деҳқончилигини шу карвонсарой орқали бозорга чиқарарлди. Бизнинг Аҳмад Фарғоний бу ерда ҳам тиниб-тинчимай, бу ернинг қишлоқларида
нима етишадию, қанчадан пуллашади, бирпастда ҳаммасини
билиб олди, сўнгра карвонсарой меҳмонхонасида ўзига ажратилган ҳужрага кирди.

- — Китобларни қаерга жойлаймиз" — деб сўради у.

— "Байтул-ҳикма" омбориға олиб борамиз, — деб жавоб
қилди карвонбоши.

"Байтул-ҳикма" омбори бозордан нари, вазири аъзам
қароргоҳининг шундоққина биқинида эди. Мовароуннаҳрдан
келтирилган китоблар омборини кўриб, Аҳмад Фарғонийнинг
сочлари тикка бўлди. Китоблар омборида дунёнинг ҳамма бурчагидан келтирилган турли тиллардаги ноёб китоблар :ўё тараша терганга ўхшатиб, саржин қилиб қўйилган эди. У енг
шимариб уларни тиллар бўйича ажрата бошлади. Бу китоблар
ичида ўзининг ҳиндча, юнончадан қилган таржималари ҳам
бор эди. У Батлимуснинг "Ал-Мажустий" китобини бағрига
босиб турганида вазирликдан чопар келиб, уни маҳкамага
бошлаб кетди.

Вазири аъзам маҳкамасининг ўйма нақшдор дарвозаси олдида анча кексайиб қолган Мавлоно Холид ибн Абдулмалик
ва ҳамроҳлари Аҳмад ибн Абдуллоҳ, Мусо ибн Шокир, унинг
ўғиллари Аҳмад, Ҳасан ибн Шокирлар ва бошқа шериклар
ниманидур кутиб турар эдилар. Аҳмад Фарғоний пайдо бўлиши ҳамон Ҳолид ибн Абдулмалик ҳазиломуз гап ташлади:

— Кела сглиб ишга мукка тушибсиз-да, ёш дўстим Аҳмад
ибн Муҳзммад, аввал таом, сўнгра калом деганларидин хабардор эрдингиз-ку)

Аҳмад Фарғоний ҳам ҳазиломуз жавоб қилди:

— Ёш келса — ишғг1 — деганингиз қулоғимда эрди.

Тўпдагилар хахолаб келаётганларида нақшдор дарвоза очилиб, унинг ичидан вазири аъзам ал-Фазл чиқди-да, тўппатўғри келиб, Аҳмад Фарғонийни қучоқлади.




— Хуш келибсиз, пойтахтимизға, мавлоно Аҳмад ибн
Муҳаммаш Ҳамма келди, сиз кўринмадингиз, Фарғонийлар
бирлан топишиб олдингизму7 Бу ерда юртдошларингиз жуда
кўпдурлар.

— Афв этгайсиз Устоз ал-Фазл ибн Саҳл вазири аъзам
жаноби олийлари. Китоблар қўлимдин маҳкам ушлаб қолишғонди, яна бир бор узр...

— Пойтахтға эсон-омон келғонларингиздин халифа Маъмун ҳазрати олийлари бениҳоя шоддурлар, ҳозир ҳаммангизни кўрмоққа мунтазирдирлар; — деди-да, вазири аъзам уларни сарой боғига бошлади.

Сарой боғи Бағдоднинг шимол томонида, тўлиб-тошиб
оқадиган Дажла дарёси бўйида, сўлим оромгоҳ қилиб яратилган эди. Бу боғга қадам қўйган ҳамма, айниқса, Аҳмад
Фарғоний унинг кўм-кўк манзарасию, хилма-хил дарахтлари
гўзаллигидан ҳайратда эдилар. Унинг қишин-ёзин бирдай кўмкўк яшнаб турадиган хурмо, лимон, шамшод ва сарв дарахтлари бошқача бир дунё — жаннатмакон бўлиб кўриниш берарди. Аҳмад Фарғоний бундай манзарани Мовароуннаҳрдай
тўзал маконнинг ҳеч ерида кўрмаганди. У дарахтларнинг сарв
қоматига маҳлиё бўлиб тураркан, тўсатдан қа-қағлаган қуш
товуши хаёлини бўлди.

— Товус) Товуслар; — деб юборди у беихтиёр.

Хиёбонларда бир неча макиён товуслар ранг-баранг ёнар
патларини ҳар томонга ёйиб, ажиб гўзаллик пайдо қилар ва
Мовароуннаҳрдан келган олимларга атайлаб чиройини намойиш қилаётгандай нозланарди.

Улардан нарида яна бошқачароқ ажойибот унинг эътиборини ўзига тортди. Шамшодлар ва сарвлар остида ўтлаб юрган бир тўп кийик боғда пайдо бўлган бу олимларни бегона
деб билди шекилли, пишқириб-ўшқириб, қулоқларини динг,
калта думларини тик қилганича чопқиллай бошлади ва қуюқ
кўланкали дарахтлар остига яшириниб, кўзларини порлатиб,
уларни кузатарди. Улар Хуросон оҳуларига ўхшамасди, қилиқлари ҳам ўзгача эди.

Аммо дарахтлардаги қушлар Аҳмад Фарғонийнинг назарида худди гўзал Фарғонанинг дилбар қушларига ўхшаб меҳмондўст эди. Улар меҳмонларни дилрабо соз ва майин овозда
хушнуд сайшаб қарши олдилар.

Худди шундай кайфият Ҳиндистондан то Атлантика океанигача, Ўрта Осиёдан то Марказий Африкагача тарқалган
арабларнинг халифаси, Помирдан то Испаниягача бўлган мамлакатнинг подшоси Маъмун барча расмиятни унутиб, Марвдан келган олимларни ўз ака-укаларидай хушнуд кутиб олди,
ҳар бирини соғиниб-соғиниб қучоқлади.




Аббосийлар даврида яъни 762 йили Дажла дарёси бўйида
қад кўтарган кўп қаватли гўзал Бағдод Маъмун тахтга минган
813-йилдан бошлаб арабларнинг маданий, маърифий, илмий
марказига айлана бошлади. Маълумки, Маъмун Хуросонда халифалик давлатини мустаҳкамлаб, ўз атрофига донишманду
илм-фан арбобларини тўплаб довруғ чиқарган бир вақтда отаси
ар-Рашид вафот этди ва ўзининг ўрнига Маъмунни эмас,
унинг ўгай укаси Аминни подшо қилиб кетди. Бундан норози
бўлган Маъмун туркий зобит ва аскарлардан кучли қўшин
тўплаб, Аминни енгди, бошини қиличдан ўтказиб, унинг
ўрнига ўзи тахтга ўтирди.

Маъмун ўзининг тахтдаги илк ишини мамлакатда илмфанни ривожлантиришга бағишлади ва Хуросонда ўз атрофига тўпланган олимларни пойтахт Бағдодга олиб келди. Маъмун билан бирга келган Холид ибн Абдулмалик бошлиқ бир
гуруҳ олим "Байтул-ҳикма"да иш бошлаган эди, иккинчи
гуруҳ олимлар эса, бугун қабул қилинмоқда эдилар. Улар билан Марвда дўстлашиб, "бирга илм қилғонлиги учун" Маъмун ўша ерда қандоғ бўлса, бу ерда ҳам шундай апоқ-чапоқ
учрашди. Аммо тахтда эмас, боғда, расмий эмас, дўстона вазиятда — боғнинг очиқ майдонида, худди Марвда бўлганидай гилам ва кўрпа-тўшак устида бир қадаҳ қаҳва атрофида
суҳбат қурди.

Марвдаги учрашувлардан пойтахтдаги бу қабулнинг фарқи катта эди. Аввало подишонинг Боғи Эрамида, Бағдод санъатчиларининг тароналари остида ўтди. Кутилмаганда тантанага айланган бу учрашувда ёш олим Аҳмад Фарғонийни ниҳоятда шод этган воқеа — унинг Бағдод санъатчилари Иброҳим
Ал-Мавсумий, созанда Залзал санъати билан учрашуви бўлди.
У Мавсумийнинг тўққиз юз оҳангни тасниф этганидан хабардор эди. Созанда Залзалнинг қилли соз чалишда дунёга
машҳурлигини ҳам биларди.

Не бахтки, у ана шундай кишиларни ўз кўзи билан кўриб
турибди. Ал-Мавсумий ҳам тор чалиб, ҳам қўшиқ айтди. Залзал эса, қилли соз, яъни фарғонача ғижжак чалиб, ҳаммани
лол қилди. Бир гуруҳ созандалар рубоб, ғижжак, най, дафр
(чилдирма) чалиб, "лад" аталмиш мақом усулида қўшиқ айтдилар. Араб мусиқаси жўшқинлиги, таъсирчанлиги, қувноқ
ва ўйноқилиги билан унга гўзал Фарғонанинг шўх тароналарини эслатиб турарди.

Қабул зиёфати тугагач, Маъмун Марвдан келган олимларнинг ёнига келиб, уларни бугунча дам олишга, эртадан
шаҳарни зиёрат қилишга, ундан кейин Ҳолид ибн Абдулмалик билан "Байтул-ҳикма"га ташриф буюришга даъват этди.




Шундан кейин Аҳмад Фарғонийни ўз ёнига чақириб, унга
меҳр ила боқаркан:

У— Устоз Абу Абдуллоҳ Муҳаммад ибн Мусо қачон келадурлар" — деб сўради ва қўшимча қилиб деди: — ул ал-Хоразимийдек буюк алломанинг қаторимизға келиб қўшилиши бизни беҳад мамнун қилғусидур. Мен ул алломаға бугун боз даъватнома юборғаймен.

Шундан кейин Маъмун боғни тарк этди, меҳмонлар вазири аъзам ихтиёрига ўтдилар. Боғдан кўчага чиққунча ва у
ердан карвон саройга етгунча ал-Фазл олим дўстлари билан
суҳбатлашиб борди. У ҳам ал-Хоразмийнинг бу гал нима учун
Бағдодга келмаганидан хавотирланиб сўради:

— Улуғ аллома дўстимға мактуб йўллағон эрдим, жавоби
тегмади. Ул зот ҳамон араблар саркардаси Қутайбанинг қирғинидин, бобосининг бошини олиб, хоразмликларни қатл
қилғонидин хунобдурлар. Акобирлар ва Шайхулислом оташпарастларни сиғдирмаётғонларидин ҳам ташвишда бўлсалар
эҳтимол. Биз бор эрканмиз, хотиржам бўлиб келавурсинлар.
"Байтул-ҳикма" калити ул устозни кутиб турибдур.

Аҳмад Фарғоний қўл қовуштириб, қуллиқ қилди:

— Вазири аъзам жаноби олийлари, кўнгилни тўқ қилсунлар, бул эҳтиромли сўзларни ал-Хоразмий ҳазратлариға тўлалигича етказурмиз)

Хуросондан келган олимлар халифа Маъмун айтганларидай қилиб, шу кеча карвонсарой меҳмонхонасининг ҳужраларида тунадилар. Азонда жоме масжидда бағдодликлар билан бомдодни ўқидилар-да, бозор қаҳвахонасида нонушта
қилиб, яна Маъмун ҳазратларининг кечаги маслаҳатиға кўра
шаҳарни зиёрат қилдилар.

Аввал шоҳона кўшк ва саройлар олдидан ўтдилар. Қурилтанига эндигина эллик йилча бўлган бу кошоналар Бухорою
Самарқанд, Хуросону Кубо кошоналаридан қолишмайман,
дегандай гердайиб кўринарди. Аммо тошдан, ғиштдан яралгани учун мармарлардан яралган Кубо ва Хуросон кошоналаридан устун туролмасди.

Мулкдорлар, амалдорларнинг баланд-баланд ғиштли
иморатлари, оддий фуқароларнинг уй-жойларини босиб турса-да, шайхлар, уламоларнинг бинолари кўзга яқин, бежирим қурилганди. Уларнинг кетидан савдо расталари, савдогарларнинг мағозалари — дўконлари бошланарди. Аҳмад Фарғонийни қизиқтирган нарса шу бўлдики, савдо расталарининг
усти ёпилиб, ёғочдан қурилган тим Кубо тимига ўхшаб кетарди. "Ажабо, бу тим Кубодин нусха олганму ёки куболиклар бу тимлардин ўрганиб қурганларму7 Ким билсун, Кубо




икки минг ёшда, Бағдодга ҳали юз йил ҳам бўлғони йўқ. Ўрик
ўрикни кўриб олаядур..."

Араб маданияти Мовароуннаҳрда камол топганини эслаб,
ўйга ботган Аҳмад Фарғоний арабларнинг Кубодаги ваҳшийликлари, у ерда қадимий ибодатхоналарни, будда ёдгорликларини вайрон қилганию, кутубхоналарга ўт қўйиб, юнон ва
ҳинд китобларини, ноёб қўлёзмаларни куйдириб юборганини эслади. Шу он унинг кўзига кеча Хуросондан ўзлари олиб
келиб "Байтул-ҳикма" омборига қўйилган китоблари кўринди-да, уларнинг тақдири хусусида уни ғам босди.

Ниҳоят, улар доира шаклида пишиқ ғиштдан қурилган,
устунлари ўсимликлар нақши билан безатилган кошона бино
олдида тўхтадилар. Пештоқига араб хаттоти санъатига хос пушти, мовий, оч кўк, қизғиш, қўнғир рангда ёзилган "Байтулҳикма" сўзлари порлаб турарди.

Аҳмад Фарғоний эртадан бошланадиган иш жойига алоҳида меҳр кўзлари билан тикилиб боқди...

Бу дунё қандоқ мураккабдурки, кеча ундоқ, бугун бундоқ... Ҳаёт нақадар жумбоқлидурки, кеча ул ерда, бугун бул
жойдадурсен. Ҳаёт сенға боқмаса, сен ҳаётга боқғил, нораста

Аҳмад
"АЛ-ЖАБР" ҚАНДАЙ ТУРИЛГАНЗ

Америка Қўшма Штатлари Президенти Билл Клинтоннинг рафиқаси, катта жамоат арбоби Ҳиллари Клинтон хоним Ўзбекистонга дўстона ташрифи чоғида кўҳна фан ва маданият маркази бўлмиш диёримиз ҳақида мафтуний лутф
айтаркан, аввало математика туғилган мамлакатга келганидан беҳад шод эканини тўлқинланиб гапирган эди. Кейинчалик кишиларимиз билан бўлган ўзаро мулоқотда "ал-Жабр"
қандай пайдо бўлгани билан қизиққан эди. Кўпчилик ватандошларимиз "ал-Жабр"нинг ижодкори ким эканини билсалар-да, у қаерда ва қандай туғилганини аниқ билмайдилар.
Ҳаммамизнинг фахримиз бўлмиш бу оламшумул кашфиётни
барчамиз беш қўлдай билишимиз керак. Нима учун деганда,
уни билмай туриб, аввало ўзлигимизни билмаймиз, қолаверса, фазогирлик ва компютерлар даврида мураккаб математик бошқаришсиз ҳеч қаерга боролмаймиз. Инсониятга тараққиётнинг ана шу калитини Абу Абдуллоҳ Муҳаммад ибн
Мусо деб номланган ва дунёга ал-Хоразмий бўлиб танилган
улуғ юртдошимиз топиб берган.

Бу мўъжиза қандай яралган) Унинг тафсилоти мана бундай:




Тўққиз юзинчи йилларнинг бошларида Араб халифаси —
подшоси Хорун ар-Рашид Эрон ва Хуросонга таяниб иш тутса-да, у вилоятларнинг халқларидан шубҳаланиб юрар ва ўзининг вазири Жаъфар ибн Яҳёни уларга ён босувчи шахс деб
биларди. Бул вазирдан араб акобирлари ҳам норози эдилар.
Хорун арзимаган бир баҳона топиб, Жаъфарни саройдан
ҳайдади- ю, ари уясини қўзғаб юборгандай бўлди. Эрон ва Хуросонда норозилик қўзғалонлари кўтарилди. Уларни бостириш осон иш эмасди. Ўйлаб-ўйлаб бу мушкул вазифани доно
ва тадбирли фарзанди — ўзининг эроний жориясидан бўлган
тўнғич ўғли Маъмунни Шарқий вилоятларга катта ҳуқуқлар
билан ҳоким қилиб юборди.

Марв шаҳрида қароргоҳ қилган Маъмун отасидан ўзгача
доно ва халқчил сиёсат тутиб, халқни, энг аввало, унинг
фузалолари, олимлари, доноларини ўз атрофига тортди, уларга ва аҳолига катта имтиёзлар берди. Олимлар орасида ёшгина Муҳаммад ибн Мусо ал-Хоразмий ҳам бор эди. Ал-Хоразмий Маъмуннинг эътиборини тортди. У ёш олимни математика ва астрономияга оид китоблар йиғиб келиш учун шарқий
Афғонистон ва Шимолий Ҳиндистонга юборди. Ал-Хоразмий
ҳинд китобларини йиғиш билан бирга ҳинд ҳисоби — математикаси борасидаги малакасини ошириб қайтди ва бу соҳада ўзидан кичик бўлган Маъмунга устозлик қилди. Маъмун
билан ал-Хоразмий дўстлиги ана шундан бошланди.

Отаси Хорун ўлимидан кейин унинг ўрнига тахтга ўтиртан ўгай укаси амин устига туркийлардан қўшин тортиб бортан Маъмун унинг аскарларини енгиб, ўзини ҳам қилич билан бошини кесиб, 813 йили тахтга минди-да, Марвдаги барча одамларини Бағдодга кўчириб келди. Ўша йили ўзи билан
бирга Аҳмад Фарғоний, Абдулмалик, Аҳмад ибн Абдуллоҳ,
Мусо ибн Шокирлар келиб, Хорун тузган "Байтул-ҳикма" —
донолар уйига жойлашдилар. Ал-Хоразмий Бағдодга икки
йилча кечикиб келса-да, академиянинг бошлиғи — бош китобдор вазифасини унга сақлаб турди.

Ал-Хоразмий "Байтул-ҳикма"да кеча-кундуз ишлаб, Марвда бошлаган кашфиётини ниҳоясига етказди — риёзиёт илмидан "Ҳисоби ҳинд" китобини ниҳоясига етказди ва халифа Маъмун билан вазири аъзам ихтиёрига топширди. Улар
илми риёзий соҳасидаги бу ажойиб кашфиётни "Байтулҳикма" анжумани муҳокамасига қўйди.

Улуғ алломанинг ҳинд ҳисобини такомиллаш, мукаммаллаштириш асосида яратилган янги кашфиёти — "Ҳисоби ал



ҳинд" деб аталмиш китоби "Байтул-ҳикма"нинг "танобий
уйи"да бошланди. Муҳокамага Маъмун олимлар билан бирга
ер ўлчови массоҳлар, муфтийлар, уламоларни ҳам таклиф
қилди. Уларни таклиф қилганидан халифанинг ўзи афсусланди. Чунки, дунёвий илм билан дин азалдан курашиб келганини эътиборга олмаганди.

"Катта танобий уй"нинг деворлари биқинига ёзилган
тўшакларда ўнгда олимлар, чапда муфтий ва уламолар, ўртада массоҳлар чордона қуриб ўтирдилар. Тўрда фил суягидан
ясалган курсида Маъмун, унинг биқинида кичикроқ ёғоч
курсида вазири аъзам ал-Фазл жойлашди. Анжуманни халифа
Маъмун бошқарди. У савлат тўкиб ўтирган жойида подшоларга хос салобат билан "Улуғ аллома Муҳаммад Ибн Мусога
сўз" дейиши ҳамон оқ шойи кўйлак устидан қизил чопон
кийиб тақяси устидан оқ салла ўраган ал-Хоразмий ўртага
тушди ва аввал халифага, сўнгра анжуман аҳлига таъзим бажо
қилиб, йиғилганларга ўз асарининг мазмунини баён қилишга отланди.

Пашша учса билинадиган, киприк қоқса кўринадиган, нафас олса сезиладиган жимликда алломанинг ҳар бир сўзи болқиб эшитилди. Масалан, қуйидаги сўзлар, айниқса, икки т0мон эътиборини ўзига тортди: ҳам олимларни, ҳам уламоларни.

— Илгари араблар ва уларға тобе мусулмон халқлар ҳисоб
амалларини рақамлар бирлан эмас, сўзлар ёрдамида бажарар
эрдилар. Ҳиндлар эрса, ҳар бир сонни алоҳида белги, яъни
рақам бирлан ифода этадурлар, ҳар томонлама ўйлаб қарасам, ҳинд ҳисобининг афзаллиги муқаррар кўринди. Амалиётға осон, келажаги бебаҳо, сабаби шулки, дунё ишларининг
келажак калити — илми риёзий ечимларга боғлиқ бўладур.

— Исбоп Исботи қани7 — деб луқма ташлади уламолардан
бири.

Ал-Хоразмийнинг исботи тайёр эди. У деворга тираб қўйилган узун ва энсиз қора тахта олдига борди-да, оқ бўр билан
тўққизгача бўлган рақамларни қатор қилиб ёзиб қўйди. Мана
кўринг: алифга ўхшағони — бир, калитга ўхшағони икки,
бели букилгани уч, ана — тўрт, мана — беш ва ҳоказо. Аммо
ҳиндларнинг бу ажойиб топилмаси чала туғилган бола бўлиб
қолган. Ҳиндлар уни такомиллаштира билмаганлар.

Олимлар эътибор билан тингласалар-да, уламолар сафида
шошқалоқлик сезилиб турди. Бояги уламо яна савол ташлади.

— Чала туғилган болани нима учун тавсия қилурсиз2

— Чала туғилғони бирлан жони бутун, руҳи баланд, вояга
етгач, паҳлавон бўладур. Биз ани вояга етказишга бел боғла



дик. Вояга етказиш йўли ҳам топилғон. Биз шу рақамларни
қабул қилиб олиб, ҳисоб амалларини ана шу рақамлар ёрдами билан ҳал қилиш йўлиға ўтишимиз керак.

Чап томонда ўтирган Шайхулислом бошлиқ уламолар бирбирлари билан шивирлаша бошладилар. Буни кўрган ал-Хоразмий гапни тўхтатиб турди, анжуманни бошқараётган Маъмун уламоларга қараб, ўз назари билан уларни жим қилди.
Шундан кейин ал-Хоразмий ғапида давом этди:

—Ҳиндлар тўққизлик саноқ тартибини жорий қилсалар-да,
улар энг яхши топилдиқнинг “T” рақами аҳамиятини, унинг
ҳисоб амалиётида нималарга қодир эканини тушуниб етмағон
эрдилар. Менинг ҳинд ҳисобига киритғон янгилигим шулки,
"1" рақами ёнига бир халқа, яъни рақам қўйиб, ани "ўн" қилдим — деди-да, тахтага бўр билан "10" рақамини ёзиб кўрсатди. — Мана шу ўнлик саноқ тартиби бирлан катта ва кўп сонларни жам ва тарх қилиш, зарб ва тақсим этиш осон ва содда
бўладур.

— Эртакка ўхшайдур, — деб луқма ташлади чап томонда
ўтирганларнинг яна бири.

— Санамай саккиз, демайлик. Аввал ҳаммасини эшитайлик; — деди ўнг томондагиларнинг бири.

— Аҳмад Фарғоний тўғри айтадур, гапираверинг, аллома
Муҳаммад ибн Мусо — деб Маъмун ҳаммани тинчитди. Шундан сўнг ал-Хоразмий қора тахтага тўрт хонали сонлар рақамини ёзиб, уларни зарб қилиб, яъни бир-бирига кўпайтириб
кўрсатди. Ҳосил бўлган сонларни тарх қилди, тақсим қилди.
Бутунни майдалаб, майдаларни яна бутунга айлантирди.

Салғина олдинлаб, қавс ичида айтадиган бўлсам, ўша
вақтда туғилган ўнлик саноқ усули шарқда "ал-Хоразм" деб
аталган бўлса, Оврўпада бу сўзни "Алгоритм" деб атай бош
р.

IX acp бошида ал-Хоразмий ўз кашфиётини ИЛМИЙ, амалий исботлаб дунёда бебаҳо ва буюк келажак фани яратилганини намойиш қилди. Ал-Хоразмий ўз маърузасини тугатартугатмас, олимлар уни қутлаб оёққа турдилар.

— Офаринш

— Улуғ кашфиёт

Халифа Маъмун мамнунлигини яширолмай кўзлари ёниб,
табассум қилди. Унинг биқинида ўтирган вазири аъзам алФазл беихтиёр ўрнидан сакраб турди-да:

— Бугун улуғ кашфиёт туғилди Ал-Хоразмий эшиклари
берк илми риёзийнинг калитларини топиб қўлимизға берди.
Ҳеч бир араб олими ҳал қилмоғон муаммоларни ечиб, бизни




ҳинд рақамлари бирлан ошно қилдилар. Энди бу рақамларни
араб рақамлари, деб айтамиз.

Бу сўзлардан кейин тўсатдан гўё бомба портлагандай бўлдида, унинг ваҳимасидан "Катта танобий уй" ларзага келди. Бу
ларза ўнг томондаги олқишлар, чап томондаги нолишларда
сезилиб турди.

— Биз норозимиз — деб қичқирди оппоқ соқоли кўксига
тушган Шайхулислом. — Нега биз ҳандасий шаклларни қабул
қилар эканмиз7 Уларнинг рақамларини қабул қилиш ғайриДин ҳинд қонини қонимизға қўшғон бирлан баробардур. АлХоразмий ота-боболари мажусий бўлғони учун шундай қиладур. Нияти бузуқ, ул зот араб қонини ҳам бузмоқчи бўладур;

Икки бети ҳаяжондан қизариб кетган Қозиюл Қуззот Шайхулислом гапларини зўр бериб қувватлар экан, янги кашфиётга тош ота кетди.

— Чапақай динли ҳиндлар чапдан ўнгга қараб тескари ёзадурлар. Илми ҳисоби эрса аларнинг диний эътиқоди бирлан
чамбарчасдир. Масалан, бир сони — ота, икки СОНИ — ИККИ
кўз, уч сони — агний деган худосининг рамзидур. Биз қандай
қилиб, бу бидъатчи халқнинг рақамларини арабники деб атаймиз. Ярамайди;

Ал-Хоразмий тишини тишига қўйиб, чидам билан тинглади. Аммо унинг ёнида ўтирган, ал-Хоразмийнинг барча ишларидан хабардор бўлган, баъзан унинг бу кашфиётига кўмаклашган Аҳмад Фарғоний, ноилмий ва дунёвий илмларга, бошқа халқлар дурдоналаридан ҳазар қилишгача бориб етган
гапларга чидаёлмади-да, сўз олиб, уламоларни ўз қуроллари
билан мот қиладиган далиллардан бошлади.

— Ҳадиси муқаддасда, — деди у, — Илм ўрганиш мусулмон эр ва аёллар учун ҳам фарз, ҳам қарз дейилғон. Илмни
Чинмочинг бориб бўлса ҳам ўрганиш буюрилғон. Ҳинд халқида шундай илм яралғон эркан, ани улуғ алломамиз бойитиб,
араб халқининг меросига айлантирибдур. Бундин, аввало араб
халқи манфаат кўрадур, қолаверса, жаҳон — олам фойдаланадур. Умуминсон мулкиға айланадур.

Қозиюл Қуззот Аҳмад Фарғонийга эътироз билдириш учун
ўрнидан туриб олди.

— Ҳиндлар ирқит, сиҳргар, тирноқларини кесдирмайдиган, сигир гўштини емаса-да, тезагини баданларига суртадурлар. Рақамларини қора тахтага оқ кесак бирлан ёзадурлар,
араблар ҳам шундай қилишлари керак бўладурму7

— Мутлақо ундай эрмасдур, — деди Аҳмад Фарғоний. —
Ҳар бир халқда ҳам ўзига яраша бидъат, хурофот, ярамас




одат ҳам бор, аммо шу бирлан бошқа, аъло хислат — мунаввар фикрли инсонлар яратган илм-фан мавжуддир. Биз алар
яратғон ниҳолларни ўстиришимиз, мевасини инсонлар ила
баҳам кўришға даъват қилинғондурмиз.

Ал-Хоразмий Аҳмад Фарғонийнинг бу доно гапларини ўз
гапидай билиб, бош чайқаб маъқуллаб ўтирди. Чўзилиб кетган бу тортишувга Аҳмад Фарғонийнинг маъқул ва мақбул
гапидан кейин Маъмун якун ясади.

— Ҳар икки томоннинг гапини эшитдик. Ҳақиқат мунозаралар орқали очиладур. Бу жойдаги мунозараларда ҳақиқат
очилди: биз ўз ишимизда ҳадийси муқаддасга амал қилиб,
ҳар бир халқнинг илм-фанини ўрганишимиз, билим уруғларини бидъат-хурофот балчиғидан тозалаб, аҳли муслимнинг
миясиға қадашимиз лозим. Шу жиҳатдан қарағонда улуғ аллома Муҳаммад ибн Мусо ал-Хоразмийнинг кашфиёти буюкдур. Ани биз арабнинг "ҳисоб илми" деб атайдурмиз"..

Орадан сал вақт ўтгач, Ал-Хоразмийнинг "Ал-Жабр ва
муқобала" китоби майдонга чиқди. Уни олимлар жуда юксак
баҳоладилар. Мухолифлар ҳам тек турмадилар. Ушанда Аҳмад
Фарғоний унинг мухолифларига жавобан, Ал-Хоразмий номаълум бир сонни тенгламалар орқали топиш йўлини кашф
этиб, уни "Ал-Жабр" деди. "Ал-Жабр" бамисоли тиконли дарахт, жабрға чидағон одамгина унинг устига чиқиб, меваларидан баҳраманд бўлғай", деди.

Аҳли илм, айниқса, риёзиётчилар дунёси ўша кунни "АлЖабр"нинг туғилган куни, деб биладилар. Хуллас, оламшумул буюк кашфиёт "ал-Жабр" ана шундай пайдо бўлган эди.

МУҲАББАТНИНГ УЙҒОНИШИ

Тун. Атроф зимистон. Хонамда ёлғиз ноз уйқуда қотибман.
Не бўлдики, қандайдир нарса мени бағрига босиб қаёққадир
учириб кетди, кўз очиб-юмгунча ўзимни саҳрода кўрдим. Бепоён кенглик имиллаб-жимирлаб ям-яшил яйловга айланди.
Атроф оқсоч тоғлар, яйловда мендан бўлак ҳеч бир жонзот

Баногоҳ чақмоқ чалинди, энтикиб атрофга боқдим. Кўз
олдимда ғулмон жилмайиб турибди. Гўё мен ҳур, ул ғулмон
эмиш. Бир қарасам лицейимиз ўйингоҳида эмишмиз. Бояги
ғулмон тоҳ Сардор бўлиб мени қувлайди, гоҳ мен Танҳо бўлиб
тутқич бермай қочаман. Гоҳ уни қувлайману сира-сира тутолмайман. Тўсатдан икки биқинимдан қанот ўсиб чиқди-да,




кўкка учдим. Бургутдай шўнғиб, унинг қаддини қучдим. Шу
он қандайдир номаълум куч қанотларимни букди ва "асир
бўлдинг"" деб чўққига ўтқазиб қўйди.

Атрофим ям-яшил ўтлоқ, майсалар ораси тулзор. Мен
ана шу гулларга банди эмишман. Бояги ғулмон атрофимда
парвона.

Киприкларим билан ул ғулмонни илиб олгум бор, на
қилай, киприкларим бу ишга ожиз. Тутқич бермас ул зот
ҳамон атрофимда учиб юрибди, аммо негадир бепарво. Бор
кучимни жамлаб, унга ташландим, не қилайки, қўлларимни еллар ушлади, киприкларим қорачуғларимни тўсди.
"Очил кўзим, очил кўзим", дея нидо қилдим. Не кароматки, сабо киприкларимни тортиқлаб, қорачуғларимни
очиб юборди.

Қаршимда ўша тутқич бермас ғулмон турибди. "Оҳ" дедим. Ул зот парво қилмай нималардир деяпти. У дарди бедаво муҳаббатга мубтало эмиш, мен Лайлию ул Мажнун
эмиш...

"Воҳ" дедим, майсалар кўрпасига юмаладим. Аммо баданимни аллақандай тиканлар тирнади. Сапчиб уйғондим,
икки юзимни чангалладим...

Вой ўлмасам, мен Лайло бўлиб қолдимми).. Бе, Лайло
қаёқдаю сен қаёқда

Тушимни кимга айтишни билмай карахтман, аммо айтишим керак, лекин кимга айтаман юракдаги бу сирни)
Туш нима Уни баъзилар инсон ҳаёти фикру зикрининг
уйқудаги намойиши дейдилар. Шундайми"

Ўйга ботдим. Фикру хаёлимни бир-бир титкилаб чиқдим. Тушимда аён бўлган ўша ғулмонни Сардорга ўхшатиб
яна ўйга ботдим. Ўйлаганим сари кўз олдимдан Сардор ўтаверди. Гоҳ табассум билан тикилиб, гоҳ парвойифалак.

Кўнглим убилан дийдорлашувга ошиқди. "Сардор Нақадар юракка яқин, эшитарга зор азиз номсан".

..Юртимизда дориломон бўлгач, ҳамма нарса ўзгаради, янгиланади, шу жумладан, мен ўқиётган ўрта мактаб
ҳам ўзгариб лицейга айланди. Унинг ўқувчилари ҳам янгиланди, унга бутун туман, ҳатто вилоятдан истеъдодли ўғилқизлар жамланди. Улар орасида бўлганимдан мамнунман.
Лицей болаларини келажак болалари, дейишади, умидли
ёшларга мос шарт-шароит яратдилар. Аввалги мактаб қаёқдаю,
бизнинг лицей қаёқда. Фарқи ер билан осмончат




Ўзимиз ҳам тўё ерда эмас, фалакдамиз. Либосларимиз ҳам
бўлакча. Тилимиз бурро, гоҳ инглизча, гоҳ французча, гоҳ
немисча, японча, арабча сўзлашамиз. Ҳаммамиз бир бўлсак
ўз тилимизда гурунглашамиз. Ҳаммамиз иноқ, дугона ва ўртоқ.
Аммо муносабатда ҳамма ҳам бирдай эмас-да. Масалан, Сардор бўлакча.

Унинг бўлакчалигини кириш имтиҳонлари топшираётганимда сезгандим. Кейин бирга дарс тайёрлашда синадим. Ҳар
учрашганида, аввало, кўзларимиз тўқнашади. Кўзлари ўзгача.

Сўзларини айтмайсизми: Унинг сўзлари ҳануз қулоғимда
турибди. "Номингизни топиб қўйган отангизга балли", деганди ўшанда. Мен бепарво эдим, у давом этди: "Сиз ростдан
ҳам Танҳосиз; Мен учун биттаю битта юлдузсиз) Сиздан бўлак
бу оламда Танҳо йўқ1""

Мен бу сўзларни йигитларнинг ҳаммага айтадиган сўзлари деб тушуниб, ўшанда эътибор бермагандим. Аммо ўшанда
унинг дилидагиси тилига чиққан экан. Энди билсам, у менинг номим баҳона сўз ўйини қилиб, "дилимдаги ёлғизим,
танлаганим, яккаю ягонам — танҳойимсиз" деган экан.

Сардорнинг "Яхши қиз" деб мурожаат қилишлари ҳам
менга пичингдай кўринарди. Бир куни Сардор қўлларимни
ушлаб, кўзларимга тикилиб, "Сизни севаман" деди. Ҳамма
йигитларнинг бисмиллоси шу дедим-да, нисанд қилмадим.
Сардор лицейга боришимда кутиб олар, уйга қайтишимда кузатиб қўярди. Менга кўз қирини ташлаган болаларнинг кўзини ўйтудай, гап ташлагувчиларнинг тилини кестудай бўларди.
Мен унинг бу қилиқларини бировга айтолмасдим. Қишлоқнинг кўчаси тор, одамларнинг тили бир қулоч. Гап бўлиб кетишдан худо сақласин

Муҳаббат бор десалар, ишонмасдим. Муҳаббат ўт, олов,
ёндиради, куйдиради десалар, Фарҳод ва Ширин, Лайли ва
Мажнун, Тоҳир ва Зуҳра фожиалари кўз олдимга келардида, юрагим орқамга тортарди.

Сардор кунларнинг бирида мени лицей олдида учратиб,
анордай қизариб, чўғдай ёниб, кўзларимга термулиб, "Жонимдан ортиқ яхши кўраман Сизни" деди. Яна ишонмадим.
Чунки ёш эдим, чин муҳаббат борлигига ишонмасдим. Қизлар бир куни гап топиб келишди. "Сардор бағрини захга бериб ётганмиш, бағрим кабоб бўлди, дейишдан бошқа гап айтолмасмиш..." Икки қўлим билан бошимни ушладим.

Бечора Сардорга раҳмим келди. Уйига бориб ҳолидан хабар олишга отландим, бироқ андишага бордим. "Қиз боланинг йигит уйига бориши одобдан эмас-ку1.."



Кунлар ўтди. Сардор на лицейда, на кўчада кўринмади.
Болалар у ҳақда янги-янги гаплар топиб кела бошлашди. Ҳатто бир бола мени лицей олдида учратиб: "Сардор сени
кўрмоққа муштоқ. Бир кўрсам, ўлсам ҳам армоним йўқ, деяпти. Борсанг, савобга қоласан", деди. Юрагим жиз этди.

Гузардан олган иккита иссиқ нонни рўмолчага ўраб лицейдошимни кўргани бордим. Эшикдан киришим ҳамон не
куч топдики, кўрпа-ёстиқ қилиб беҳол ётган бемор кўрпасини улоқтириб, ўрнидан туриб кетди.

— TaHxo-o!..

Сизга ёлғон, менга чин, Сардорнинг юзи анордай қипқизил бўлиб, кўзлари мисоли бир жуфт ЧчўҒғ бўлиб ёнди. Мени
ўтқазгани жой тополмай, касаллигини ҳам унутиб, гирдикапалак бўлди. Унинг бу ҳолатини кўриб, йигит атайлаб мени
ўз уйида кўриш учун кўрпа-тўшак қилиб ётган экан-да, детан шубҳаям кўнглимдан ўтди. Лекин мен бу шубҳага урғу
бермадим. У ниҳоятда содда, самимий эди. Ўз-ўзимга тасалли
бердим. "Муҳаббат бор экан дунёда) Сардорнинг мени севгани рост экан",

Бу тунги тушим ўнгимда кўрган ана шу ҳақиқатнинг инъикоси эканига ишондим. Ана шу ишончнинг кучими ёки балоғат ёшининг инъомими, ўша тушимдан кейин кўнглимга баҳор нашъаси тўлиб, дилим беҳад хушнуд бўлиб, хаёлим
кўкларга парвоз қилар, гўё она заминга сиғмай қолаётгандай
эдим. Сардор кўзимдан нари кетмасди. Аввалгидай уни нари
тур, деёлмасдим. Тилимдан номи тушмайди, ичимда такрорланадиган бу азиз исм баъзан ташимга чиқиб кетганини билМай қоламан...



"Байтул-ҳикма" китобдори
Бағдод учрашувлари
"Ал-Жабр" қандай туғилган)
Муҳаббатнинг уйғониши ..

 
 
 
 

” 

, Адабий-бадиий нашр

Иброҳим Раҳим
МУҲАББАТНИНГ УЙЁҒОНИШИ

Ҳикоялар

Муҳаррир Н. Жўраева
Мусаввир Р. Зуфаров
Бадиий муҳаррир М. Карпузас
Техник муҳаррир Т. Смирнова
Кичик муҳаррир Н. Фозилова
Мусаҳҳиҳ Л. Мирзааҳмедова

ИБ М 3878

Босишга 20.09.2000 й.да рухсат этилди. Бичими 84х108132.
Шартли босма тобоқ 1,68. Нашр босма тобоғи 1,7. Жами 2000
нусха 1133 рақамли буюртма. 110-2000 рақамли шартнома.
Баҳоси шартнома асосида.

Ўзбекистон Республикаси Давлат матбуот қўмитасининг Ғафур Ғулом номидаги Адабиёт ва санъат нашриёти. 700129,
Тошкент, Навоий кўчаси, 30.

Ўзбекистон Республикаси Давлат матбуот кўмитасининг


