АСАД ДИЛМУРОД

МЕЗОН БУРЖИ

Қиссалар

 

ТОШКЕНТ «O'ZBEKISTON» 2009




84(5Ў)6
Д51

Ҳурматли китобхонлар

Сиз Асад Дилмуродни кОсмоннинг бир парчаси) илк ҳикояси ва шу ном остида босилган биринчи китоби (1978) орқали
биласиз. Ўшандан буён ўтган вақт мобайнида адиб босқичмабосқич самарали ижод қилди, элга фақат ҳикоянавис эмас, қиссанавис ва романнавис сифатида ҳам танилди. Ҳамон тинимсиз
изланаётган ёзувчи олам ва одам тушунчаларига бадиий-эстетик ва фалсафий нуқтаи назардан ёндошади, замон билан маконни бирлаштирувчи моддий ва маънавий омиллар моҳиятини
қаҳрамонлари руҳий драмаси билан умумлаштирган ҳолда талқин қилади. Китобга кирган қиссаларини ўқир экансиз, олис
тарих нафасини туясиз, эзгулик ҳамда ёвузлик ўртасидаги азалий ва абадий тўқнашувларга гувоҳ ўтасиз, яна ҳам муҳими,
ўзаро ажралиб турадиган ва эсда қоладиган турли-туман қиёфахарактерга эга бўлган бадиий образлар оламида яшайсиз.

Дилмурод, Асад.
Мезон буржи: ҚиссаларГАсад Дилмурод. — Т.: О20екоп,
2009. -448 б.

ББК 84(5Ў)б

O «O'ZBEKISTON» 2009-y.



 

ЁРУҒ СЎЗ ЁҒДУЛАРИ

Бугунги кун адабиёти ўзини ўзи топиш ва англашга интилаётган истиқлол адабиётидир. Янгиланаётган
бадиий сўз вакилларидан бири бўлган Асад Дилмурод
бетакрор ижодий услубини шакллантираётган, инсон
кўнгли ва руҳиятига тобора чуқурроқ кириб бораётган адиб сифатида кўзга ташланади.

Ўтган аср 70-йиллар аввалидан бадиият сирларига
қизиққан Асад Дилмурод ижодида тарихий мавзу алоҳида ўрин тутади ва, муҳими, мозий нафаси сингдирилган асарлари ҳозирги даврнинг маънавий-маърифий фалсафаси билан ҳамоҳангдир.

Шу ўринда илм ва ижод соҳасида катта ном қозонган Волътер нуқтаи назари ёдимга тушди. Таниқли
француз мутафаккири қадимият билан шуғулланувчи
адиб мозий қувончи-дардини туйиш туйғусига, аждодлардан мерос моддий ва маънавий бойликларни теран англашга хизмат қилувчи тафаккур тажрибасига
эга бўлиши лозимлигини уқтиради.

Бу назарий фикр миллати ўтмишига оид асар битишни ният қилган қаламкаш тарихчи олим ва файласуф бўлиши зарурлигига ишорадир. Чиндан ҳам мазкур омил қадимий воқеликни, нафақат илмий, бадиий
йўналишда ўрганаётган, эстетик асосларда кузатаётган, ижтимоий-фалсафий жиҳатдан баҳолашга тутинган адиб учун жуда муҳим ҳисобланади.

Аммо, бизнингча, фақат ушбу омил билан иш битмайди, алоҳида таъкидлашни истардикки, санъаткор




айни пайтда тарихий ҳақиқатни бадиий ҳақиқатга айлантириш малакасини мукаммал ўзлаштирган бўлиши керак. Тарихий ҳақиқат билан бир қаторда бадиий ҳақиқат жило сочиб турган тақдирдагина муайян
асар теран эстетик завқу шавқ касб этади ва ўқувчи
қалбини ишғол қилади.

Мана шу қоидалар Асад Дилмурод ижодига ҳар
томонлама таъсир ўтказгани ва ўтказаётганини пайқаш қийин эмас. Адиб изланишлари мевасини, аввало,
кенг маънода меъёрига етган бадиийликни ёқлашида
кўрамиз, бинобарин, нишонга тегадиган жонли сўзларни эринмай саралаб қўллайди, саёз-ширасиз тасвир
— баён қабилидаги тафсилотлардан иложи борича чекинади.

Асад Дилмурод миллатимиз босиб ўтган, дунёвий
солномада сезиларли саҳифалар қолдирган манзилларни тасвирлаш орқали тарихни ҳозирги кун ва келажак билан боғлашни мақсад қилиб қўяди, элимиз ардоқлаган ва жаҳон таниган фарзандлар қиёфасини яратиш, эскиргандек туюладиган воқеа-ҳодисаларни вақт
кулидан тозалаб тасвирлаш воситасида муҳим тарбиявий аҳамиятга молик ижтимоий-ахлоқий, маънавиймаърифий ва бадиий-эстетик хулосалар чиқаришга
эришади.

Мана шу жиҳатлардан қараганда, турли йилларда
ёзилган кАланқуваз, кХилвато, кНон., кОғир кун,
(Ҳукм, Хуфтонэ, кКАфросиёб сукунатиз каби ҳикоялари, кШердорэ, кМулкэ, кМезон буржи) сингари
қиссалари танланган тарихий материаллар жозибали
ва ишонарли бадиий тадқиқ этилгани билан айниқса
тақсинга лойиқдир.

Мана шу ва бошқа кўпгина асарлари композицияси ва сюжетини яхлит ижтимоий-фалсафий концепция бирлаштириб туради. Бу концепция маънавий-маърифий ва ахлоқий маданият камолини, одамийлик
фазилатлари миқёси ва ижтимоий тузум тўкислигини таъминлайди, деган бош йўналишдир.




Адиб мозийга мурожаат қиларкан, кўҳна дунё тиргаклари ҳисобланган, ҳамма биладиган шахслар суврати ва сийратини, нур ва зулмат тўқнашувларига
доир рақам-ҳисоботлар, шунингдек, зиддиятли курашлар ва тўқнашувлар — босқинлар, йўқотишлар,
ўпирилишлар ва ислоҳларни китобхонга шунчаки
тақдим этмайди, аксинча, булар барини ўз ботини,
аниқроғи, қаҳрамонлари кўнглидан кечадиган хилма-хил туйғуларга қориштириб беради. Рус танқидчиси В.Г. Белинский ибораси билан айтганда, мозий
юраги билан чамбарчас боғланиб кетган далилларни
пухта ўрганади ва уларни авра-астарини ағдариб тасвирлайди.

Масалан, кАланқувазда афсонавий гўзал аёл — Арши
аъло қувватидан ҳомила олиб, Туркистон султонлари
шажарасини бошлаб берган Аланқува муҳаббатини
ёритса, кХилватэда миллатимиз фахру ифтихори —
Амир Темур Кўрагон қиёфасига хос улус ҳамдарди
бўлиш, эзгуликни ҳимояга олиш сингари инсоний фазилатларни улуғлайди. Истиқлол арафасида туғилган
(Хуфтонэда бошқача ҳалатга гувоҳ ўтамиз. Бу ҳикоя
асосида кечаги куни дабдаба билан йўғрилган, ҳою
ҳавас ва шуҳратга кўмилган, кейинча ҳаёт оқимидан
бутунлай узилиб қолган, умри охирида маънавий таназзули даҳшатини англаб етган инсон қисмати ётади.

Асад Дилмурод кичик эпик жанрда тўплаган тажриба йирик эпик жанрларда қалам тебратишида асқатаётир. Юқорида қайд этилган ҳар учала қиссаси қоғоз
узра тинимсиз азоб чекиш самарасидир.

80-йиллар ўртасидаёқ кШердорэда Самарқанд ҳокими Ялангтўшбий Баҳодир образини яратгани, кМулкода
Қуръони каримдек улуғ обида ва қадимий ёдгорликларни дил мулки санаган Самарқанд усталарининг
қатағон давридаги оғир қисматини очиб бергани, истиқлол йилларида, кХилватэдан кейин, кМезон бур



жизда Амир Темур Кўрагон образини чуқурроқ талқин қилиши учун замин яратди.

Мажозий номланган ушбу қиссасида, адиб услубига содиқ қолган ҳолда, буюк Соҳибқирон ҳаётидаги
энг драматик ва қалтис лаҳзаларни танлаб олади-да,
шу лаҳзалар воситасида унинг мураккаб руҳий дунёсига киришга интилади, бинобарин, воқеалар тафсилотига берилмай, мазмун ва моҳиятни тасаввуфий
унсурлар ёрдамида, психологик ва бадиий-эстетик
таҳлил қилиш йўлидан боради.

Ижодий концепциясига кўра, ҳар бир асарида Асад
Дилмурод бутун эътиборини изчил равишда аввало бадиий сўз санъатининг асосий объекти саналган инсон
моҳиятини тадқиқ этишга қаратади, бинобарин, инсонни беназир башарий қадрият — тириклик жозибаси
тимсоли деб билади. Ҳаёт нашидасини одамзодга берилган олий неъмат, тирикчилик машаққатларини синов тариқасида тушунади. Натижада маънавий-интеллектуал,
ахлоқий камолот билан боғлиқ бадиий-эстетик мисоллар ижодий изланишлари ўзак мағзини ташкил қилади. Яна ҳам аниқроғи, адиб хулосасича, ҳақиқий тобланган эътиқод ва покликни жамлаган комиллик жамият
тараққиётини белгиловчи етакчи кучдир.

Ана шу нуқтаи назардан келиб чиқиб, Асад Дилмурод ижодий услубига чуқурроқ ёндошсак, кМаҳмуд Торобийз, кФано даштидаги қушэ ва (Паҳлавон
Муҳаммад2 романлари мазмун-мундарижасида алоҳида бадиий кенглик ва фалсафий-маърифий теранлик
кўрамиз. Кейинги романи кПаҳлавон Муҳаммадони
ёзувчи, қолаверса, миллий адабиётимиз ютуғи деб бемалол айтиш мумкин. Аллақачон адабий жамоатчилик ва китобхонлар назарига тушган мазкур роман
бадиий-эстетик ва ижтимоий салмоғи, романтик бўёқлари, ўзига хос жозибадор услуби, драматик зиддиятлари таранглиги, образлари ранг-баранглиги ва бирбирларидан фарқланиб туриши, руҳий кечинма-тўлғоқларга бойлиги билан қизиқарли ҳамда аҳамиятлидир.




Шундай экан, асар эстетик моҳияти ва қийматини
белгиловчи уч бадиий ва ҳаётий хусусиятни алоҳида
таъкидлашни лозим топдим.

Биринчидан, мамлакатда подшоҳдан тортиб гадогача севадиган ва ардоқлайдиган Паҳлавон Муҳаммад
кўз ўнгимизда Ҳирот жўмардлик мактаби намояндаси бўлиб гавдаланади. Етакчи образ сифатида у табиати ва шахсиятида тантилик ва ҳалоллик, қатъиятлилик ва бардошлилик, ваъдага вафо қилишлик ва эътиқодда муқим қолишлик, ҳавас қилса арзийдиган
баҳодирлик ва соҳибиқтидорлик, билимдонлик ва
қўли очиқлик фазилатларини жамлаганини кузатамиз, муҳими, ана шулар барчаси ҳаётий деталлар воситасида кўрсатилади ва Паҳлавоннинг эстетик бўёқлар билан йўғрилган психологик дунёси яратилади.
Шу боис, у, тан эмас, аввало руҳ паҳлавони эканлигига ишонамиз. Кенг кўламли ифода-тасвир руҳоний
таҳлилнинг янгича бадиий синтези, янгича бадиийэстетик тадқиқотчилик маданияти тарзида таассурот
уйғотади.

Чиндан ҳам Асад Дилмурод романда юксак маънавий-ахлоқий хислатларни конкрет ҳаётий лавҳаларда суратлантириш орқали қаҳрамонлар руҳоний оламини нурлантиради, бинобарин, бадиий образлар ички
маданиятини намойиш этувчи туйғулар моҳиятини акс
эттиришликни бош ижодий вазифа қилиб белгилайди. Асар сюжетини таранг ушлаб турадиган воқеаларда фаол иштирок этадиган Алишер Навоий, Султон
Ҳусайн Бойқаро, Хадичабегим, Аҳмад Пирий, Дарвеш
Муҳаммад ва бошқа образлар талқинида ҳам шу ҳолни
яққол ҳис этамиз.

Иккинчидан, Паҳлавон Муҳаммаднинг ёруғ олам
жавҳарини, жамият тамал тоши ва одамлар турмуш
тарзини, дунёвий илмлар ва донишмандлик сифатларини идрок этишда эришган юқори даражали нуфузи асар бадиий-эстетик моҳияти ҳамда қийматига
кўркамлик-салмоқдорлик бағишлаб туради.




Маълумки, юксак онгли сиймолар бир умр ўзи
билан ўзи курашиб яшашади. Руҳий кечинмалар жунбишга келган пайтда, бинобарин, фикрлар ва туйғулар олишувида охир-оқибат енгиш иродали, билимдон ва оқил инсонга хосдир. Худди шу мураккаб жараён, яъни руҳий мухорабалар фожиаси, драматизми
ва кўламлари, севинчлар ва ўкинчлар санъат асари
учун асосий озиқадир. Мана шу озиқадан фойдаланишда адиб анча дадил илгарилаб кетгани сезилади ва
шунинг учун ҳам Паҳлавон Муҳаммад психологиясида кечган тўқнашувлар, қийноқлар ва орзу-умидларни
таҳлил қилиш ҳамда ифодалаш йўсини чинакам бадиий гўзаллик мавқеига кўтарилган.

Ниҳоят, учинчидан, жўмардлар сардори Паҳлавони олам Хуросон маданий-маърифий муҳити, бутун мамлакат ва пойтахт Ҳиротни гоҳ қувонч, гоҳ
ғуссага ботирган мураккаб ижтимоий жараёнлар, хусусан, Алишер Навоий ва Султон Ҳусайн Бойқародек зотлар тақдири билан зоҳирий ва ботиний алоқадорликда тасвирлангани бадиий-эстетик таъсирчанлик залворини янада ошириш ва кучайтириш
воситаси бўлган.

Пайтдан фойдаланиб романда шахсий тажриба билан тарихий тафаккур маданияти яхлит бирликда туташиб кетгани бўртиб кўринишини алоҳида эслатиб
ўтишни истардим. Айни шу ибратли интилиш эса, ҳар
томонлама гўзал ва бетакрор тарихий асар туғилишини таъминлаган.

Асад Дилмурод бадиият оламига дастлаб шоир сифатида кириб келганини биламиз. Шеърлар ва манзумалар адиб ижодий фаолиятининг алоҳида ёрқин саҳифаси ҳисобланади, демак, дарҳақиқат, у сўз қалбини эшита олади, шунинг учун ҳам насрига хос бадиий
идрок ва ифода маданиятида ҳар доим позэтик туйғу
миқёси кенг бўлади: қаҳрамонлари маънавий-ахлоқий
поклигини, шунинг билан биргаликда, воқеа-ҳодисалар шиддатини нозик-ширали тасвирлаш ва тасдиқ



лашга мойиллиги биринчи планда туриши фикримиз
далилидир.

Келинг, кПаҳлавон Муҳаммади романи муқаддимасига эътибор берайлик. Адиб ибтидо баҳонасидаёқ
тугун ташлаб, ўқувчини ортидан эргаштиришга улгуради: Алишер Навоий билан Султон Ҳусайн Бойқаронинг Паҳлавони олам вафотини эшитиш, кўнгиллари
маҳрами ва қиёматлик дўстлари қабрини зиёрат қилиш
ҳамда хотирасини ёд этиш пайтларидаги ҳолатлари
қаламга олинган. Ана шу сониялар бадиий талқинида
ҳиссий идрок кучли бўлгани туфайли орзиқиб кетасиз ва беихтиёр теран бир маҳзунлик юқтирганингизни билмай қоласиз.

Муқаддимада табиат қиёфасида зоҳир маъюслик
ва ғамгинлик бениҳоя ўртовчи аччиқ йўқотиш дарду
алами ва ғам-андуҳи билан уйғунликда ифода этилади.
Борлиқ манзаралари ва бўёқлари фироқ ўтида ёнган
дилларга қўшилиб йиғлайди, фиғон чекади.

Алқисса, образлар хатти-ҳаракати, фаолиятини
тўласинча асослаш учун адиб кечинмалар таҳлилига
чуқур ёндашади. Изтироблар хуружини кўрсатиш орқали психологик драма ва характер яратилади. Айни
пайтда, табиат ва инсон руҳиятини кўрсатиш асносида давр ва ижтимоий муҳит қиёфаси чизилади.

Демак, Асад Дилмурод насрида ҳаёт ҳақиқати гўзаллигини ва гўзаллик ҳақиқатини тасвирлаш, ҳар иккала омил моҳиятини эстетик баҳолаш ва фалсафий
умумлашмаларга омухталаб тақдим этиш теденцияси
устувор йўналишдир.

Мухтасар мақолам якунида улуғ мутафаккир адиб
Ойбек домла эътирофи ёдимга тушди: кФақат ёзувчининг ўзи адабиётни яхши кўриши кифоя қилмайди.
Яна адабиёт ҳам ёзувчини севиши керак. Ёзувчининг
ўзи адабиётга муносиб бўлиши лозим). Устоз холис
ниятлар билан айтган бу афоризмда пинҳон мантиқ
ҳамон ижод машаққатидан чўчимай изланаётган Асад
Дилмурод шахси ва қаламига ҳам тегишли деб ўйлай



ман. Элу юрт назарига тушган адиб адабиёт муҳаббатини қозонгани, демак, энг олий мукофотга сазавор
бўлганига аминман. Худо ёрлақаган асл ижодкорлар
пешонасига битилган ёруғ ёзуқ шу бўлса керак.

Нўъмон РАҲИМЖОНОВ,
филология фанлари доктори, профессор




МЕЗОН БУРЖИ

 




Бас, оламда бор ҳар нарсани йўқ деб билгин
Ва дунёда йўқ ҳар нарсани бор гумон қилгин.

Низомиддин ШОМИЙ

Шоҳона ўтовни тарк этган Соҳибқирон нигоҳи дастлаб машриқ гардишини тутган қизғимтир ҳошияга
тушди, юпқа-ҳарир шафақ оҳиста тарала-тарала баҳри муҳит бағридан эниб келар, гўё недандир беҳаловат кўнгли иқлимига оқиб кирар, руҳи-равишида ҳукмрон маъюслик ғубори билан қўшилиб борар эди. Тошшағал тўкилган бўсағада тун бўйи оёқда бўлган ҳорғин
қиёфали соқчилар билан бош ирғаб саломлашди ва сал
нарида қўнқайган эҳромсимон дўнглик томон одимлади. Илонизи сўқмоқдан шошилмай илгари босаркан,
чиндан-да ўзини хомуш сезар, баъзан ўркачсимон қирадирлар этакларида ва чакалакзорлар ичра қатор-қатор
тизилган сон-саноқсиз кигизу гилам чодирларни
қизиқсиниб кузатар эди.

Таъкидлаш жойизки, куз аввалидаёқ, махсус фармойишига биноан, навбатдаги ов мавсумини алоҳида
уюшқоқлик билан ўтказиш тадбири чекилди. Илгари
салтанат фаолиятида бунақаси сира рўй бермаган,
очиғи, ов шунчаки баҳона, аслан бошқа мақсад назарда тутилган эди.

Тўхтамиш ўғлоннинг тиш-тирноғигача қуролланган
чериги билан ёз бўйи олишиб толиққан ғалаба ёр
қўшин, ёғин-сочинли кунлар бошланмай, Зарафшон
соҳилида ўрнашди, ҳатто тез орада вақтинчалик қўналғага сарой аҳли ҳам кўчиб келди. Улус ораси ва салтанатда оз-моз ҳурмат-эътибор қозонган ҳар бир тирик жон, Ҳумоюн ўрду асосий мақсадидан бехабар




ҳолда, ушбу кўнгилочар машғулотдан четда қолмаслик, алҳол, жилла қурса бир бора Соҳибқирон ҳазратлари назарига тшиш иштиёқида эди. Фақат уламоашрофлар ва олимлар сараси ҳисобланган хос мунажжим мавлоно Аҳмадни айтмаса)..

Пойтахти азим, умуман, мамлакат катта-кичик маросимлари ва маъракаларида фаоллик бобида мудом
намуна кўрсатиб келган сабру қарорда собит алломаи
замон, дабдурустдан сусткашлик ихтиёр айлаб, ўзини четга тортгани ва ҳатто касалликка уриб ётганидан
улуғлар, айниқса, Соҳибқирон ҳайратда.

Бу ёруғ оламда пешона ёзуғидан ким ҳам қочиб қутилган дейсиз: узоқ йиллар белига садоқат ва ҳиммат камарини қаттиқ боғлаб, сарой ва фуқаро манфаати йўлида
тинимсиз куч урган Абубакр Қамарий вафоти туфайли
мамлакат бир силкиниб олгани ҳали-ҳамон эсидан чиққан эмас. Фалакиёт илми султони ўрнига талабгорлар
дарё тошидан ҳам кўп эди, сираси, улар тиллари ҳам,
дастлари ҳам узун, беқиёс обрў-эътибор эгаси бўлган
ва ҳар жиҳатдан камол топган зотлар эди. Омад қуши
эса ўн саволга ёлчитиб битта ҳам жавоб бермайдиган
мавлоно Аҳмад бошига қўнди, очиғи, буни ҳеч ким,
ҳатто Соҳибқирон ўзи ҳам кутмаган эди.

Дангали шуки, ўша кезлар чиндан ҳам бетобга
ўхшаб хомуш юрадиган, хос тугур авом ҳам назарга
илмайдиган бу банда билан унча яқин эмасди, энг чатоғи, қувваи ҳофизаси даражаси ва тийнатини чалаярим биларди. Фақат саройда эмас, кўча-кўйда ва турли давраларда, қайси бир мадрасада номига мударрислик қилиши, аслида бутунлай ғўр-думбул эканлиги,
тузукли устоз кўрмагани ва тегишли рисола-китобларни варақламагани ҳақида овозалар юрар эди. Ҳатто
бош девон хизматига эндигина ўтган бўлиб, ҳали бирон-бир оғирни ўрнидан жилдиришда тайинли ёрдами тегмаганди.

Алқисса, хаёлини мана шундай шубҳали мулоҳазалар
банд қилгани боис, Соҳибқирон мавлоно Аҳмад дунё та



ниган юнон олимлари — Птлимус ва Афлотундан қолишмас Абубакр Қамарий каби донолар доноси ўрнини 60сишига ишонмасди. Бир олий мажлисда ҳатто Мир Саййид Барака орага тушганда ҳам пинак бузмади. Неча марта синовидан яхши ўтган мавлоно Бадриддин номзодини
қўллаб-қувватлашни дилига тугди. Аммо шу куни кечаси
нотинчроқ ухлаб, алоғ-чалоғ босриқди-ю, бирдан фикри
ва хоҳиш-иродаси ўзгарди.

Кўп аломат эди туши: жазирамада куйиб-қовжираб ётган поёнсиз саҳрода, айқаш-уйқаш барханлар
оралаб илгари босар эмиш, судрала-судрала шунақа
чарчабдики, бутунлай тинкаи мадори қуриб, томоғи
қақраб кетибди. Охири учидан япроқлари тўкилган
қари саксовул олдида ҳолсиз йиқилади, теварак-атрофда ҳаёт нишонаси кўринмайди, фақат олисларда сароб
жимирлайди ва сукунат пардасини йиртиб гармсел
гувиллайди. Ногоҳ туришга даъват қилувчи нидо янграб, хумдек оғир бошини кўтариб қараса, рўпарасида
ҳасса тутган озғин киши — мавлоно Аҳмад жилмайиб турган эмиш. Аранг нимадир деб пичирлабди. У
жавоб қилмай, ҳассасини саксовул остига санчган
экан, ўша жойдан биқирлаб сув қайнай бошлабди...

Соҳибқирон неча вақт ажойиб туш таъсирида яшади, нуқул хаёлини чўлда ташнаи зор изғигани, барханлар ўртасида пайдо бўлган зилол чашма банд қиларди. Гоҳо диққати ошиб, гоҳо руҳи ёришиб, ўзича ўша
туш таъбирини изларди. Казо-казо зотлардан ўзиб,
баланд мартабани эгаллаб олган мавлоно Аҳмадни кўраверса, вужудини сирли бир орзиқиш чулғар, хаёли
тўзғиб кетар, беихтиёр у ҳала-ҳулада қўлидан қўймайдиган дастаси қайрилма ҳассага тикилиб қолар эди.

Сўнг, вақт-замон ўтиши билан, аввали-адоғи йўқ
сурону буҳронларга шўнғиди-да, аста-секин ўша аломат туш ато қилган кайфиятдан узоқлашди, ҳаммаси
бошқа муҳимроқ тушунчалар ва маслакларни ўзлаштириб улгурган қувваи ҳофизасидан сув юзасидаги пуФакдек ўчди-кетди, ҳатто дилида нажотбахш унсур




мисоли ўрнашган ғойибдаги оби ҳаётни ҳам охироқибат буткул унутди..

Лекин ақлга сиғмас: бу оқшом босриқиб, қиздирилган
тандир мисоли ҳил берадиган ўша кимсасиз саҳро билан
тағин учрашди. Аввалгидек ҳансираб, чор-ночор аҳволда
қум кечиб борар, даҳшатли бир чўллаш жон-жони ва суяксуягига қадар чийратиб юбораётган эди. Терлаб-пишиб
узоқ юргач, япалоқ барханлар оралиғида қад ростлаган
ҳалиги саксовул кўзга ташланди. Телба гармсел шип-шийдам узун-узун шохлари ва ҳали тўкилиб улгурмаган баргларини шитирлатиб ўйнатаётир. Ҳадемай қўзғалган тўфон
қум тўдаларини ўрай-ўрай дуч келган томонга суриб-супуриб кетади. Ҳансираб, томоғи қуруқшаб, интиқлик
билан излаётгани чашма савилдан эса ному нишон йўқ:
ажабки, саксовул биқинида дастаси қайрилма мўъжаз
ҳасса омонатгина санчиб қўйилмили

Гангиб қолган Соҳибқирон, не қиларини билмай,
охири ўзини бетоқат ҳар ёнга отиб, мавлоно Аҳмадни
чақирди. Аллабир ўкинч ва гина-гидир билан йўғрилган товуши дала-дашт узра баралла гулдиради-ю, биров
илкис туртган каби, чўчиб ва қора терга ботиб уйғонди. Шу заҳоти кўнглидан, Қодир эгам каромати шунчаям кўп экан-да, деган ўй кечди.

Ҳозир субҳидамнинг нуқра тусли шуъласига беланган соҳил тарафдан назарини узмай, беихтиёр,
неча йилдан кейин бошқача якун билан такрорланган
ўша ғаройиб тушнинг чинакам ҳайрат уйғотадиган
сеҳру жодусига берилди. Ҳамон гўё юмшоққина тўшакда босриқиб, терлаб-пишиб ётар, бутун руҳи-жонида
недир инқилоб кечар, юраги қафасдаги қуш каби потирлаб тепар эди. Ғойибда, номаълум ёқларда ястаниб, алангаи оташ уфураётган саҳро бор кўлами билан шундоқ шуури қатларига кўчиб ўтгандек эди ёки
ўзи ўша даҳшатли қум тўзонлари ва жимирлаётган
сароб ичра адашиб юрармиди-ей1..

Салдан кейин эса хаёлида мавлоно Аҳмаднинг мудом син солиб қарайдиган қийиқ кўзлари жонланди.




Қурмагур ҳазрат араз-ўразни анчайин катта қилган
шекилли: дилида бирон-бир дарду ҳасрат борга ўхшайди, буни тунов кунлар авзойидан сезган, авзойидан ..

Кўкси аллабир сирқираб, ниҳоят, миясидан қуриб
кетгур туш тафсилотларини ҳайдади, сўнг енгил хўрсинди-да, ғаройиб шаҳарчада алоҳида ажралиб турган оппоқ шоҳона ўтов сари нигоҳ юборди. Чиндан
ҳам у салобати ва латофати билан ҳар қандай кишини мафтун этар, тепасида ҳилпираётган уч ҳалқа тасвири зарбланган яшил байроқ айниқса кўзни қувнатар эди.

Кўп ўтмай кучайган изғирин қўл-бетига аччиқ-аччиқ игна санча бошлаган эса-да, илдам-илдам қадамлар
билан бошқа юксакроқ тепаликка ўрлади. Қори эриган
ясси қоядан узоқларда ястанган кўркам манзаралар
кафтдагидек аниқ-тиниқ товланиб кўринар эди.

Мароқли кечаётган ов жараёнида Соҳибқирон фасллар оқсоқоли жозибаси нақадар бетакрор ва нақадар
улуғвор эканлигига қайта-қайта имон ўгирди. Еру кўкни
забтига олган қаҳратон фусункорлиги заъфар рангларга ўч тирамоҳ малоҳати билан пинҳоний бир йўсинда
уланиб кетганидан эрта-кеч чексиз ҳайрат туяди.

Чиндан ҳам у сахийлик билан ёйиб-сочиб ташлаган зебу зийнат битмас-туганмас ҳамда таърифига калом ожиз: бутун борлиқ-жавониб кумушдек ярқироқ
ларзон-ларзон қор кўрпаси остида мудраётир, ўзаро
чирмашган улкан дов-дарахтлар, пастак буталар таққан марварид шодалар жилоси, хусусан, чакалакзор
ва тўқайзорларда учиб-қўниб ва изғиб юрадиган паррандалару даррандалар боқишидаги ҳадик, сокин кечаларда торайиб қолган ўзанда чўмиладиган ғуж-ғуж
юлдузлар жамолидаги ҳаё нақадар масруронац..

Қолаверса, шикорнинг дастлабки соатларидаёқ, шу
вақтгача Зарафшон шунчалар дилтортар ва ёқимтой
эканлигини тузукроқ билмагани учун афсусланди
ҳамда тез орада томирдаги қондек тиним билмас дарё
асирига айланди.




Соҳилнинг қирчиллама қиш сукунати билан тағин ҳам шукуҳли кечадиган тунги фурсатларида айниқса беадад роҳату фароғатга кўмилади. Тонг-азонда эса, ё бирдан қўзғалган бўрон увиллаши, ё ногоҳ
ўпирилиб тушган муз қисирлаши, ёки тинчи бузилган қарғалар фарёдидан уйғонади-да, бир енгиллик
сезади руҳида Сўнг, бойловдаги масиққан бедовлардан бирини жадал елдириб, гоҳ Ургут, гоҳ Панжакент тарафларга ўтиб келар, баъзан йўл-йўлакай овга
берилиб кетганини билмай қолар эди. Ортидан ўлжа
териб юрадиган қўриқчи навкарлар, зарҳал қопланган камонни чаққон-чаққон ишлатганда, бир-бирларига маъноли им қоқишади: қушни кўзидан урадиган қирағай мерган хожамиз1..

"УУфқда қуёш тилла баркашдек ловуллаб юз очган
чоғда бафуржа ортига қайтди, шоҳона ўтовга яқинлашар экан, илкис кунботар сари арғамчи солиб ўтаётган турналар жамоасини кўрди. Жаҳонгашта қушларни паришон кузата-кузата, қор кўрпасини ғарч-ғарч
босиб, поёнсиз даштга туташ чимзор сари келди. Чимзорда аллақачон бошланган ҳарбий машқларни бир
муддат маҳлиё бўлиб томоша қилди-да, ўзи ҳам чаққон енг шимарди...

Чинакам жангу жадалдан қолишмас машқлар ниҳоясига етган ҳамоно, чавкар бедов минган қушбеги
ишорасига кўра, еру кўкни бурғулар ва ноғоралар гумбир-гумбири қоплади. Абжир ва югурик този итларга
нақд Худо берди: жониворлар кесилган думларини
ликиллатиб, жон ҳолатда вовуллаб, бутун қирғоқ ва
дала-даштни бошларига кутаришди.

Ҳадемай моҳирлик бобида тенги йўқ камонбоз аскарлар шахту шижоати туфайли ола-чипор уватлар,
сайхонликлар ҳамда қир-адирларда семиз-семиз ўрдагу тувалоқ, қирғовулу лойхўрак хирмон каби уйилди.
Тушликка яқин қолганда турфа хушбўй зираворга
бўктирилган димлама-кабоб биқирлаб қайнай бошлади улкан дошқозонларда...




2

Нонушта қилмагани боис Соҳибқирон очиққан —
иштаҳаси карнай, лекин ичкарида аллақачон тузаб
қўйилган тўкин-сочин дастурхонни унутиб, тап-тақир
музлаган соҳилда нари-берига хушлар-хушламас одимлаётир. Гоҳо бир чеккада қўнқайган тим қора кигиз
чодирга, ичида нимадир чўғдек ёниб, оғриниб қарайди.

Ахир, у ов мавсуми бошланган кундан бери бўмбўш ҳувиллаб турибди, эгаси — хос мунажжим мавлоно Аҳмад Самарқандий келолмай қолган. Аниқроғи,
йўқ ердаги баҳонани кўндаланг айлаб, бутун Ҳумоюн
ўрду, зафар нишонли қўшин ва саройни оёққа қалқитган, салтанат миқёсидаги маҳобатли шодиёнага айланган шикордан бўйин товлаган)..

Соҳибқирон мавлоно Аҳмадни хос мунажжим
қилиб кўтаришга кўтариб, кейин у билан анча вақт
тил топишолмай қийналганини ҳам яхши хотирлайди. Очиғи, сарой ва бош девон ҳаётига кўниккач, ҳазрат ўзи Соҳибқирон қалбига бемалол йўл топди, ҳатто
шу даражага етдики, бомдодни ўқиган ҳамоно, ҳузури
муборакка ошиқиб келар, фақат хуфтондан кейингина ҳовлисига қайтар эди.

Охир-оқибат Соҳибқирон мавлоно Аҳмад мурувватли Тангри таоло тарафидан беминнат юборилган
маслақдош — суянч тТОғ эканлигини чин дилдан эътироф этди. Бугунги кунда ҳам бирон-бир соат ёки кунни унинг дийдорисиз, бирон-бир тадбир ёки кенгашни унинг иштирокисиз тасаввур қилолмайди. Энди у
айниқса ҳар қанақа катта-кичик сафарда ёнида камарбаста бўлишини тилайди. Сабабики, қулай фурсат
топган заҳоти, баъзи муҳим давлат ишлари ва ҳатто
ҳарбий юришларини биргаликда қизғин муҳокама
қилар, жўяли маслаҳатларини сира иккиланмай Ҳумоюн ўрду дастурига киритар эди. Кўпинча баҳаво ва
хилват дала-даштда тузиладиган зиёфатларда дилкашо



на суҳбатидан бениҳоя баҳра олар ва кўнгли ўсар эди.
Акс ҳолда, бебаҳо нарсасини йўқотиб қўйган одам ҳолига тушиб, ҳаловати ва оромидан айрилар, ҳеч қандай
хурсандчилик татимай қолар эди.

Муҳими, мавлоно Аҳмад одам танирди, энг қалтис
дамларда мардона қўллар, ҳар қандай жумбоқ ечимини, ҳар қандай қайсар одам кўнглини топишда беназир эди. Олисда рўй берган ёки берадиган воқеаларни
кўриб-билиб туриши айниқса таажжубга молик эди.
Беқарорликни касб айлаган бир тўда амир ва бек
қўйган тузоқдан вақтида хабар бермаса, ким билсин,
бу кунда жойи жаннатда бўлармиди Кейинроқ неча
марта қасамини бузган Хоразм ҳукмдори Юсуф Сўфи
бурнига итоат ҳалқасини ўтказишда нақадар жон чекди. Оқ Ўрда соҳиби Ўрусхон таъқибига учраб, паноҳ
ва нажот истаб келган Тўхтамиш ўғлонни ёқтирмай:
(Шаҳаншоҳим, эҳтиёт бўлинг, дили бошқа тили бошқа адашмасам) — дея огоҳ этиб, қовоғини солганичи. Ана шу маслаҳатига амал қилмагани қанчалар қимматга тушмади. Охири Дашти Қипчоқ сари қўшин тортишдан бошқа чора тополмади. Ёйиқ дарёси ёқасидаги
Қундузча мавзесида кечган савашув чоғида, Мир Саййид Барака билан қўл тутишиб, сира қанотидан айрилмаган, ҳатто Тўхтамиш черигидаги ожиз ёки кучли тарафларни адашмай кўрсатиб берган...

Суяк талашиб қолган кучуклар ирилллаши Соҳибқирон хаёлини тўзитиб юборди. Бир дам уларни кузатгач, оғир-оғир қадамлар билан шоҳона ўтовга кирди, ҳамон мунтазир турган дастурхон ёнига оғир
чўкаркан, яна кўнглини тушунуксиз ғашлик чулғади.

Нимасини айтасиз, мавлоно Аҳмад шикор аҳли
билан бирга бўлганда, ҳозир алоҳида иззат-ҳурмат
билан ҳузури муборагига чорламасмиди, пасту баланддан баҳс-мунозара қуриб, мана бу сархил егуликларни бирга баҳам кўрмасмиди1

Ахир, дили ҳазрат дили билан пайванд бўлиб кетганидан нечун шубҳа қилиши керак, Худо ҳақи, тир



ноқча гумонга ўрин йўқ, фақат саройда, ён-атрофида
биродарлик муносабатларини хусумат нигоҳи билан
кузатадиган мунофиқлар ишкал чиқариши эҳтимолдан холи эмаслигидан ташвишу надоматда. Аллақачон
қарилик остонасига бориб қолган, эрта-индин қоронғи гўрига думалаб кетадиган кўримсиз бир чолга чексиз мехру мурувват кўрсатилиши ўша тоифа каслар
нафсониятини аввал-бошдан муттасил оғритиб келгани ва ҳозир ҳам оғритаётгани шубҳасиз.

Ҳазрат шу фурсатда не юмуш билан машғул бўлса

Шаҳар ғарби-жанубида жойлашган, омонат гувала
девор билан ўралган кўримсизгина тор ҳовлисида, аниқроғи, топган-тутганини сарфлаб тиклаган кутубхонасида қамалиб, ўзи билан ўзи талашиб ётгандир-да...

Ахир, кўп замондан бери ёлғиз қолиш, баҳонада
фалакиёт сари ғойибона интилиш, олис сайёралар бағрида сайру саёҳат қилиш энг мароқли машғулотига
айланган. Зойича илму амалини муҳим ислоҳлар воситасида ёшартириш учун тер тўкаётгани ва ушбу
масалага дахлдор рисолани аллақачон поёнига етказганидан аҳли ашроф хабардор. Қайси бир мажлисда
талабалик вақтларидан то ҳозирга қадар фалак билан
сирлашиб, юлдузлар ҳаракати ва улар ўртасидаги ўзаро
алоқадорликни, ер курраси билан турли-туман сайёралар муносабатларини муттасил кузатиб, толеънинг
икки юз йиллик ҳукмини чиқарганини айтган ва бутун сарой жамоасини ҳайратга солган...

Босиқлик ва мулоҳазакорликни касб қилган мавлоно Аҳмад ҳали-ҳануз ўзидан ортган эмас. Эсини танибдики, билгани фақат китоб-дафтар, ҳою ҳавасга
тамом этак силкиб, сармоя деган нарсани унутган,
ягона орзуси — бошқалар учун бегона дунёсининг
содиқ фуқароси, ҳар нимани ва ҳар кимни тан олмас
кўнглининг собит қули сифатида танилиш

Эҳтимол, шу боис хилватнишин умр кечиришни
хушлар ва баҳонада замин билан самовотни бирлаштириб турган кучлар тубига етмоқчидир.




Қисқаси, шу хил мақбулу номақбул маслакларини
рўёбга чиқариш учун муккадан кетиб, охир-оқибат
рўзғор бутлаш қувончи инон-ихтиёридан хорижда
қолди. Ана-мана роппа-роса етмишни қоралади, бир
оёғи тўрда-ю, бири гўр лабида бўлишига қарамай,
ҳамон сўққабош..

Шу хил мулоҳазалар Соҳибқирон борлиғини тўстўполон қилиб ташлади, иштаҳаси баттар бўғилиб,
оғир-оғир хўрсинар экан, қат-қат ажин тилимлаган
ҳорғин сиймо қайтадан жонланди тасаввурида. Дилларини тоабад туташтириб, мақсаду орзуларини уйғун
айлаган, эртанги ёруғ кунларга даъват қилувчи ришталар наҳотки шунчалар осон узилмиш) Наҳотки, улар
шу қадар омонат, шу қадар мўрт бўлса Ишониш қийин, лекин нимадир рўй берган, рост, орадан бир
нохушлик ўтган, акс ҳолда, ўзини панага тортмасди
бунчалар. Тезроқ юзма-юз бўлиб, барини аниқлаши
лозим.

Ошиғич чорланган машварати олийда Қундузча
жангида тутқич бермаган Тўхтамишхон зимдан найза
ўқталаётгани, Ажам Ироқи подшоси Шоҳ Мансур, Араб
Ироқи ҳукмдори Султон Аҳмад, Миср султони Абу
Саййид Барқуқ иттифоқ тузгани ва Турон салтанати
билан ёвлашиш ниятида эканлиги батафсил муҳокама
қилинди. Мамлакатни катта хатар ўраб олгани боис
зафар нишонли қўшин, ов баҳона, вақтинчалик қўналғада ҳарбий машқларни муқим давом эттириши лозим. Муҳим аҳамиятга молик тадбир ҳарбу зарб 6б0бида етарли тажриба тўплаган сардорлар ва салтанат
суянчлари саналмиш Мироншоҳ Мирзо, Муҳаммад
Султон, Умаршайх Мирзо ва Сулаймоншоҳ тарафидан бошқарилсин, Амир Темур Кўрагон эса, сарой
арбобларини етаклаб, ҳозироқ доруссалтана сари жўнасин...

Ҳумоюн ўрду жадал суръатларда муаззам пойтахт
остонасига етган фурсатда ғира-шира қоронғу туша
бошлаган, олис уфқ бўйлаб тарам-тарам алвон чизиқ



лар тортилиб, ғарбдан ғувиллаб эсаётган изғирин кучайган эди.

Кейинги бир-икки йил орасида гуллаб-яшнаган
шаҳар ичра қад ростлаган қўрғон — маҳобатли арк
деворлари ярқираб кўзга ташланди ва оқ тулпор белида бургутдек қўнган Соҳибқирон кўкси недир ғурурдан жиз этди. Арк қурилишида Хоразм, Бухоро ва
Ҳиротнинг не-не нозик дидли, қўли гул усталари тер
тўкмаган дейсиз. Энди у чиндан салтанат куч-қудрати
ва шону шуҳрати тимсоли бўлиб, беқиёс кўрку камоли билан ҳатто само фаришталарини ҳам ҳайратга солса
ажаб эмас.

Фақат арк эмас, бутун доруссалтана ҳуснига тилла
узукка қўйилган ёқут кўздек ярашиб тушган Кўксарой остонасида яна ҳам дили ёришди. Деворлари турфаранг жозибали кошинлар билан безатилган ушбу
маҳобатли иморат Катта малика — Сарой Мулк хоним куйинчаклиги боис бунёд бўлганини охиратда
ҳам эътироф этса керак. Муборак бошига иқбол қуши
қўниб, арк қурилишини жадал бошлаб юборган эди
ўша кезлар адашмаса. Бир сокин оқшом, тўлин ой
ёруғида, Боғи Ферузада сайр қилиб юришганда, шоҳи
либосларга ўралган малак шаҳлоларини хумор-хумор
сузиб: кСиздек зот шундоғ кошонани қароргоҳ тутсинки, кўрган дўсту ёр шодланиб, кўрган ғаниму ағёр
ҳасадда куйсин) — дея лутфу карам айлаган. Илоҳий
сеҳр билан омухта латифдан латиф овозни қалб қулоғи
билан берилиб тинглаган, бинобарин, турмуш йўлида
шунингдек оқила аёлни ҳамроҳ этган мурувватли Тангри таолога беадад шукроналар айтган).

Соҳибқирон махди улё — баланд пояли беланчагу
ҳумо сояли Билқис дея улуғ баҳо олган, ҳар босган
қадами барчага ибрат бўлган Катта малика билан неча
кундан бери учрашган эмас. Худойим мудом эъзозлаган муборак ҳарамини офтобдек ёритган санамни
жуда-жуда соғинган, дили тубида унга аталган қанчадан-қанча эҳтиросли сўзлар ва эзгу тилаклар жаво



ҳир каби йиғилиб қолган. Шундай экан, ҳозир қошига ошиқиб боради-да, тонгга қадар тўйиб-тўйиб суҳбат қуради.

Соҳибқирон Кўксарой тўрини эгаллаган ҳарам билан ёндош иссиқ ҳаммомда ҳузур қилиб ювиниб чиққандан кейин, бирдан фикрини ўзгартирди. Ажабтовур куч яқинда никоҳига кирган, ўн гулидан бир гули
эндигина очила бошлаган Чўлпон Мулк оғо кўшки
томон етаклаб кетди. Нафис пояндоз тўшалган остонада енгил таъзим ила қаршилаган, юмшоқ жилмайиб, муаттар атру бўйлар таратаётган келинчакка суқланиб тикиларкан, Азалу абад меъмори ҳеч бир парипайкарни мана шу малак каби сулув қилиб яратмаган,
деб қўйди ичида...

3

Тун бўйи паға-паға ёққан қор ҳозиргина тинган.

Доруссалтана аллақачон уйғоқ...

Теран сукунат босган Афросиёб тепаликлари, кошинкорий либосдаги Ҳазрати Хизр масжиди билан
Шоҳизинда силсиласига ёндош Сиёб бозори ва ҳар
ёқдан қон томирлари каби келиб унга туташган кенгкенг кўчалар ҳамишагидек гавжум: расталар ва дўконлар олдида уймалашаётган савдогарлару харидорлар зўр
ҳафсала билан савдо-сотиқни бошлаб юборишган.

Бир неча таноб ерни эгаллаган муаззам Кўксарой
ҳам одатдаги ташвишу қувончларига ғарқ: маҳобатли
мудофаа деворлари устида соқчилар ҳушёр кезинаётир, бош девон мисли каптархона — савлатидан от ҳуркадиган амалдор ходимлар, хос мулозимлар, ихчам салла ўраган мирзалар ва гумашталар оёқлари куйган товуқдек типирчилаб қолишган. Қимматбаҳо либослар
кийган сипо-вазмин вазирлар, амирлар ва беклар,
ҳокимлар ва уламо-ашрофлар билан бир қаторда, олисяқиндан ташриф буюрган элчилару меҳмонлар узлуксиз ҳузури муборак сари ошиқишаётир. Аммо қадди



қомати келишган, боқиши жиддий эшикоға тарафидан ҳозирча суҳбат ёки машварат бўлмаслиги маълум
қилингани сабабли, чеҳраларда недир ҳайрат ва саросима акс этган.

Муаззам бўлмани безаган, не-не улуғлар кўзини
ўйнатган мунаққаш тахтда ястанган Амир Темур Кўрагон теран хаёл оғушида. Бир қарашдаёқ кишини ром
этадиган энли-чўзиқ бети сокин нурланаётир, яккамдуккам оқ оралаган бежирим соқоли бутун қиёфаси ва
чинордек бақувват қадду қоматига мувофиқ тушган,
бинобарин, асл тошлар қадалган тилла тожи, гавҳар ва
лаъл-ёқут билан зийнатланган зарбоф тўни, зарҳал юритилган камарига қистирувли дандон сопли мурассаъ
ханжари салобатига яна ҳам салобат қўшган.

Соҳибқирон, жисму жони дашт сукунати қамраган улуғвор хонаи хосда бўлса ҳам, хаёли олисларда — аниқроғи, ҳалигача не сабабдандир бир сазо бермаган мавлоно Аҳмадда. Паришон алфозда ҳамон ҳалиги
туш таъбирини излайди, ҳамон ажабтовур бир ғашлик ва соғинч тинимсиз хуруж қилиб, дилини симсим ўртаётир. Бугун, жумаи муродбахш, субҳи содиқда аввал шу зоти шариф билан кўришишни ихтиёр
қилиб, бошқалар учун вақтинча қопқани ёптиргани
бежиз эмас. Мана энди қутлуғ бўсағага интиқлик нигоҳини тиккан ва дақиқалар имиллаб кечгани сайин
сабр косаси тўлиб бораётир.

Ажабо, наҳотки, устод Мир Саййид Барака сингари пирлик мақомига кўтарилган, нияти холис, имони
бутун, садоқати тўкис эканлигини қайта-қайта исботлаган мавлоно Аҳмаддек муҳтарам зот, кўпдан бери
суяниб ва ишониб келган одами, дабдурустдан тириклик пасту баландига этак силкиб, охир-оқибат ниқоб
киймишё Наҳотки, давлат арконлари ва саркардалар
нари турсин, бутун Туронзамин ва ҳатто етти иқлимда
яккаю ягона ҳукмфармо — фалакдан истаган юлдузини узиб олишга қодир Соҳибқирон Амир Темур Кўрагон ҳазратларини ҳам писанд қилмай қўйган бўлса1




Салтанат низоми ва ҳарбу зарб сир-синоатидан ҳазрат яхши хабардор, ҳатто кейинги кунларда Соҳибқирон тинчи ва оромини бузган савдони ҳам билади,
бироқ нечундир ўзини ғофилликка солаётир. Ахир,
ҳар қандай сафар олдидан, омад ва шарафга мушарраф этувчи хайрли кун ёки саодатли соатни зойича
орқали белгилаш азалдан русум-кут1 Ҳатто куч-қудратда ҳеч кимга бўй бермаган Чингизхон ҳам ёнида мудом яқин дўсту биродари каби хос мунажжим сақлаган ва осмон ёритқичлари ҳолати асосида берган маслаҳатлари бўйича иш тутган).

Зойича дегани тугун: турли ўлчамларда жойлашган турли сайёралар билан сирлашиш ва тегишли башорат калитини топиш бориб турган азоб ва беадад
машаққат{ Шаҳри азим Самарқанд мадрасаларида шу
жабҳа моҳирлари анчагина, алар ҳар бири хосу авом
назарига тушган мактаб яратиб, ҳар жиҳатдан муносиб шогирдлар тарбиялаган. Лекин ҳеч қайсиси кўпдан
сарой тўрини эгаллаган мавлоно Аҳмад кўтарилган
поғона яқинига йўлай олган эмас. Ҳатто руҳоний ва
дунёвий илмларни сувдек симирган пири калон Мир
Саййид Барака ҳам салоҳияти қошида неча бора лолу
ҳайрон қолиб, таҳсину тасанно айтган).

Соҳибқирон бултур, ёз охирларида, Тўхтамиш ўғлонни таъқиб қилишни тўхтатиб, пойтахт сари юзлангач,
мавлоно Аҳмадни ҳузурига чорлагани ҳозиргидек эсида. Одатдаги каби ҳурматини жойига қўйди: эгнига зарбоф тўн ёптириб, бошидан бир лаган кумушу тилла
танга сочтирди. (Ҳар неки қўр-қути ва бисотини охирги мирисига қадар дарвеш биродарлари, камхарж муллавачча шогирдлари, бева-бечоралар ва мискинларга
улашиб юборишини билса-да, мудом ҳазратни ана шундай мукофотлаб турар ва бундан аллатовур ҳузур туяр
эди). Ниҳоят, қисқагина даромаддан сўнг, оғир-босиқлик билан дилини тўкди. Ҳар бир сўзини у жон қулоғи
билан тинглаб, ҳар қандай амри вожиб эканлигини қайта-қайта таъкидлаб, очиқ чеҳра билан хайрлашди. Бир




ҳафта нари-берисида дафъатан ҳузурига ташриф буюрганда, терисига сиғмай қувонди. Аммо зойича бобида
иши юришмай қийналиб қолгани, умуман, ғойибона
алоқа боғлаши учун фалак рўйхушлик бермаётганидан
нолиб, қўшимча муҳлат сўрагач, қовоқ-тумшуғи осилиб кетди...

Иложи қанча, узунроқ ташлаб қўйди арқонни. Вақти-соати етса бирон-бир умидбахш натижа бўлишига
умид боғлади. Кейин олам-олам завқу шавққа тўла
шикорда, Зарафшон соҳилида кечадиган ғаройиб базми жамшид ёки яккама-якка мулоқот чоғида эминэркин ҳасратлашиш маъқул туюлди. Аттанг, тўлқин
узра йилтираган пуфакдай сўнди бу режаси ҳам: ҳазрат қаторга қўшилишни истамай, ўзини хилватга тортдики, пешонасини совуқ тер босади эсласа..

Аксига олиб, кунба-кун Ажам ва Араб тарафда
шаънини ерга урадиган турли иғво ва бўҳтон акс-садо
бераётир ва бундан таъби бешбаттар хуфтон).

Янглишмаса, Султон Аҳмад пойтахти Бағдод мудофаасини мустаҳкамлаб, дунё бўйлаб ном қозониш муддаосида, кўпдан бери қулай фурсат пойлаётир. Қорқировли кунлар охирлаган ҳамоно, қўшнилари бўлмиш
Ажам Ироқи, Форс, Миср ва Шом билан бирлашиб,
тиш-тирноғигача қуролланган лашкарини Турон устига ташласа керак. Рости, яқин-яқингача буни шунчаки уйдирма санарди. Аммо Бағдод бўсағасида куппакундузи Самарқанд карвони талон-торож қилиниб,
савдогару сайёҳлар қамоққа ташлангач, тушундики,
Султон Аҳмад нияти чиндан ҳам бузуқ экан. Нақд
икки нортуяда қимматбаҳо совға-салом олиб борган
элчиси Оқбуға барлос жосусликда айбланиб, дорга тортилганини айниқса қандай баҳоласин..

Соҳибқирон ҳамон нигорон: тиқ этган товуш эшитса, бир хил орзиқиб, жийда гулидай майда ислимий
нақшлар кесилган эшикка тикилади. Деразаларига ним
пушти ҳарир пардалар тутилган қароргоҳни қоплаган
теран сукунат лаҳза сайин дилини бир маҳзунлик ва




бир изтироб бўлиб чулғаётир. Вақт асрдан ўтди ҳамки,
фақат тушлик қилишни эмас, ҳатто бор дунёни ҳам
унутиб, бир зоғни йўлатмади ёнига. Ахийри, ноилож,
сал аввал Катта малика, кейин суянган тоғларидан
бири бўлмиш Нўъмон Али барлос билан ортга суриб
бўлмас зарур масалалар юзасидан қисқа-қисқа суҳбатлашди. Узун зарбоф тўн кийиб, ипак салла ўраган
барваста қоматли девонбеги букила-букила ҳузури муборакни тарк этгач, дарҳол Мир Саййид Баракани
йўқлатди. Пири комил кириб қўл боғларкан, даромадини чўзмай, мавлоно Аҳмад феълу атвори ўзгариб
қолгани, сарой ташвишу қувончи билан қизиқмай
қўйганидан нолиди. Иложи бўлса, ҳозироқ ўрнига бошқа муносиб киши тайинлаш лозимлигини, шароит
шуни тақозо этаётганини орага қистирди. Қарангки,
буғдойранг юзидан ақлу идрок нури ёғилаётган устоз
таажжуб ичра сукут сақлаб турганда, эшикоға кутилаётган одам ташриф буюрганини билдирди.

Ажабо, мавлоно Аҳмад, ботинан ва зоҳиран шу
қадар осуда эдики, кимсан Туронзамин ҳукмдорини
интизор айлаган кимсага ўхшамасди.

Пойгакда неча йиллик қадрдони ва ҳамдами бўлган
алломаи замон эмас, дарду дунёси ва рангу равиши
тамом бегона кимса қад ростламиш: кўзлари киртайган, қировлаган қошлари ўртаси тугунли, оппоқ соқол-мўй кўмган лаблари четида ним табассум зуҳур
ва ўнг қўли билан қайрилма дастали ҳассага ҳорғингина суяниб олган. Баъзи биродарлари ҳазил-чин аралаш шу матоҳ талабалик давридан бери ҳамроҳи, ошнаи қадрдони эканини айтишарди. Сираси, у, анчайин эскирган ва кўримсиз бўлишига қарамай, ногоҳ
эътиборни тортар, нимасидир кишида қизиқиш ва
ҳайрат уйғотар эди.

— Дийдорингизга муштоқ бўлдик, мавлоно, — юмшоқроқ оҳангда кесатди Соҳибқирон, Мир Саййид
Барака билан кўз уриштиргач. — Қайда қолмиш орамиздаги меҳру оқибат




— Афу этгайсиз, олампаноҳ, — деди хос мунажжим,
енгил хўрсиниб. — Зойича эсу ҳушимни ўғирлаб, кеча
билан кундуз фарқини йўқотибмен.

— Хўш, қутли муддат тайинмуё

Яна ўша дарди-бедаво аҳвол: мавлоно Аҳмад дилида
борини айтгани шошилмаётир. Неча кун давомида билган-кечирганини ўлиб-тирилиб яширмак, иложи борича шарҳламаслик ва баён қилмаслик пайида, лекин бундан не фойда Ана, гирдини майда ажин қоплаган кўзларини олиб қочаркан, қиёфасини тушунуксиз ифодалар
қопладики, ҳей, дариғ, бундан Соҳибқирон яна ҳам
ўртанмасинми, қаттиқроқ ташвиш чекмасинми Ботинан ҳам зоҳирон нохуш кечаётган суҳбатни безовталаниб тинглаётган Мир Саййид Барака олдида ерга киргудек бўлди. Мудом ўзини оғир-босиқ тутадиган, ҳар
қандай шароитда ҳам етти ўлчаб бир кесадиган пири
калон дил-дилдан оғринаётгани, афсус-надомат чекаётганини сезди-ю, яна ҳам ноўнғай аҳволга тушди. Ҳозир
у хаёлан вазиятни юмшатиш, яъни, мавлоно Аҳмадни
инсофга эндириш чорасини қидираётгани аниқ, лекин
бунга эришиш насиб этармикинё

— Сафар куни аёнми, мавлоно:

Соҳибқирон яхши эслайди: аввалги учрашув чоғида ҳам ушбу саволни қовоғидан қор ёғдириб, пўписа
аралаш қайта-қайта такрорлаган, бағри ўт кетгандек
ёниб, асаби-шуури қақшаб жавоб кутган, ниҳоят, сабру қарори битиб, қаҳр аралаш гулдираган товушда ҳайқириб юборган. Бироқ, ҳар қанча койинмасин, ҳар
қанча бўғилиб кўкка сапчимасин, шайх пинак бузмай, мийиғида синиқ кулганча, ҳозиргидек ер сузиб
тураверган...

— Сезаменки, фалакдин хабар олғонсиз.

— Таҳсин сизга — ногоҳ ҳушёр тортди хос мунажжим.

— Қон қилмай сўйланг-да борини1

— Олампаноҳ, имоним комилки, ҳар не аён бўлғони муборак хотирингизга хуш ёқмас.




— Ҳе, оғам, мардона сўйлаш сиздан, мардони тинглаш эса фақирдан. Шукрни қалқон айлаб, дунё ғалваларини даф этмак тоабад бурчимиз.

— Ҳа, биродар, бардам бўлинг, — таскин оҳангида
сўз қотди ниҳоят Мир Саййид Барака. — Қутлуғ даргоҳ берган тузни оқлашингиз лозим.

Номаълум нуқтага тикилган кўйи сукутга толган
мавлоно Аҳмад қошлари ўртасини эгаллаган тугун тағин ҳам чуқурлашди бу фурсатда. Улкан тилла қандиллардаги сон-саноқсиз шамлар шуъласида сокин товланаётган ҳассасини қўлтиғига қистириб олди негадир.
Аъзои бадани хиёл титраниб, ранг-рўйи чуйкалиб кетганига қараганда, ботинан тутаб-тутамай ёнар, сезимлари ва шуури сирқираб, тўлиб-тошиб борарди. Дилида
аллабир мужда пинҳон эканини ифодалаб маъюс 60қаётир теварагини майда ажин босган кўзлари).

— Эй, қилич пайғамбари, фақирга қолса, сафарни
буткул тўхтатинг. Ҳеч бўлмаса ортга сурганингиз маъқул).

— Ҳимм, нечун, мавлоно — деди шоҳи жаҳон қошқовоғи осилиб. — Яхши биласиз-ку қўлимда ислом
подшоси Султон Маҳмуд ёрлиғи борлигини

— Ёрлиқ ўз йўлига, олампаноҳ, — сал кескин оҳангда
давом этди шайх. — Очиғи... Мезон буржи бу кунда
Зуҳра ва Муштарий сари юзланмили

— Бу далил шошилиш учун ишора эрмасмуё

— Асло, олампаноҳ1

— Мавлоно, ёру биродарлик ҳурмати, сизга аввалгидек катта ишонч билдирдик, сиз эса чалғитиш пайидасиз. Сабабини билсак бўлурму

— Чалғитиш хаёлимда йўқ, бурчимни адо этиб, 60ридин огоҳ этурмен.

— Мавлоно, огоҳ этиш билан иш битмас, тезроқ
қутли кунни белгилаб бергайсиз, токи фурсатни бой
бермай йўлга отланайлик. Фақир ҳам Оллоҳ таоло
қошида бурчдор эканлигимни ҳартугур билсангиз керак. Ҳозир эса ижозат).




Муаззам бўлмада ёлғиз қолган Соҳибқирон яна
ҳар турли шубҳа-гумон гирдобига шўнғиди. Сира
ишонгиси келмас: кимсан мавлоно Аҳмад, зойича илму
амали, ғайб башорати ва юлдузлар жадвали ҳисоб-китоби бобида тенгсиз билимдон, охир-оқибат тоб ташлаб, йўқлик ичра адашган кўринади...

Ахир, хосу авом ўртасида аллақачон ошкорки, Аршу
аъло муруввати боис, зуваласи Зуҳра ва Муштарий
ўзаро илоҳий яқинлик ихтиёр этган хосиятли дамда
ёғилган саодат нури билан йўғрилган. Ҳар неки орзуси ушалиши, ҳар босган қадами қутлуғ ва шону
шуҳрати абадий бўлишида ўша сайёралар тоабад
ҳомийлик қилур, шундай экан, орага вақтинча суқулиб кирган Мезон буржи нимага ҳам халал бериши
мумкин

4

Бугун қоронғи тушмай Соҳибқирон, соқчиларни
тафтиш қилмоқ ниятида, тош зина орқали арк мудофаа деворига кўтарилди. Девор йўлаги бўйлаб беш-ўн
қадам босар-босмас, қулоғига танбур садоси чалинди.
Эзгин-эзгин мусиқий оҳанглар ҳарам тарафдан келарди, сирли йўсинда эшилиб-тўлғаниб, бутун шаҳар узра
ёйилиб борарди. Ногоҳ шаҳлоларида жоду яширган
Чўлпон Мулк оғони эслади. Фақат у танбурни шундай йиғлата олади...

Аввалдан арк хавфсизлигини назорат қилишни одат
тусига киритган эди. Бир марта ўнбоши Ултой қарчиғайни панада донг қотиб ётганда қўлга тушириб жазолаган, кейин оёғига йиқилгани боис, ўйлаб-ўйлаб хабаркаш-чопарлар қаторига қўшган эди. Йигит қурмагур кўп ўтмай бу жабҳада ўзини кўрсатди: бугун Кеш
ё Термиз билан юзлашса, эрта Бухоро, индин Хоразм
ёки Ҳирот остонасида ҳозиру нозир.

Айни дамда ногаҳон қибла тараф супасида пайдо
бўлди ва мизғиб ўтирган баъзи қоровуллар ўтакаси



ни ёрди. Бирдан ёв босгандек, ҳамма буржларда шовқин-сурон қўпди, шақилдоқлар асабий шақиллаб, бурғу ва ноғоралар гумбирлади. Қаёқдандир оёғини қўлига
ола етиб келган, кўзлари ола-кула бўлиб кетган Норқул баҳодир титраб-қақшаб ер ўпди.

Соҳибқирон ғазабини аранг босиб, ғира-шира қоронғида элас-элас кўринаётган Руҳобод обидаси томон
ўгирилди. Ҳануз эшилиб таралаётган танбур нолаларини тинглай-тинглай, қиш чилласи бўлишига қарамай, шишадек ярқираётган осмонни тўлдирган юлдузларни кузата бошлади. Ушбу паллада мавлоно Аҳмад
ҳам шу тахлит юксакларга тикилиб, зойичани поёнига етказиш учун ташвиш чекаётгани эҳтимолдан холи
эмас. Эрта пешинда галдаги муҳлат битади, қароргоҳга келиб, охирги сўзини айтиши керак. Яна чайналиб,
орага йўқ ердаги важ-корсонларни тиқиштирса, ўзидан кўрсин.

Ногаҳон зулмат пардасини ёриб, ингичка-сарғимтир чизиқ тортган митти юлдуз баҳона хаёли бўлинди. Салдан кейин эса тасаввурини Зуҳра билан Муштарий ўртасига суқулиб кирган Мезон буржи ҳақидаги
мубҳам тушунчалар эгаллади. Турмуш пасту баланди
оралиғида чалғиб, ҳозирга қадар фалакиёт илмини
мукаммал ўзлаштириб улгурмагани учун афсусланди, ахир, самовот қатламларида рўй беражак турфа
ўзгаришлар ҳар бир тирик жон қисматига алоқадор-ку1

Ниҳоят, енгил хўрсиниб, ҳамон ёнида дағ-дағ учиб
турган Норқул баҳодир қадди-бастига оғриниб разм
солди. Худо буни тос тепасидан урибди, ахир, ўғлон,
кўзингга қара, елкангдаги юк ҳазилакам эмас, деб
тунов куни қайта-қайта танбеҳ бермаган эдими Хулоса чиқаришни истамабдими, бас, эртагаёқ думини тугиши керак. Ҳадеб бунақа дарди-бедаво касларга ортиқ ишонса ҳаром қотади.

Қор учқунлай бошлаганда Соҳибқирон шошилмай
ҳарамга қайтди. Тап-тақир музлаган, икки ёнини сар



ву садалар тутган жимжит хиёбон бўйлаб шошилмай
бораркан, беихтиёр мийиғида кулди: йўлига интиғу
интизор қараб, ўсма-сурма қўйиб ўтирган қайси дилдор оғушида ўтказса тунни: Шу заҳоти танбурнинг
дилни юмшоқ-юмшоқ қитиқлаб, руҳни аллаловчи нолалари эшитилиб, Чўлпон Мулк оғо сари талпинди.
Парилар париси яна бўсағада ниҳолдек эгилиб, гулгул очилиб қаршилади. Тун бўйи эшилиб-ингранган
куй оҳанрабоси, оққуш бўйин ва қирмиз ёноқларда
чулғанган зулфи райҳонлар ифоридан сархушу сармаст бўлди. Фақат ойдек тўлган малак, сирли шивирларга шоҳид ўтган кўшк эмас, бутун олам, бутун борлиқ жозибали туюлардики, қани бир сония ҳам бундай кайфиятдан айри тушмаса1...

Ҳар қанча истаса ҳам бунинг иложи йўқ: тонг оқаргани сайин ҳамон осуда ва ҳузурбахш лаҳзалар ваъда
қилаётган малак меҳрига бегоналашиб борди. Елкасида тоабад тоғдек оғир юк ортилганини, не-не тақдирлар учун жавоб беришини ўйлаган ҳамоно, недир куч
қароргоҳ сари етаклади.

Безовта бўлганича бор экан: даҳлизда хуфиялар сардори Бўри тархон нотаниш бир одам билан бетоқат кутиб турарди. Ранг-рўйидан узоқ йўл босиб келгани сезилаётган киши Бағдод оқсоқоллари йўллаган вакил
бўлиб чиқди. У эҳтиром билан тақдим қилган, юзлаб
имзо чекилиб, юзлаб бармоқ босилган номада Султон
Аҳмад кирдикорлари икир-чикиригача фош этилиб, Амир
Темур Кўрагон нажоткор паҳлавон — Искандари соний
сифатида таърифланган эди. кСарвари олам, бизни қонга ботган чангалдан тезроқ халос айлагайсиз Б — деган
ўтинч билан якунланмиш битик..

Гоҳ тижоратчи, гоҳ дарвеш, гоҳ табиб-қушноч қиёфасида жаҳон кезадиган хос айғоқчиси Кўктози илгарироқ Султон Аҳмад ҳақида барча маълумотни етказган
эди. Ҳартугур Араб Ироқини сўраб турган ҳукмдор
қанақа одамлиги ва нималарга ўчлигини сал-пал биларди.




Очиғи шуки, иззат-нафсини баланд тутишу бошқаларни камситишга ишқибоз. Ёшлигидан сарой ҳаётига
аралашиб, ўзини келаси кун учун яхшигина ҳозирлаган
ва ҳатто тегирмондан ҳам бутун чиқиш ҳадисини эгаллаган. Улғайгани сайин ҳуш-фикрини тожу тахт жазаваси
эгаллайди, охир-оқибат Султон Муғийсуддин Аҳмад ибн
Шайх Увайс билан ит-мушук бўла боради. Диёнату идрок аҳлидан саналган Шайх Увайс қарилик остонасида
давлат жиловини тўнғич ўғли, валиаҳди Жалолуддин
Ҳусайн илкига тутқазганда, ўлардек ранжиб, ҳасад оташида қоврилади. Падари омонатини топширгач, кўп ўтмай
аждарҳодек ташланиб, акасини тириклик боғидан суриб
ташлайди...

Соҳибқирон мунаққаш тахтда чўкиб, хатни синчиклаб қайта ўқиркан, аъзои бадани билинар-билинмас титранар, руҳини бир ғубор чулғаб борар эди. Девонбегини чорлаб, меҳмон кўнглини хушлашни буюргач, мавлоно Аҳмадни эслади. Ваъдага кўра, хос мунажжим
ана-мана қароргохда ҳозир бўлиши, қутли кунни эълон
қилиб, сафарни бошлаш учун оқ фотиҳа бериши лозим.

Соҳибқирон, ора-чорада турли икир-чикир юмушлар
билан машғул бўлганини айтмаса, уззу-кун асабийлашиб,
ичи тирналиб йўл қаради. Алломаи замон тағин лафзини
бузди. Энди бунисига чидаши маҳол: не қиларини билмай, тутаб-тутамай ёнар, оҳ чекса томирлари ўқлоғидек
бўртар эди. Ошиғич йўллаган чопари хуфтонда икки қўлини бурнига тиқиб қуруқ қайтди. Ноилож эрталаб сабри
чидамай, бир нечта хос мулозим билан бирга, Бўри тархонни лўкиллатди. Намози асрдан кейин у ҳам эшиқдан
бир аҳволда бўшашиб, айбдорона бош эгиб, мўлтираб
кирди. Чоли қурмагур ҳеч қаердан топилмаган: осмонга
учганми, ер қаърига тушганми — номаълум).

Мана, аёзли ҳут оёқлаб, сабзалар атру бўйи билан
тўйинган илим-иссиқ ҳамал навбати етди ҳамки, мавлоно Аҳмад сувга тушган тошдек ному нишонсиз.
Шўрлик ажалидан беш кун бурун қазосини топдими
ёки тирик — қоронғу эди. Ҳатто етти тош наридан ҳид




олишга қодир Бўри тархон ҳам доғда: тайинли хабар
айтолмай чайналгани-чайналган. Тинимсиз қидирувлар ҳеч бир натижа бермаётган бўлса-да, барибир,
Соҳибқирон умид узган эмас: чол охири келади,
қаёққа боради келмай 1

Эл оғзига элак тутиш маҳол-да...

Бора-бора мавлоно Аҳмад қилмиши, фақат сарой
атрофида эмас, бутун доруссалтана бўйлаб дўмбира
бўлди. Ҳазрат билан ҳамкорликда мадраса тупроғини
ялаган, биргаликда фалакиёт қулфига калит солган олим
биродарлари ўйламай-нетмай аравани қуруқ олиб қочишарди.

Пашшадан фил ясайдиган авомга айниқса Худо бериб қолди. Таажжубки, кимдир савдо карвони билан
ҳаж сафарига жўнагани, аллаким Бухорои шарифдаги
қайсидир мадрасада мударрислик қилаётгани, бир
косиб қайсидир этиқдўз ёнида ямоқчилик билан машғуллиги, яна биров Хоразм сари бораётиб йўлда вафот
этгани, бошқа бекорчи Хожа Абду Дарун хонақоҳида
чилла сақлаб ўтиргани хусусида оғиз кўпиртирар эди.
Ҳатто баъзилар қишлоқда яшайдиган бир қариндоши
билан топишиб, далада кетмон чопаётгани, қиру адирда сурув кетидан судралиб юргани ҳақида миш-миш
тарқатишди. Кўпинча оқшомлари оғайниси ҳовлисига
қайтишни хоҳламай, пана-пастқамда ёлғиз, оч-наҳор
тунармиш, кесак ёки тошни болиш қилармиш-да, ҳассасини қучоқлаб ухлармиш)..

Аммо оналари қорнидан гапга тўн кийгазишда устаси фаранг бўлиб тушган қулоқчилар бошқача сайрашади: қайси бир тонг ғира-ширасида Ҳазрати Хизр
мачити рўпарасида, бир пешин олдидан Руҳобод биқинида, бошқа кун аср чоғи Чокардиза қабристони
тарафда, кечқурун Қусам ибн Аббос мақбараси пойида кўришган. Ажабки, таниш амри маҳол эмиш: кигиз кулоҳу чакмон кийиб, белига доғ босган кашкул
осиб, елкасига бўм-бўш хуржун ташлаб, (Ҳақ, дўст ё
Оллоҳ)ни баралла зикр қила-қила, ялангоёқ ва яланг



тўш тентирармиш, мабодо ёнига киши йўласа, ёшми
ёки қари, оғасидек бағрига босиб, кўзёшини шашқатор оқизиб, ўксук товушда арзу ҳол айлармиш:..

Сарой, кўча-кўй ва давраларда аввали-охири йўқ
овозалар пайдар-пай тарқалаверди, қайси бири росту
қайси бири ёлғон эканлигини билолмай Соҳибқирон
аросатда. Ахийри, жиддий ўйлаб қараса, кутишдан
фойда йўқ, ғанимат дамларни беҳуда бой бераётир.
Яхшиси, Мир Саййид Барака билан кенгашиб, бошқа
зотни хос мунажжимлик рутбаси билан сийламоғи
лозим. Сафар кунини ўшанинг ёрдамида белгиласа айб
бўлмас, иншооллоҳ ..

Соҳибқирон наздида кўклам ҳар йилгидан анча эрта,
шошилиброқ ташриф буюрди, мушфиқ она замин ҳам,
жамики тирик жон ҳам қишу қиров юкидан барвақт
қутилди. Чимилдиққа кирган ўн тўрт яшар келинчакдай яшнаб кетди олам: Гўё ҳар заррадан ҳар куртаккача, ҳар кафт тупроқдан ҳар улкан қоягача дунё тобора
ёшариб, чирой очиб бораётганидан огоҳ этаётир.

Фақат гоҳо шундоқ кўз ўнгида рўй бераётган инқилобий ўзгаришлар бирдан кўнглига сиғмай қолади.
Салтанат бугуни ёки эртаси билан боғлиқ аввали-охири йўқ ғалвалар, хосу авом талаб-эхтиёжлари бир дам
тинч қўйса-чи. Мавлоно Аҳмад ғойиб бўлгандан бери
кўксида ўрнашган армон бот-бот ўртаб қўяётгани айниқса надоматли. Буларни сал-пал унутиш учун ҳафтаўн кун бирон хилватда истироҳат қилса, савобига нима
етсин. Ана шу ниятини амалга ошириши, бинобарин,
ўй-фикрини тинитиб олиши учун жаннат нафасини
уфураётган Боғи Дилкушодан маъқулроқ жой топилмаса керак.

Мана, неча кундан бери ўша чорбоғ ўртасида қад
ростлаган маҳобатли кошинкорий кошона инон-ихтиёрида — ингичка зарҳал нақшлар кесилган ва жозибали жиҳозлар билан безатилган бўлмалардан бирини
қўналға айлаган. Нима учундир ҳар ким дийдорини
тиламас, иложи борича, фақат ўзи билан ҳамхона




бўлишга мойил эди. Сираси, уззу-кун китобдан бўшамайди. Гоҳо кечқурун Чўлпон Мулк оғони чорлайди
қошига. Ҳарами файзига файз қўшган, ҳамон келинчаклик либосини ечмаган нозик-ниҳол малика ажаб
дилдорлик билан кўнглини овлайди, эзиб-эзиб гоҳ дутор, гоҳ танбур чертса, нолакор оҳанглар оғушида
мумдек эриб ўтиради.

Истироҳат баҳона анча осуда тортган Соҳибқирон
бугун каллаи саҳарда Зарафшон соҳилидаги муваққат
қўналға сари чопар жўнатиб, барча қўмондонлар ва
амирзодаларни ҳузурига чорлади. Шифти гумбазсимон ганчкорий дўлонда бошланган машварат қизғин
баҳсу мунозарага уланди. Кўпдан муштоқлик билан
кутилаётган сафарни бошлаш ёки тўхтатиб туриш
ҳақида турли фикр-мулоҳаза билдирилди.

Энг охирги, ҳал қилувчи хулосани Соҳибқирон
ўзи айтиши жоиздир. Илгари ҳар доим шундай бўлган
ва бугун ҳам шундай бўлиши керак. Ҳозир эса негадир шошилмаётир, барчани оғзига қаратиб, маҳзун
қиёфада сукут сақлаётир. Ахир, наздида, қуролли соқчилар иҳота қилган қаср ёнида ёки ёмғирда чўмилган
дарахтлар панасида фалак сирлари кашфиётчиси саналмиш зот қовоқ солган кўйи қўл қовуштириб, ўйчан
нигоҳини давра аҳлига қадаган.

Соҳибқирон аста бошини кўтарди ва рўпарасида тиз
чўккан Муҳаммад Султон рафторида алоҳида қизиқсиниш ва эҳтиром ифодасини кўрди. Омонатини бемаврид топширган Жаҳонгир Мирзо ва Хонзода бегимдан
туғилган мана шу ўғлонга нақадар боғланиб қолган, ҳатто
уни енгилмас баҳодир билиб, валиаҳди қилиб тайинлатани бежиз эмас. Салдан кейин янада одоб билан тавозе
сақлаб, хаёл сураётган Умаршайх Мирзо қадду бастига
ер остидан разм солди. Ҳар бобда шаҳзодаи жувонбахт
ҳеч кимдан қолишмайди. Мухораба вулқондек қайнабтошган чоғларда неча марталаб ишончини қозонган. Лекин таомил, шарт-шароит ва ичида ўрнашган недир куч
уни меросхўр сифатида улуғлаши учун имкон берма



ди. Шу боис угоҳо тақдиридан нолиб, ўзини омадсиз ва
нотавон ҳисоблар, бахту саодатидан масту масрур амакиваччасини унча хушламас, мавридини топган ҳамоно,
унга билса ҳазилу билмаса чин қабилида ниш санчар
эди.

Ахийри, хаёлдан бўшамай, Соҳибқирон мажлис давомини тушлиқдан кейинга қолдиришга қарор берди.
Мийиғида сокин куларкан, тўкин-сочин дастурхон мунтазир турганини эълон қилди. Гулгун май ва жонон
суҳбат билан мароқли кечадиган базми жамшид ақлу
идрокка, қуввату руҳга қанот беришини яхши биларди.

Соҳибқирон азиз меҳмонлар учун мўлжалланган
шинам ва озода бўлмага ўтган ҳамоно олисдан сезимларига тегиб-тегиб қўяётган, ақлу идрокини аллабир
шубҳа тўри билан ўраётган ғойибона таъқибни унутишга тиришди. Аммо кошки бунинг иложи топилса
Ҳатто тошни тешгудек ўткир нигоҳ бир зум тинч
қўймасди. Ахийри, иштаҳаси буғилиб, томоғидан овқат ўтмай қолди. Беқасам чопон кийган хушқомат соқий тутган тилла жомни эса қайтармади.

— Жаноблар, бир оқилу доно машойих демиш: чумчуқдин қўрққан тариқ экмас1 — сўз бошлади Соҳибқирон, навбатдаги қадахдан кейин қулфи-дили очилиб. —
Иншооллоҳ, эрта ё индин лашкар қўзғалмоғи муқаррар).

— Шаҳаншоҳим, ахду қарорлари қутловга лойиқ) —
ҳаммадан бурун лутф айтди амир Отламиш. — Биздек
қулларингиз бор экан, муборак кўнглингизни тўқ тутгайсиз.

— Тўғри ўйлабсиз, олампаноҳ, — илиб кетди рангрўйи қизарган Жоку барлос. — Тақдир тутқазган адолат қиличи тоабад қўлингиздин тушмасин

— Сизга камарбаста бўлиш бурчимиз, — четда
қолишни истамади Темур Қутлуғ. — Буюрсангиз кифоя, қулоқ қоқмай жаҳаннамга ҳам борурмиз.

— Муҳаммад Султон Мирзодин эшитсак, — деди
шоҳи жаҳон кутилмаганда. — Хўш, амирзода, сиз не
тилак билдирурсиз2




— Эй, падари бузрук, камина ҳали тузук-қуруқ чортоқ кўрмаган тоймен, жиловим сиздек улуғ зот илкида{ Сиз танлаган йўл маним йўлимдур. Турон учун
жон фидо{ Султон Аҳмад каби бўкироқ нортуянинг
кўтарилган бурнига бурундиқ уриш фурсати келмиш

Юз-кўзи пориллаб ёнаётган Муҳаммад Султон такаллуф билан айтган қисқагина ваъзнинг теран маъносидан дийдаси бир хил юмшади. Энди умид ва
нажот боғининг яна бир навқирон чинори саналмиш
"Умаршайх Мирзо шарҳи дил айласин, токи давра янада
жонланиб, шукуҳли бўлиб, дили яйрасин ва беадад
қаноат туйсин. Ҳали амирзода билан ёнма-ён кўп суронларни бошдан кечиришини ўйлаб ўгириларкан,
ажабланди: у жойида кўринмади. Ҳозиргина севалаб
ўтган ёмғирда чайинган қушлар чуғур-чуғурига тўла
чорбоғ четида паришон тургани, ҳуркмай рўпарасига
келиб искаланаётган қоракўз жайронга юрагини тўкаётгани қаёқдан ҳуш-хаёлида бўлсин...

Қуёш мағриб сари думалаганда саркардалар билан
аъло кайфиятда хайрлашди. Лекин Умаршайх Мирзо
ҳамда Муҳаммад Султонни олиб қолди. Алар иштирокида, қаср ортидаги айвонда қисқагина хуфия суҳбат ўтказгач, атру бўйлар билан тўйинган тоза ҳавода
сайрибоғ истади. Жимжит хиёбон бўйлаб шошилмай
бораркан, ногаҳон кўнглидан, адашмасам, фақат Умаршайх Мирзо эмас, бошқа амирзодаларнинг ҳам суврати билан сийрати бошқа-бошқа, деган ажабтовур
ўй кечди. Ҳаммалари юзма-юз пайтда Муҳаммад Султон билан апоқ-чапоқ, ҳатто уни олқишу ҳамду санога
кўмиб ташлашади. Ҳайҳот, ортида эса... тескари кийиб олишур тўнларини. Оға-инилар ўртасида наҳотки зимдан низо етилаётирё Ахир, бу кетишда эрта
улар ёвлашиб, қирпичоқ бўлмаслигига ким кафил

Соҳибқирон енгил, беозор шовур сезиб, беихтиёр
ён-верига аланглади: юзини ипакдай майин-юмшоқ
нарса силаб-сийпалаб ўтгандек туюлиб, бир орзиқди.
Машварат пайтида, ҳатто шоҳона зиёфат қизиганда




ғойибдан син солиб кузатган кимса ниҳоят гўё чорбоғда ҳозир бўлган-у, изидан бир қадам қолмай, соя
каби эргашиб юрарди...

Соҳибқирон чалғиш учун яна амирзодалар тақдири
ва феълу атвори устида ўй сура бошлади. Эндигина ўн
олтини тўлдирган Муҳаммад Султон келбати кўз олдида жонланар экан, ногоҳ осмон сийнасини чақмоқ тилимлаб, қалдироқ гумбирлаб, ёмғир шивалай кетди. Аллақачон лаб ёрган ғунчалар, япроқ ёзган дарахтлар ва
нишлаб қолган майсаларни майин-майин юваётган марварид тусли томчилар нақадар ҳузурбахши..

Ана, уфқ гардишини камалак безабди, турфа ранглардан таркиб топган юпқа-нозик ҳошия баҳри муҳит
ичкарисига сингиб боради, ким билсин, осуда юксала-юксала Зуҳра билан Муштарий ўлчамларига ҳам
етадими1

Соҳибқирон қум тўшалган равон хиёбон адоғидан
ортга қайтган дамда андак жунжикқди. Энди анча жадал савалаётган томчилар бўйни-елкаси оша кўкрагига қуйилаётган эди, шунда ҳам ичкарига ошиқмай, сайрибоғни давом эттирди. Ҳали кечган мажлисни эсларкан, қизиқ, бирдан нигоҳи қандайдир нигоҳ билан
тўқнашди.

Наҳотки, куппа-кундузи, оёқ устида туш кўраёTUP?

Ахир, сарву садалар ёнида, ҳамон майдалаб ёғаётган ёмғирда ивиб турган, ёғоч ҳасса тутган ориқ қўллари билинар-билинмас титранаётган кимса мавлоно
Аҳмад эмасмиё Ажабо, ботиқ кўзларида акс этган нарса
нима: қайғу-ҳасратми, қўрқувми ёки норозилик Сарой ёки дунё тугул, ҳатто ўзидан ҳам безгандек бир
аҳволда, қолаверса, омонат қўндирилган чўзинчоқ кигиз қалпоғи, шалвираган қирқмоқ чакмони шундоқ
ҳам кўримсиз қадду қиёфасига янада ғарибона тус бағишлаган.

Буткул шалаббо бўлиб, совуқсираб қолган мавлоно
Аҳмад, чурқ этмай, беш-олти қадам нарида саросар




тўхтади, аста кафтига йўталиб олгач, негадир ҳассаси
билан булут кўмган кўкка ишора берди. Шу заҳоти
ҳассаси учи, намчил-ҳўл ҳавода гириллаб айланар экан,
яшин тилидек чақнаб кетдими-ей...

5

Соҳибқирон ҳар кун эрталаб, бомдодни адо этиб,
ташқарига чиққан ҳамоно, ғойибдан муттасил термилаётган нигоҳ билан учрашади. Недир таъна, недир
ёзғириш, недир иштибоҳ билан лим-лим нигоҳ лов-лов
товланади рўпарасида. Сўнг билдирмай шуурига кўчади-да, сезимларини эгаллайди. Кўпинча қайсидир ғирашира бурждан таъқиб қилишини қўймай, нина мисоли санчилиб тураверади юрагига.

Бу ҳолни Соҳибқирон қароргохда ёлғиз қолиб муҳокама қилар, ниманидир тушунса, ниманидир тушунмас эди. Тобора ҳузур-ҳаловатидан айрилиб, уйқусидан адашиб бораётгани эса хавотирини оширарди. Тавбангдан кетай, тез-тез босриқиб, ярим кечада сачраб
кетади. Кейин на бир нафас тинчийди, на озгина
мизғийди.

Оқибат, баъзида ўзини ипсиз боғлаб қўйилган ч0расиз одамга қиёслайди. Ва юраги бир хил симиллаб,
ўз аҳволига ўзи ачиниб, кенг дунёга сиғмай қолади.
Қаники ёнида бир ҳамхона бўлса-ю, дардини бемалол
тўкиб-солса) Ноилож ичига ютади барисини. Аттанг,
анув куни бекор шошилди, бекор эрк берди жахҳлига,
ахир, шартмиди шундай чора қўллаши

Ҳайҳотки, бу кунда алломаи замон — не-не оғир
соатларда белига мадор бўлган зот зиндон комида чорночор қону зардоб ютиб, қурт-қумусқага таланиб ётгани тайин).

Соҳибқирон тобора тўлишиб-яшнаётган Боғи Дилкушода бошқатдан муқим ўрнашди. Кўп вақтини жаҳонгир ҳукмдорлар ҳаёти тасвирланган китоблар мутолаасига бағишлар, ора-чорада жимжит хиёбонларда




айланиб юрар эди. Негадир ўзини тунов куни ошкор
қилган ахду қарорини хотиридан бутунлай ўчириб ташлагандек тутарди. Баъзан аркони давлатни чорлаб,
қисқароқ машварат ўтказар, зафар нишонли қўшин
сафлари тўла эмаслиги боис, сафарни ҳозирча кечиктирганини таъкидлар, кейин ноўрин сўзидан ўзи хижолат чекар эди. Бунақа чайналиб ўтириши Жоку
барлос, Идику баҳодир, амир Худойдод, Темур Қутлуғ, Севинчак баҳодир каби иззат-нафси баланд саркардаларга ҳам, бўлажак жангу жадалда жонбозлик
кўрсатиш иштиёқи билан ёнаётган амирзодаларга ҳам
ёқмаётгани аниқ эди. Ворислик рутбасини бой берган
Умаршайх Мирзо тўрсайиб юрганидан қайта-қайта
ташвишга тушар — хавотирланар, мавридини топган
ҳамоно, уни бирон-бир арзигулик мукофот билан
сийлаб, кўнглини овлашни чамалар эди.

Соҳибқирон яқин-орада биринчи марта бу кеча бир
қадар осуда ухлади, фақат субҳи содиқ арафасида босриқиб, қайноқ терга ботиб уйғонди...

Арк майдонида кечки пайт, майдалаб ёмғир ёғаётганига қарамай, ранг-рўйларида тажанглик акс этган
беҳисоб халойиқ тўпланган. Ёшу қари бир-бирини туртиб-суртиб, шовқин-сурон солиб, недир жумбоқ устида талашиб-тортишаётир. Қай маҳалдир елкалари
кенг-кенг, шоп мўйловли кекса баҳодир Соҳибқирон
пойига занг босган қилич улоқтирибди-да, масхараомуз қаҳ-қаҳа урибди.

Во ажаб, не экан бу аломат туш таъбири

Шу савол дилидан кечган заҳоти, тавбангдан кетай, ҳарир пардага ўралган олис маъво ойнасида, бирбири билан қовушган турфа ранглар қоқ ўртасида мавлоно Аҳмад сиймоси намоён бўлди. Аввалгидек ҳазрат нигоҳи кишини ром этадиган бир жоду зуҳур
этганди. Фалақдаги жамики буржларни кесиб ўтишга
қодир, ҳар неки кўлагани бурдалаб ташлай оладиган
нурни эслатарди. Чиндан ҳам шиддат билан етиша
келиб, аста шуури қатларини ишғол қилди. Энди бир




жойда ўтиролмай қолди. Ҳар сония алломани ёнида
ҳис этар, ҳатто ботинан у билан мунозара бошлар,
бундан бир юпанса, бир ташвиш чекар эди.

Соҳибқирон яна бир кечани ўтказди, эрталаб кутилмаганда бир қарорга келиб, хос мулозимлар иҳотасида, пойтахт сари елиб кетди. Дилида гоҳо мавлоно
Аҳмад билан боғлиқ эски хотиралар қўзғаларди. Гоҳо
ҳазрат, маъюс ҳолда, қировлаган қошларини чимирган кўйи, ёнида от чоптириб бораётгандек ва қулоқлари остида недир таъналари янграётгандек туюлар
эди.

Арк ўртасида қад ростлаган Кўксарой деворлари
ярақлаб кўринганда ҳамон ғашлиги тарқамаганди. Қўш
табақали улкан дарвоза олдида жиловни хос мулозимга тутқазиб, гумгурс тош зина орқали хира ёритилган
йўлакка тушганда ҳам, қайсидир ҳужрадан отилиб
чиққан давангир зиндонбон бехос оёғига йиқилганда
ҳам юраги нотинч тепар, нуқул хаёлида оёқ-қўлига
кишан урилган хос мунажжим гавдаланар эди.

Соҳибқирон саройга хиёнат қилиб, элу элат тинчини бузган не-не бебош-қайсар касларни аждарҳо
мисол тириклай ютадиган зиндон эшигидан яқин-орада
мўралаган эмас. Хосу авом ёруғ дунё жаҳаннами деб
атайдиган гўшада ҳар қанақа темиртан кимса бардош
бериши маҳол, айниқса, мавлоно Аҳмад каби нимжон
инсон кўпга бормай букилса керак.

Аммо ҳамон довдираб-совдираб йўрғалаётган зиндонбон ортидан қайси бир торгина ҳужрага қадам босган Соҳибқирон беихтиёр бармоқ тишлади.

Ахир, ақл бовар қилмас, мавлоно Аҳмад истироҳатда юрган одам каби хотиржам ва тетиккина: бошида кигиз қалпоғини қўнқайтириб, белини чакмони устидан чилвир билан сириб боғлаган, бинобарин, токчада милдираб ёнаётган қорачироқ ёруғида, куялаб
титилган бўйрада бемалол тиззалаб, кўзларини юмганча, ботиний тиловату тасбеҳ ўгириш билан машғул...




Пойдевори ярим қаричдан зиёдроқ туртиб чиққан,
сувоғи шўрлаб-захлаб тўкилган ола-байдоқ деворда,
билак сиғгудай тиккасига ёрилган бурчакда суёвли
турган дастаси қайрилма ҳасса беихтиёр Соҳибқирон
хаёлини ўғирлади. Ўша заҳоти ўзини аввали-охири йўқ,
тандир каби ҳил бераётган, жимирлаган сароб остида
ҳансираб-тўлғаниб ётган чўл ўртасида кўргандек бўлди
ва ич-ичида ногоҳ нимадир қўзғалди...

— Тақсир, ушбу лаҳзадин озодсиз.

— Қуллуқ сизга.

— Сизни ташқарида улуғ вазифа кутадур.

— Фақирни зиндон эмас, ўша улуғ вазифадин озод
айланг.

— Тушунмадим, мавлоно

— Не савдо бор ўртада, ўзим ҳам тушунмасмен, —
соқолини силай-силай хўрсинди мавлоно Аҳмад. —
Кечалари аллакимлар шарпа каби тепамга келадурлар.
Беҳисоб телбаваш қўллар бўғзимга ёпишганда... ҳолим
не кечишини тасаввур қилинг, эй, шоҳи жаҳон

— Мавлоно, шунчаки толиқибсиз. Боғи Дилкушода беш-ўн кун ҳордиқ олсангиз ўтадур барит

— Маним дардим ўтадурғон эрмас. Бир юк босиб
тургани турган елкамдиш — Мавлоно Аҳмад қисқа сукут сақлагандан кейин маҳзун товушда қўшиб қўйди: —
Чархи кажнинг ажаб томошасини кўринг: кимдир фатво берадур, кимдир қилич ўйнатадур бировлар бошида,
Xen, дариғ).

Соҳибқирон аста бош тебратди: мана сир қаёқда
экан

Бир оздан кейин мавлоно Аҳмад тасбеҳини титилган бўйра четида авайлаб жойлаштирди-ю, рўпарасида салобат тўкиб турган иззатли зотни тамом унутиб, бурчакка суёвли ҳассасига тикилиб ўтирди. Чамаси, ҳозир у биров англаса, биров англамайдиган
ғаройиб дунёсига батамом ғарқ эди. Ким билсин, балки, узатган оёқларини йиғмаган ҳолда, поёни йўқ курраи арз бўйлаб сайру саёҳат қилаётгандир. Балки, кўзла



рини чирт юмиб, Соҳибқирон ичида букланиб ётган,
ҳар ким назари етмайдиган китобни бемалол ўқиётгандир.

— Биродари азиз).

Мағорлаган деворга урилиб акс-садо берган жарангдор товушни ҳазрат эшитмади ёки эшитган бўлса ҳам
ўзини карликка урди. Энди ўзича суҳбатни боқий
қилиб, оппоқ соқол билан қўшилган пахмоқ соч қоплаган бошини юмалоқ қилиб ўралган похолга қўйган
кўйи осуда ётарди. Ҳартугул кўҳна гардунда ёлғизлигини ҳам, кўҳна гардун ўзи билан бирдам эканлигини
ҳам унутган эди...

6

Осуда тун яримлаган, бутун борлиқ уйқуда...

Ҳарам сари оёғи тортмаган Соҳибқирон қароргохда
бутун вужуди билан мутолаага шўнғиган... Бир оздан
кейин китобни аста мунаққаш миз четига қўяр экан,
эрта-индин бошланиши муқаррар сафар банд қилди
хаёлини. Зафар нишонли қўшин анчадан бери буйруқ
кутаётганини ўйларкан, ногоҳ олисдан қулоғига эласэлас нидо чалинди. кКечалари аллакимлар шарпа каби
тепамга келадурлар Нидо заминида ниҳон афсус-надомат оҳанглари гуё юраги торларига тегиб-тегиб кетди-ю, хобгоҳга сиғмай, ҳовли сари юрди. Юлдузлар нури
тўкилаётган сокин хиёбон бўйлаб одимларкан, гоҳо тушларида ўзини ҳам, тожу тахтини ҳам қанақадир нусхалар маломат қилишлари хотиридан кечди. Ахир, тараша янглиғ қаттиқ панжалар ёқасидан тутишлари, ҳаво
етишмагандек бўғилиб, алаҳлаган ва қора терга ботган
ҳолда уйғонишлари ёлғонми1 2

Соҳибқирон аста уф тортиб, кўнгли баттар хуфтон бўлиб, ортига бурилган чоғда, яна ҳалиги нидо
янгради ва шу заҳоти хаёлида дарвешлик жандасига
ўралган озғин жусса жонланди. Баъзан номаълум нуқтага тикилган ҳорғин-ўйчан нигоҳни, ғира-шира ҳужра




бурчагига суёвли ҳассани кўргандай бўлар ва нимадир кўксини қиймалар эди.

Соҳибқирон тун бўйи таъқибдан қутилмади, ҳатто
бомдодни адо этаётган дамда ҳам, нонушта пайти ҳам
мавлоно Аҳмад нафасини ҳис этиб турди. Ранг-рўйи заъфарон ҳазрат, гўё дили тубида қолиб кетган қандайдир
гапни охир-оқибат айтишга қасд қилган-у, шу сабаб ҳар
сония ёнидан жилмасди. Очиғи, бу ҳолдан чарчаб, толиқиб кетди, ниҳоят, иложи борича уни эсламасликка
қарор берди-да, оқ тулпор белига қўниб, хос мулозимлар иҳотасида арқдан узилди. Ҳамон ер-замин ва тирик
жон меҳмони бўлиб турган баҳор ҳавосидан тўйиб-тўйиб
симираркан, чиндан руҳида кечаётган эврилишни салпал унутди: ғойибона таъқибдан бир қадар чалғиди. Ахир,
нима бўлганда ҳам бу кунда ўзини қўлга олиши ва олдида турган сафар масъулияти нималигини эътиборда тутиши лозим. Қолаверса, ҳар неки борини чет-чақадан
дўсту душман баравар кузатаётганини салгина назардан
қочириши ҳам яхшилик аломати эмас.

Соҳибқирон кўкни болиш қилган кошинкорий миноралар ва гумбазларга недир армон, недир ҳавас билан ошифтаҳол кўз ташларди. Осмон билан бирлашиб
кетган нилий бўёқлар нақадар мўъжизакор, орзу-умидлар ва эҳтирослар тўлқинини эслатадиган ингичка
нақшлар нақадар оҳанраболи; Қаники, тоабад ана
шу жаҳонда тенги йўқ жозиба қошида қолса

Лекин бунинг сира иложи йўқ: тез орада жисмижони пайванд шаҳар дийдоридан айри тушади. Тақдир тақозо этаётган айрилиқ қанча муддатга чўзилиши қоронғу, ҳар қандай шароитда ҳам пешонасига азалу
абад битилган ёзуққа бўйсуниши лозим. Босадиган
ҳар бир қадами Оллоҳ таоло иродаси эканлигини кошки ҳамма бирдек тушунсан..

Соҳибқирон кумуш тасмадек товланиб оқаётган
Зарафшон соҳилидаги муваққат қўналға сари бурилиб,
беихтиёр мамнун жилмайди. Ҳар ҳолда энди омади
чопиб, ишлари жадал юришса керак. Махсус фармо



йишига кўра, ҳазрат ўрнини олган мавлоно Бадриддин қилни қирқ ёрадиган дангалчи ва зукко олим эканлигини, димоғ-фироғ қилиб ўтирмай, дарҳол исботлаб
қўя қолди. Кеча чақирилган машварати олийда, давлат
арконлари шоҳидлигида, толеъ юлдузлари жамол кўрсатадиган хосиятли соатдан хабар берди. Бир неча оқшом
тузукли мижжа қоқмай, иқтидорли шогидлари ва самовий фаришталар кўмагида, буни аниқлашга эришибAH...

Машқларни зўр ҳафсала билан бошқараётган саркардалар ва амирзодалар Ҳумоюн ўрду истиқболига
ошиқиб, Соҳибқирон этагини қошу қобоқларига суришди. Қисқа муддатли кенгаш асноси бир неча ойга
етадиган озиқ-овқат ғамлаш, қурол-яроқлар ва чодирларни йиғиштириш, арава-отлар ва туяларни ҳозирлаш буюрилди. Кенгаш тарқаган ҳамоно, қўналғада кўз
кўриб, қулоқ эшитмаган жонланиш — талатўп бошланди.

Сафар тайёргарлиги мавлоно Бадриддин белгилаб
берган фурсат — рамазон ойи олтинчи куни субҳидамига қадар узлуксиз давом этди. Қарийб бир ҳафта
давомида Соҳибқирон қўналғани тарк этмай, ҳамма
қатори елиб-югурди. Эртадан қаро кечгача бир зум
тинмасди, ҳар бир вазифа ижросини синчковлик билан назорат қилар, мабодо бирон жузъий камчиликка
дуч келса, бирдан тутақиб, сардорларни илон эшитса
пўст ташлайдиган таъна-дашном билан тирқиратар эди.

Аммо Соҳибқирон ҳовридан тез тушарди, аниқроғи,
лов-лов ёниб турган бўлса ҳам, бирдан тинчирди, ҳалигина жеркиб, ер билан битта қилган одами билан зумда тил топишиб, элакишиб кетар эди. Умуман, кайфияти яхши кезларда ўзини мулозим ёки навкар каби
тутар, кўпинча оқшом чоғлари гулхан атрофида, нам
тортиб чириган ёғочда ўтириб, бемалол суҳбат қурар,
чечанлик билан ҳазил-мутойибага берилар эди.

Ана шундай эмин-эркин мулоқотлар боис, барча
қисмлар ва қўшилмалар ҳақида етарлича маълумот




тўплаганди, ҳатто деярли барча ёшу кекса сарбозни
оғасидай танир, ҳар бири таржимаи ҳоли, феълу атвори, соғлиги қандайлиги, ҳарбу зарб илму амалини
қай йўсин эгаллаганини пухта билар, шунингдек, нимаси ортиқча ёки нимага эҳтиёжманд эканлигидан тўла
хабардор эди.

Сираси, муҳими бу эмас, муҳими шуки, Амир Темур Кўрагон, минг азобда Самарқанд тахтига қўнгач,
аввало, зафар нишонли қўшинни яшинвор суръатда
ҳаракат қиладиган, ҳар қандай тўсиқдан чўчимайдиган яхлит танага айлантириш учун бор имконини сарф
этди. Кечаси ҳам, кундузи ҳам шу иштиёқда нафас
олди, шуни дил-дилдан истаб, охир-оқибат қайсидир
даражада мақсадига эришди.

Соҳибқирон бурунги замонда мухораба мактаби
яратган салафлари иқтидорини қадрлар, улар шакллантирган сабоқларни муттасил ўрганар ва мавриди билан
самарали қўллар эди. Майда-чуйда қабила-уруғлар б0шини қовуштириб, қудратли лашкар тузишга эришган
Чингизхон юришларини таърифу тавсиф этувчи битиклар айниқса эътиборини кўпроқ тортарди. Кўзлари
юмилган кунга қадар бутун заминни зир титратган
оламгир жанг санъатини миридан-сиригача эгаллади,
бу билан кифояланиб қолмай, ўзи ҳам мудофаа ва
ҳужумда асқотадиган йўриқларни истеъмолга киритди.

Соҳибқирон ҳар қандай сафар арафасида зафар
нишонли қўшинни, уқубатли машқлардан кейин,
кўрикдан ўтказишни муҳим тадбир ҳисоблайди ва бу
маросимга жиддий ҳозирлик кўриш юзасидан буйруқ
беради.

Белгиланган фурсатда у, давлат арконлари, барча
сардорлар ва амирзодалар билан биргаликда, арк рўпарасида қурилган минбарда ҳозиру нозир бўлади. Сўнг,
лашкарбоши ишорасига кўра, бурғу ва карнай-сурнай
садолари остида, теп-текис кенг майдондан ўмровларини тик тутиб, гурс-гурс қадам ташлаб, олға босаётган сарбозларни мароқланиб назардан ўтказади.




Шубҳасиз, Соҳибқирон бу навбат ҳам ана шу таомилга амал қилишни лозим топди. Фақат, шароит тақозосига кўра, амалдаги тартиб-қоидага оз-моз тузатиш киритди: салтанат қудратини намоён этадиган
кўрик, аввалгидек арк пешида эмас, Бухоройи шариф
яқинидаги Жўйи Зар мавзесидаги даштда ўтказиладиган бўлди...

Хос мунажжим мавлоно Бадриддин белгилаган қутли кун тонгида, қуёш жамол кўрсатиб улгурмай, Ҳумоюн байроқлар мардона кўтарилди ва Ҳумоюн ўрду доруссалтана заминидан тантанавор суратда узилди.

Зарафшон қирғоғида кечган машқий олишувларда
янада тобланган лашкар ҳам довул кўчирган ҳайбатли
бархан мисоли қўзғалди.

Соҳибқирон узоқ мулоҳаза юритгач, ахийри, ҳануз
Оқбуға барлос мусибати бағрини ўртаётган эса-да, Мир
Саййид Баракани Бағдод сари элчи қилиб жўнатди.
Салтанат улуғлари орасида энг юқори нуфуз соҳиби
бўлган пири комил юклатилган вазифани тўкис-тугал
адо этиб, Султон Аҳмад билан тил топишиб қайтишидан умидвор эди.

Мана энди Малик чўли сакзовулзорлари ва қумликларини оралаб, синчи-сайислар қўш қанотли деб
таъриф берган оқ тулпорни йўрттириб бораётир. Негадир гоҳо ўзига сиғмай, бедов бошини ўнг ёки чапга
буради-да, беихтиёр Ҳумоюн ўрдудан шитоб узоқлашиб кетади. Ногоҳ шунда бир этаги бориб ҳув чўққилар гардишига теккан осмон сари парвоз қилаётгандек туюлади.

Қуёш сал қиёмдан оғганда Соҳибқирон хос мулозимларни доғда қолдириб, жазирама ва гармселни писанд қилмай, саҳро ичкарисига ошиқди. Қай маҳалдир чанқаб, ҳатто томоғи қақраб, ўт тушгандек бўлди
ичига. Бас, қайтиши керак, бефойда бу сайру томоша

Соҳибқирон Ҳумоюн ўрду йўлини кесиб чиқишни
мўлжал қилди. Кўпикка ботган бедовни қичаб ҳайдаган чоғда, қайноқ қумликлар ва жимирлаётган сароб




ичра ола-байдоқ дўнгликлар кўринди, син солиб қараса, ёпирай, рўпарасида бир харобазор куйиб-ёниб,
титилиб, беун инграб ётибди. Дабусия: Ногаҳон томоғида шу сўз бодради, жиловни тортиб, теварак-атрофни маъюсланиб кузатаркан, беихтиёр ёқа ушлади.

Ахир, шўрлаб тўкилган ясси девор биқинида, увоқувоқ қорамтир-қизғиш тупроқда, гуллаб улгурмаган
ғуж-ғуж янтоқлар ва сўлиган шўра-какралар орасида
дастаси қайрилма ҳасса санчилмиши..

Соҳибқирон жадал энгашди, қаддини ростлади-ю,
ҳайрати чандон ошди, негаки, қум ва хас-хашак аралаш тупроқдан суғуриб олгани, ҳасса эмас, чирибқорайган, ҳатто мағорлаган саксовул чўпи эди. Сўнг
аъзои баданига сон-саноқсиз чумоли ўрмалагандек
туюлиб, аста ҳалигини жойига суқиб қўйди-да, бедови сағрисига қамчи босди...

Ажабо, назарида ҳансираётган саҳро бор залвори,
бор сиру савдоси билан шуури қатларига кўчганди.
Йўқ, мудроқ барханлар бирдан уйғониб, гўё ортидан
қувлаб келар, шамолдек елаётган бедови оёқларига чанг
солар эди. Кўкда қуёш йўқолиб қолгандек туюлди ва
ҳали дафъатан бошланган ташналик баттар хуруж
қилиб, жами ҳужайраларига ёйилди.

Ҳумоюн ўрдуга яқинлашган пайтда мунаққаш эгарда бўшашиб ўлтирарди, ҳоли-руҳини чулғаган туғённи
бошқалардан эмас, ҳатто ўзидан ҳам яширишга уринар, кўз олдида нуқул аллақачон унутиб юборилган
жимжит харобазор ўртасида, шўрлаб кетган увоқ-увоқ
тупроққа санчилиб турган ҳасса намоён бўлар эди.

Соҳибқирон хос мулозим узатган гулоб-шарбат тўла
тилла косани устма-уст бўшатди, сал ўтгач, Самарқанд
усталари ясаган улкан сиркорий кўзани даст кўтарди-да,
тўкиб-сочиб ва ютоқиб сув симирди, таажжубки, ичини
ёндираётган оташ босилиш ўрнига баттар зўрайди.




Энди Соҳибқирон теварак-арофида учиб-қўниб
юрган қалдирғочлар вижирлаши, бўзтўрғайлар нолиши, чигирткалар чириллаши ва боларилар ғўнғиллашини эшитмасди, гўё аввали-охири йўқ дала-дашт узра
фақат бир маҳзун овоз пайдар-пай гулдираётир, холос. кКечалари аллакимлар тепамга шарпа каби келадурлар ъ Ҳайҳот, чиндан шу нидо таралаётир қайсидир олис макондан ва гўё бутун чўл бағрини ағдартўнтар қилиб титратмоқда, нафақат куйиб-ёнаётган
саҳрони, Соҳибқирон вужудини ҳам титратиб, оромини бузмоқда. Ахийри, мияси чатнаб, руҳи шу қадар
сирқирай бошладики, илгари ҳеч қачон бунақа аҳволга тушган эмас.

Салтанатда обрў-эътиборли зотлардан саналган Аслиддин манғит таклифига кўра, қисқа фурсат Бухоройи шарифда қўнмоқчи, баҳонада шаҳар қиёфасида
рўй берган ўзгаришлар билан тузукроқ танишмоқчи
эди. Оқ тулпорни гоҳ қичаб, гоҳ ўз ҳолига қўйиб 60раркан, кўнглига қил сиғмай қолгани боис, ушбу нияти ёдидан кўтарилди. Асаъсаю дабдабага зўр бериб,
тўрт кўз билан йўл қараётган ҳоким ҳафсаласини пир
қилганча, Бухорони четлаб ўтди. Шоҳона зиёфатдан
умидвор давлат арконлари ва саркардалар чурқ этолмай, Соҳибқирон ранг-рўйига ажабланиб тикилишарди. Тўғриси, сиртидан бепарво, хотиржам ва ҳатто хушхандон кўринса-да, ботинида ҳамон тушуниш маҳол
бир ғалаён кечар, гўё, дунёйи дунни унутиб, аввалиохири йўқ тубсиз гирдобда сузар эди. Баъзан ғойибдан ҳалиги нидо такрор-такрор жаранглайди қулоқлари остида ва узлуксиз акс-садо беради кўксининг аллақайси бурчида..

Аллақачон ёз чилласи бошланган эмасми, боғу роғларга бурканган Жўйи Зар мавзеси ҳам юзу кўзга оловдек жовиллаб ёпишадиган жазирама қўйнида эди. Бирбирига мингашган қиру адирлар, кенг-кенг ўтлоқларнинг гиламдай-гиламдай жойлари анча-мунча сарғайиб
улгурибди, аҳён-аҳёнда кучаядиган гармсел саҳро ич



карисидан қум-тупроқ зарралари ва ҳар хил тўзону
хазонларни пирпиратиб учира келар, нафасни бўғиб,
кўз очиргани қўймас эди. Тирик жон борки, бари-бари
қуёш тиғидан қочиб, ўзини салқинга урган...

Неча кундан бери шундоқ ҳам алангаи оташга чулғанган Соҳибқирон ўзидан ўтганини фақат ўзи билади. Жамики борлиқ гўё оловдан иборат эди. Ҳатто
сароб пардаси ҳам кўзига симобий тусли гулхан бўлиб
кўринарди.

Ҳар соатда тоқат қилиб бўлмас даражада қақраётган томоғини ҳўллар, лекин қаники ташналиги салпал босилса1 Агар ҳозир иложи бўлса, шарқираб оқадиган тоғ дарёси ёки муздек сувли кўлга тушиб ётарди,
эҳтимол, шунда сал-пал ором топармидиё Гармсел-шамолдан пана сояравда ҳозирланган шоҳона ўтовда эса
жон сақлаш мушкул, аниқроғи, бориб турган азобуқубат эди. Қиздирилган тандир ҳилидек дим-қуруқ
ҳаво бир зум ҳаловат бермас, охир-оқибат, руҳида
қайта-қайта санчиқ қўзғалар эди.

Санчиқ кучайса, дафъатан ҳалиги нидо янграйди,
шунда беихтиёр ён-верига аланглаб, хавотир билан
аста қулоқларини ёпади. Мабодо уйқу илинжида, киприкларини юмса, олис-олисда мавлоно Аҳмад қад ростлаб, недир муддаода, ихчам салла ўралган боши узра
тез-тез ҳассасини силкита бошлайди. Кейин ногоҳ ҳассаси нимжон ва жонсиз қўлидан чиқиб кетгандек, камон ўқи янглиғ учиб кела-кела, шоҳона ўтов бўсағасида кўндаланг тушгандек бўлади.

Соҳибқирон ҳар ойда хазинадан отнинг калласидек маошни қуртдек санаб оладиган хос табиби мулла Содиқ Кеший билан кўпам ош-қатиқ эмасди. Умуман, шу ёшга етибдики, ўнг оёғидан яраланиб даво
истаганини айтмаса, тиб дарғасини бошқа бирон жиддий сабаб билан қошига чорламаган. Ҳоли-руҳига четдан назар солиб, дарди нелигини анчайин фаҳм этгани учунми ёки бошқа сабабданми, ҳартугул ҳозир ҳам
уни эсламади. Худодан меҳру шафқат тилаб, тишини




тишига босган кўйи, гул чекилган шифтга термилиб
ётаверди.

Кечроқ хабар олгани кириб, ҳуши бошидан учган
Сарой Мулк хоним сўрамай-нетмай кимнидир мулла
Содиқ Кеший сари чоптирганини кейин билди. Оёғини
қўлига ола етиб келган ҳаким билагини ушлаб, томир
уришини текширар экан, афсус билан бош чайқади...

Мулла Содиқ Кеший тахмини тўғри чиқди, муолажа наф бермади: ич-ичидан чидаш маҳол ташналик,
ҳоли-руҳидан оғриқ аримади.

Ким билсин, умрида илк марта шу кезлар, атрофида қанчадан-қанча марду майдон суянчиқ ўғлонлар бўлишига қарамай, тамом ёлғиз эканлигини англадимиё

Баъзан субҳидамга ўрнини беришни истамай чўзиладиган тунларда қовоқлари оғирлашиб, озгина мизғийди-да, ногоҳ ўзини Кўксарой остидаги ўрада кўради ва сачраб уйғонади. Сўнг, юраги тўлиб кетади-да,
недир куч даъвати билан, қоронғулик қаърига қулоқ
солади: ғойибда янграётган нидо сукунатни чок-чокидан бурдалаётир.

Соҳибқирон бетоқат уф тортиб, лағча чўғдек ёнаётган гавдасини ўнглаб қараса, шукр, ниҳоят тонг отиб
фалак гардиши ним татир ёришибди, борлиқ-жавониб уйғоқ...

Чодир ҳавоси димоқни нозик-нозик қитиқлайдиган ажаб ифорлар ва атру бўйлар билан тўйинган,
нечукким, пойгакроқда жимгина юрак ҳовучлаб ўлтирган Сарой Мулк хоним, Чўлпон Мулк оғо ва Туман
оғо бегим чеҳралари мунг ва ғуссадан хазон каби сўлғин
тортган, гул баргидек юпқа-қирмизий дудоқлари ташвишли қимтилган, суқ қўзғайдиган бодом қовоқлари
бир латиф кўпчиган — намчил1..

— Ҳазратим, кеча бўйи алаҳладингиз, — деди Катта малика дийдаси янаям юмшаб. — Энди суягингиз
бир оз енгилмуё

Соҳибқирон чайналиб, жавоб беролмай, тонггача
кечирган ўй-фикри, дарду ҳасрати ва алоғ-чалоғ туш



ларини хотирлашга уринди. Лекин бундан не фойда
Қолаверса, тан-жони ҳамон гўё улкан қоя остида эврилаётир, иситмаси ҳам баланд, ажабки, руҳи вужудидан айри тушганга ўхшайди, тамомила ағдар-тўнтар
қилиб юбораётир қуриб кетгур ташналик руҳини.

Агар сабру бардоши, иродасини фаол ишга солиб,
нохуш фикрлардан чекинса, иложи борича хотиржамликка берилса ва мириқиб ухласа, тез орада бари-бари
беиз-бенишон ўтиб кетар эмиш

Суф-е сизга, мулла Содиқ Кеший жаноблари, юрак
тўрига назар ташламай, шунчаки сўйлаш осон-да, агар
ўзига қолса ҳозир ҳеч нарсани, ҳеч кимни гардчалик
ўйламасди, ахир, ҳоли-руҳида неки иссиқ-совуқ кечаётган бўлса, ҳаммаси инон-ихтиёридан буткул хорижда
рўй бераётир-ку1.

Хўш, мавлоно Аҳмаднинг ўзи-ку майли, лекин нима
учун ҳатто сариқ чақага арзимас эгри-бугри ҳассасини
ҳам нуқул ўйлагани-ўйлаган Савил қолгур кўнглининг
аллақайси бурчида ўрнашиб олганми нима бало 12

Бугун эрталаб ҳам Соҳибқирон қайсидир жимжит
кўчада ҳассасини дўқирлатиб юрган мавлоно Аҳмад
хаёлидан анчагача бўшамади. Қачондир ҳазрат гўё
мовий бўшлиқ бўйлаб юза-юза қошига келди, неларнидир арзу ҳол айлагач, тез орада бошланган ҳарбий
кўрикни баҳамжиҳат томоша қилди.

Карнай-сурнайлар, бурғу ва ноғоралар садолари
остида, еру кўкни титратиб, мардона қадам ташлаб
ўтган ғалаба ёр қўшин Соҳибқирон кўнглида бошқача
бир шукуҳ уйғотди, айтиш мумкинки, тани ва руҳини асоратлар ғуборидан тозалагандек бўлди.

Кўрик якунига бағишланган мажлисда Соҳибқирон ҳар бир қўшилма, ҳар бир сардор зиммасига алоҳида-адоҳида вазифа юклади, хусусан, амирзодаларни
ҳар сония ҳушёр бўлиб туришга чақирди. Сафар осон
кечмаслигини турли далиллар билан исботлагач, ниҳоят, ҳалироқ дилида туғилган айрим тилакларини ҳам
айтди.




Аввало, салтанат ишончи ва эътиборини қозонган
амир Ҳожи Сайфиддин ҳозироқ, махсус ёрлиқ билан,
кичик илғор даста ҳимоясида, муаззам Самарқанд
сари шошилиши лозим. Соҳибқирон сафардан музафФар қайтгунича, у, оқилона тадбирлар ва адолат йўриқларига суяниб, доруғалик лавозимида муқим туриши
ҳам қарз, ҳам фарз. Бутун жаҳон нигоҳ қадаган шаҳарни, ўрнини билдирмай, жонини жабборга бериб,
шахту шижоат билан муҳофаза этсинки, ҳатто тепасидан шубҳали бир зоғ учиб ўтолмасин)..

Иккиламчи, салтанат кўз-қулоғи ва оёқ-қўли ҳисобланган Бўри тархон зиммасидаги вазифа айниқса енгил эмас. Мана шу соатдаёқ баҳодир тегишли одамларини, қўшимча маълумотлар тўплаш ниятида, Бағдод
томонларга бекитиқча сафарбар этиши мақсадга мувофиқдир. Айни пайтда, ўзи Журжон шаҳри сари
жадаллаб бориши, бирон хилватда чодир тикиб, Мир
Саййид Баракани иззат-ҳурмат билан кутиб олиши
ва қўриқлаб туриши керак.

Алқисса, Жўйи Зар мавзеси сароб ичра мунғайиб
қолди.

Мана, чайир ва эпчил сарбозлар кечаю кундуз тиним билмай йўл босишаётир. Тинкаи мадорни қуритиб юборадиган азоб-уқубатдан нолийдиган кимса хайриятки йўқ, ланғиллаган жазирама ва гармселда кўмир
каби қорайиб, тарашадек қотган қиёфаларда недир
қатъият ва қониқиш ҳукмрон. Елиб бораётган аравалар ёки отлар устида наридан-бери тамадди қилиб,
ҳатто мизғиб олиш таомилга кирган. Сафар аввалидаёқ вақтни тежаш учун шундай буйруқ берилган.

Ҳалига қадар Соҳибқирон ўзи ҳам бирон-бир манзилда узоқроқ тўхтаган, ёлчитиб қорин тўйғазган эмас.
Ҳатто орқадан қорама-қора ошиқаётган ўғруқни, безатилган тахти равонларда бемалол ҳордиқ ёзиб, оро-торо
ҳамда ясан-тусан билан машғул ҳурилиқо маликаларни
унутганча, туёқларидан ўт сачратувчи бедовини йўрттиргани-йўрттирган. Ора-чорада кўнгли Чўлпон Мулк оғо




авайлаб чертадиган танбур нолаларини тилаб, бир хил
энтикади. Кечки пайтлар уйқу зўр келса, нақд тиззаси
кўзига қамчи уради ачитиб, агар қамчи оғриғи кор
қилмаса, аста енгини шимаради-да, билагини ханжар
билан тилимлаб, қонаган жойига эзғилаб-эзғилаб какра
босади...

Журжонда Мир Саййид Барака билан бўлган учрашувдан севинмади, аксинча, таъби хуфтон бўлди.
Ахир, Оллоҳ қарғишига учрагур Султон Аҳмад элчисини тағин ит ўрнида кўрмабди. Ҳатто сулҳ хусусидаги таклифини тинглаши нари турсин, тузукроқ меҳмон қилмай, неча оқшом гумашталар ётиб-турадиган
исқирт кулбага қамаб қўйибди...

Соҳибқирон сувлиқ чайнаб гижинглаётган бедов
жиловини жон-жахди билан бўшатди. Иложи борича
тезроқ ўша нобакор билан юзлашмоғи керак, тезроқ
Лекин бунинг учун аввал бир қанча катта-кичик манзиллар, жумладан, Ажам Ироқи кўндаланг қиладиган
тўсиқлардан ўтиши керак...

8

Тақдир неча бор суйиб-алқаган, неча бор юз ўгирган ва қарғаган Ажам замини бағрида не-не сиру савдони яшириб ётгани ҳеч бир зотга аён эмас...

Ҳозиргина кўрган-кечиргани қошида қизара-қизара бир қучоқ оловга айланган қуёш уфқнинг поёнсиз
денгизига пар-пар чўкаётир. Фалак гардишини тарамтарам бўяган ним пушти, ним алвон шуълалар Қалъайи Сафид рўпарасида ҳорғин хаёл суриб турган С0оҳибқирон чеҳрасида ҳам хиёл акс этган. Узоқ давом
этган ва самарасиз тугаган жангдан кейин чўккан зилзамбил сукунат нақадар ваҳимали: ҳар кавакда гўё
ажал қузғунлари яшириниб ётганидан огоҳ этаётир.

Соҳибқирон юксала бориб фалакка тиралган минорлар ва гумбазларга қаради-да, нохосдан боши ай



ланиб, кўзлари тиниб кетгандек бўлди. Нарвонлар
орқали мустаҳкам тош деворлардан ошиб ўтишга уринган қанчадан-қанча сарбоз даҳшатли хандақ вазифасини ўтайдиган, этак тарафларни белбоғдек ўраган
асов дарё қаърига қулаганини ўйларкан, тирноғи учигача сим-сим зирқиради. Маҳобатли буржлар гирдидан ўқрайиб боқаётган ҳимоячилар гоҳо найзаларини
ҳавода тахдид билан дўлғаб-дўлғаб қўйишар, гоҳо шинаклар орқали камондан ҳуда-беҳуда ўқлар ёғдириб,
масхараомуз қийқиришар эди.

Соҳибқирон неча йил муқаддам Шоҳ Мансур волий қилиб тайинлаган Саодат баҳодир, мудофаа жабҳасида қўлидан нима келса, барини сидқи дилдан адо
этганини қамалнинг дастлабки куниёқ сезганди. Шу
сабаб саркардалар билан кенгашиб, муросаи мадора
йўлини қидирди, уст-устига йўллаган элчилари эса ҳатто
дарвозадан киролмай сўппайиб қайтишди. Ажам заминидаги кўпгина шаҳарлар ва кентлар, ҳатто пойтахт ҳам ён берган пайтда, фақат ягона Қалъайи Сафид қилт этмай туриши чиндан ақлга сиғмасди.

Асли Соҳибқирон меҳру мурувват кўрсатишини
таъкидлаб ёздирган хатларига тиғ каби санчилувчи
жавоблар берган Шоҳ Мансурдан кўпроқ ҳайиқувди.
Хуфиялар неча марталаб Шоҳ Мансур Худонинг 6б0риб турган ғазаби қабилидаги турли-туман овозаларни етказишганди. Чиндан ҳам у ота-боболари довруғини муқаддас санаши, киндик қони томган тупроқ
билан ўлгудек фахрланиши, улусга эътиқоди баландлигини Соҳибқирон ўзи ҳам аввалдан биларди. Ўрнида у зиғирча тап тортмай ўзини ўту сувга урар, кўпинча
ҳар қандай қалтис вазиятдан, бир жойи мертилмай,
бир туки тўкилмай, эсон-омон қутилиб кетишга қодир
эди. Фақат Султон Аҳмад қўйнини пуч ёнғоққа тўлдирганини англагач, бир қадар каловланиб қолганди.

Ҳар ҳолда, дастлаб зафар нишонли қўшин билан
тенгма-тенг олишди, ҳатто баъзи тўқнашувларда қўли
анчайин баланд ҳам келди. Охирги ҳал қилувчи му



хорабада эса, тўсатдан омади чопмай, ғалаба келтириши мумкин бўлган қулай вазиятни бой берди. Чекинар чоғи майдонда суяги қотган абжир аскарларидан
каттагина бўлагини Қалъайи Сафидда қолдиришни маъқул топди...

Энди энг муҳими аён: осмон тоқи билан бўйлашган ушбу мустаҳкам истеҳком Шоҳ Мансур умид кўзини тиккан нажот нуқтаси, аниқроғи, у, тузукроқ нафас ростлаб, қайтадан куч тўплагунча, Саодат баҳодир ғалаба ёр қўшинни чалғитиб туриши керак.

Соҳибқирон муштларини тугди: йўқ, нима бўлса
ҳам бунга имкон бермаслиги зарур. Агар вақтдан ютмас экан, кўп имкон қўлдан кетади. Кўр-кўрона ҳужум — бефойда; Қалъа хаёл лочини етолмас даражада юксакликда жойлашгани бир тараф-у, мудофаа сақлаб турган жамоа шижоати бир тараф 1 Ҳатто сув келса
симириб, тош келса кемириб кетишга қодир илғор
неча ойдан бери чора тополмай депсинаётгани бежиз
эмас.

Бугун айниқса вазият бутунлай оғирлашиб, беҳисоб талафот берилди. Қутирган дарё шовуллаши билан
қўшилиб кетаётган урҳо-ур садолари Соҳибқирон
юрагини сирқиратиб, калласини ғовлатиб юбораётир.
Обдон қайнатилган қозон-қозон нафт нарвон орқали
тиришиб-тармашиб ўрлаётган навкарлар эмас, гўё ўзи
устидан тўкилмоқда. Қалъа ичкарисида нафт булоғи
борми нима бало

Соҳибқирон беихтиёр надомат чекаркан, жангу
жадалдан чарчаганини ич-ичида тан олди, шунинг
баробарида, дилини бир соғинч, бир армон чулғади.
Урҳо-ур садолари ва оҳ-воҳларни ортиқ эшитишни
истамай, ҳордиқ тилаб, шоҳона ўтов сари интилди.

Ўтов бўсағасига етганда кўз ўнгидан рангин товланаётган кошинкорий иморатлар, шағал тўкилган гавжум
кўчалар, файзу баракотли бозорлар, зумрад тусли боғу
роғлар лип-лип чайқалиб ўтаберди. Ахийри, тепасида
парқу булутлар юзаётган арк ичра қад ростлаган муаз



зам Кўксарой, сўнг... зах-қурум ҳиди босган ним қоронғи ҳужрада, титилган бўйрада мук тушган мавлоно Аҳмад
намоён бўлди. Ҳатто озиб-тўзган ҳазратнинг заъфарон
юзини қоплаган андуҳ кўлагаси, кенг пешонасини тилимлаган ажинларга қадар яққол кўринди..

Дилидами, инон-ихтиёридан хориждами, ақл бовар
қилмас ҳол кечаётган эди, бунинг нималигини англаб-англамай, хиёл каловланди. Адашмаса, Малик чўлидан ўтар чоғи жисми-жонида ўрнашган ташналик қайтадан хуруж қилаётганди. Ростдан ҳам юрак-бағрида
нимадир бир ёниб, бир ўчаётир. Атроф-жавонибни
қоронғулик пардаси ўрай бошлаганда аста-секин иситмаси кўтарилиб, шуури аллатовур зирқираб кетди, бир
пайт қараса, во ажабо, Дабусия харобалари аро уринасурина тентираб юрган эмиш...

Тонг-саҳарда одатдаги ваҳимали талотум ва қийқириқдан уйғониб, тезда тўшакни тарк этди. Кунчиқар
оқарганда пишқириб оқаётган асов дарё қирғоғида паришон турар, яраланган кўксини ажал ўқларига ҳаргиз адл тутаётган қалъадан нигоҳ узмай хўрсинар эди.
Охир-оқибат у пойига тупроқ каби сочилур, лекин
қачон келади ўша кун, ўша соат Роса интиқ қилиб
юбормадими; Хўш, бунақа қалтис вазиятда Чингизхон не чора қўллардиё Адашмаса, бирон ҳийла ўйлаб
топарди. Оҳ-ҳо, топганда-чи) Ҳозир Малик чўлида
хоки туроб бўлиб ётган Дабусияни қандай буккани
ҳали-ҳали ровийлар оғзида юради.

Улкан қўшин ҳимоясидаги Бухоро оппа-осон бўйсунган ҳолда, Дабусия ён бермай, жангу жадални мардона
давом эттиргани жаҳонгир қонини қайнатади. Қалъани
яқин-орада қилич билан забт этишига кўзи етмагач, ахийри, ҳеч балодан қайтмас жазо гуруҳини ишга солади.

Бир кеча теваракдаги қишлоғу овуллардан юзлаб бегуноҳ эркагу аёл, бўйниларига ғул урилиб, қалъа бўсағасига ҳайдаб келинган ва барчасини дорга тортиш учун
хоқон томонидан фармон берилгани неча бор жар солинган. Тонгга яқин мингдан зиёд дабусиялик ҳимоя



чи номигагина қўйилган йигирматача қўриқчини қириб
ташлаб, маҳкумларни ошиғич тарзда ичкарига киритишади. Улар орасида махсус таълим олган, жаҳаннамдан
ҳам чўчимас қанчадир хуфия-навкар борлигини, зиммаларига тонгдаёқ темир дарвозалардан бирини очиб
бериш вазифаси юклатилганини ким ҳам ўйлабди дейсиз...

Ўша аломат ҳодиса ўзи шоҳидлигида, шундоқ рўпарасида рўй бергандек, Соҳибқирон секин бош чайқади. Қойил қолмай илож йўқ: очиғи, унақаси камданкам бўлади. Энди, дўппи тор келганда, ўзи ҳам ғамини ейиши керак, ахир, чиндан ҳам Оллоҳ таоло ақлу
идрок ва фаҳму фаросатни нечун бермиш, шундай
кезларда ишга солиш учун эмасми

Туёқлар дупуридан хаёли бўлинди, беихтиёр ўгирилиб қараса, боғинг тоабад кўкаргур Муҳаммад Султон, бир қўлида тизгин, ихлос билан тавозе сақламиш
қошида. Офтобда сокин товланаётган зирҳли либоси,
қини сийму зар билан зийнатланган шамшири салобатига тағин ҳам салобат қўшганди. Тим қора пайваста қошлари остидан тик боқувчи тубсиз-ўйчан кўзлари шижоат ёлқинидан мунаввар, лабларига ингичка
бир табассум инган...

— Биров сўроқлайдир сизни, олампаноҳ, — деди у
дўриллаган товушда. — Махфий сўзи бор эрмиш).

Ҳаял ўтмай икки хос мулозим юпқа камзул кийиб,
бўйнига тумор осган ғўлабир кимсани рўпара қилди.
Ажабо, у, ўзига ортиқ бино қўйганми ёки ўлимига розими, буткул хотиржам бўлиб, ҳатто чечак изи қолган
энли бетида ҳаволаниш аломати зуҳурланган эди.

Кутилмаган ғалати меҳмон, паст товушда, ён-верига тез-тез аланглаб, Саодат баҳодир номидан гапирди.
Очиғи, Соҳибқирон эшитганига дарҳол ишона қолмади, ахир, пихини ёрган ғаним тузоқ қўяётган бўлиши
мумкин-да. Муҳр босилган мактубни ўқигандан кейингина чеҳраси нурланиб, таваккал қилишни лозим
топди.




Қоронғулик қуюқлашгач, ёнига Идику баҳодир бошлиқ илғор дастани олди-да, гирдини пишқириб оқаётган тўлқин юваётган тепаликка сузиб ўтди. Ўнқир-ўнқир
сўқмоқдан йигирма қадамча юрмай, баҳайбат қоялар
биқинида оғзи қорайиб турган ғорни кўрди ва машъала тутган хос мулозимлар ортидан ичкарига шошилди.

Соҳибқирон гоҳ кенгайиб, гоҳ тораядиган ғорнинг
иккинчи тарафидан бир амаллаб чиққанда қайсидир
ўзаро ёндош қўшалоқ чўққи оралиғида эндигина тўлиша бошлаган ой юзаётганди. Қаршисида — катта-кичик қоялар қоплаган кенгликда, дарахтзор қияликларда
Қалъайи Сафид бемалол ястаниб ётарди. Бир четини
тупроқ кўмган, бир томони тик тушган ясси тошда
нафас ростлаб ўтирганда, тонг ёришиб, уфқдан таралаётган гулобий ёғду ўзаро уйғун миноралар ва гумбазлар сийнасига юмшоқ-юмшоқ санчилди.

Салдан кейин қуйироқда дубулға-совут кийган,
анчайин қорувли ва ўктам суворий кўринди. Суворий
қимматбаҳо эгар-афзал урилган бедовини қичаб ҳайдар, йирик-йирик кўзлари субҳидам шуъласида ўзгача чарақлар эди. Ниҳоят, ора яқин қолганда, у ғалати
ҳовлиқиб, бирдан жиловни тортди, гавдасини ерга отиб,
шоҳи жаҳон этагини қайта-қайта ўпди-да, ўзини Саодат баҳодир деб таништирди. Сўнг терлаб-пишиб, хиёл
тутилиб, хатидан кенг ўрин эгаллаган тилагини бир
бошидан баён қила кетди. Сўзи охирида, Соҳибқиронни яна ҳам ҳайрон қилиб, Шоҳ Мансур қилмишларидан нолиди, борингки, унақа ношуду нотавон ҳукмдордан Ажам аллақачон безган эмипи

Чошгохда қалъанинг энг баланд минораси узра уч
ҳалқа тасвири туширилган Ҳумоюн байроқ ҳилпиради...

9
Ажабо, Соҳибқирон кутилмаган қалтис ишга қандай журъат этди, қандай12 Кучи билагини ёрган амир
зодалар ва эхтиёткор саркардалар йўлини тўсишса-да,



ҳеч бирини эшитишни ҳам истамай, Оллоҳга таваккал
қилиб, Саодат баҳодир қошига ўзи боришни лозим топди. Қилич уришдан воз кечиб, Ажам тожу тахтидан
умидвор бўлган йигит билан тезроқ учрашиш мақсадига айланди. Музокара пайти жойида турмай ўйнаётган
чоғир кўзларга зимдан тикилди-ю, ўзини Шоҳ Мансур
ўрнига қўйиб кўрди. Ногоҳ шунда кўнгли чучмал тортиб, нимадир алам қилиб кетди.

Мана, сулҳ тузилиб, аввал ўйлаганидек, қалъаи
қайсар пойига тупроқ каби сочилди. Энди инон-ихтиёри илкида, лекин бу қувончга гўё аллабир тахирлик қўшилганди, шунинг учун недандир қониқмаётган эди. Баҳаво гўшада, оппоқ қорни салла қилиб
ўраган пурвиқор чўққи этагида берилган шоҳона
зиёфат ҳам татимади. Хушовоз хонандалару нозикбадан раққосалар қизитган базми жамшидда, бир банда билан сўйлашмай, турфа мулоҳаза гирдобига ғарқ
бўлиб ўтирди. Аввали-охири йўқ хушомадлардан тўйиб, дастурхон ёнидан эрта турди ва ўтовига қамалиб олди.

Соҳибқирон тонг-азонда боши ғовлаб, юраги ҳовлиқиб уйғонди-да, Бўри тархонни ошиғич чорлаб, Саодат баҳодирни Шоҳ Мансур ихтиёрига йўллаш ҳақида
буйруқ берди. Нима қилсин, узоқ ўйласа-да, бундан
бошқа чора тополмади.

Тез орада Ажам бўйлаб овоза тарқалди: Шоҳ Мансур тавалло билан бўзлаб, оёғига йиқилган кутволни,
аркони давлати гувоҳлигида, қовжираган далада қозиққа ўтқизган, бу билан кифояланмай, молу мулкини
мусодара қилдириб, аҳли ҳарамини гумашталарига тортиқ айлаган. Сўнг, жами ажамликни, ёнида мардона
туришга чақириб, ҳал қилувчи навбатдаги мухорабада бошига омад қуши қўнажагини таъкидлаган...

Теваракда изғиб юрган устаси фаранг хуфиялар
барини оқизмай-томизмай Ҳумоюн ўрдуга етказишди. Кеча-кундуз тиним билмай, шундоқ ҳам анча толиққан Соҳибқирон оғир-оғир мулоҳазага чўмди. Чин



дан борини бору йўғини йўқ қиладиган интиҳо яқин:
Ажам ҳукмдори дағдағалари ваҳимали туюлар ва
дилини ларзага солар эди.

Қалъайи Сафид тиз чўккан кундан зафар нишонли қўшин Работ мавзези билан Гуйим қалъаси ўртасидаги хавфу хатардан холи сайхонликда нафас ростлаётган эди. Муқаррар ҳамла хабари етган ҳамоно,
барча қўшилмалар ва қисмлар жадал суръатда жанговар сафга тизилишди: илғор-манглай, қул-қалб, чап
ва ўнг қанот диққат билан қайта-қайта назардан ўтказилди.

Соҳибқирон, ҳадемай кечадиган мухораба ҳайбатини тасаввур қиларкан, яна ташвиши ортиб, қайтақайта Тангридан мадад тилади. Ҳартугул Яратган эгам
инояти билан азалий ва абадий ҳомийларига айланган
Муштарий ва Зуҳал бугун ҳам қўллашига ишонарди.
Фақат не сабабдандир орага суқулиб кирган Мезон
буржи халақит бермаса бўлди. Озми-кўпми шундан
хавотир чекади, ахир, сафар олдидан мавлоно Аҳмад
фалакда мувозанат бузилганини куйиниб таъкидлаганини ҳамон унутган эмас.

Ногоҳ хаёли йироқларга учди ва Самарқанд кўчаларида юргандек бўлди. Бутун шаҳар ухларди, у эса
Кўксарой остидаги ҳужрада китоб варақлаб, бедор
ўтирган ҳазрат билан юзма-юз турарди. Ажабо, қировлаган сийрак қошлар ўртасидаги тугун нимани сўйлаётир, ҳа, Қодир эгам, не савдони шарҳ этаётир

Осмону фалакка, чанг-тўзон булути билан бирга,
бурғулар ва ноғоралар гумбир-гумбири ўрлаб, Соҳибқирон хаёлини йиғиб олди. Салдан кейин гурас-гурас
жанг отлари, ялт-юлт қилаётган сон-саноқсиз хунхор
найзалару шамширлар, дубулға қўндирилган беҳисоб
каллалар кўринди.

Куч-қудрати беадад аламзада Ажам лашкари, довул кўчирган бархандек тўзиб-чийралиб, қаҳру ғазаб
ёғдирган кўйи ёпирилиб келарди, ажалдан бошқа нарса ваъда қилмай, гўё тўппа-тўғри Амир Темур Кўра



гон сари умтилар, жисми-жони, йўқ, потирлаб ураётган юрагини босиб-янчиб ўтмоқчи эди.

Ҳар икки тараф бош қўмондонлари қўл силкиб берган ишора бақрайган, ўқрайган ва мўлтираган кўзларда акс этган недир учқунни аланга олдиргани Соҳибқирон эътиборидан четда қолмади. Сўнг, талвасаю таҳлика ичра ўкириб, бир-бирлари сари ташланган
ботирлар издиҳомига қўшилиб-аралашиб кетгандек
бўлди. Еру самони титратаётган алам-ангиз наъра, қонсираган яроқлар шарақлаши, камон ўқи ёки найза санчилиб қулаётган навкарлар инграниши, эгасиз қолган
отларнинг мунгли кишнашлари... бари-бари дили тубида такрор-такрор кечаётган эди. Гоҳо ботиний шовқин-сурон ва акс-садодан ёриламан деган кўксини бошқача бир хавотир босарди-да, Оллохдан мадад ва тўзим
тиларди. Ахир, қачондан бери ташаббус гоҳ у, гоҳ бу
томонга ўтаётир, ҳар жойда либослари алвонранг, афту
ангорлари моматалоқ жасадлар уйилиб кетган, ҳатто
ҳадсиз-ҳудудсиз уфқ этагини ҳам шафақ эмас, гўё қипқизил қон бўяган...

Савашув қизий-қизий нақд жаҳаннам — ўтли пўртанага эврилди, фақат қандай тугаши номаълум эди. Қалтис ҳолдан диққати ошган Соҳибқирон заҳирадаги
қўшилмаларни сафарбар этишни мўлжаллади. Кейин
кеч бўлиши мумкинлигини ўйлаб хўрсинаркан, ногоҳ,
ҳуши бошидан учди. Ўн томонда ястанган қуюқ дарахтзордан тахминан тўрт минг чоғли ғаним қуюндек
отилиб чиққан эди.

Олдинда ўйноқлаб-пишқириб елаётган тўриқ эгарида бемалол қўнган суворий эътиборини тортди ва
чўяндан қуйилгандек қорувли қадду қоматига қизиқсиниб тикилди. Зирҳли либос кийган йигит, думига
палос билан ўралган улкан қозон боғланган отини
қичаб ҳайдар, талотўмни писанд қилмай, гоҳ чапи,
гоҳ ўнгига абжирона қилич дўлғар эди. Ахийри, дуч
келган тўсиқларни пайдар-пай даф этиб, баралла ҳайқирганча, Ҳумоюн ўрдуга яқин келганини кўпчилик




сезмай қолди. Гулдираган овози урҳо-ур садолари орасидан алоҳида ажралиб эшитилар, кишида ажаб таассурот уйғотар эди.

— Улуғ амир, ким бўлди бу баҳодир" — сабри чидамай Темур Қутлуғдан сўради Соҳибқирон. — Худо
ҳақи, баччағарни ҳавоси жудаям баланди..

— Олампаноҳ, янглишмасам... Ажамни эгаси, —
хушламай жавоб қайтарди Темур Қутлуғ. — Айтишганича бор экан: худди балонинг ўқи-я1..

— Ўзим ҳам Шоҳ Мансур бўлса керак деб ўйловдим.

Мураккаб сафар шарт-шароитида, турли-туман фалокатлар ва нохушликлар олдини олиш ниятида, Ҳумоюн ўрду муҳофазаси асосий вазифалар сирасига киритилган. Махсус топшириққа биноан, Баҳром баҳодир бошлиқ хос навкарлар кечаю кундуз ҳушёрлик
билан қўриқчилик қилишади. Алоҳида ҳарбий сабоқ
олган, чапдастликда тенги йўқ даста белгилаб қўйилган чегарадан бирон шубҳали банда нари турсин, ҳатто
пашшани ҳам ўтказмайди.

Ҳозир эса кутилмаган ҳодиса рўй берди: ҳалига
қадар дахлсиз бўлган таомил босар-тусарини билмай
келаётган Шоҳ Мансур тарафидан бузилди. Тилаги нелигини таҳликали чақнаётган кўзлари айтаётир: Туронзамин ҳукмдори билан яккама-якка саваш қурмоқчи.

Мийиғида истеҳзоли кулгач, Соҳибқирон дарҳол
алоҳида нуфуз эгаси саналмиш хос мулозими, жумладан, дубулға-қалқони ва қуролларини асраб-авайлаб
олиб юрадиган Пўлод найзадорга ўгирилди. Лекин,
ёнида ундан ному нишон кўрмай, аламидан бўғилиблар кетди. Қиёмат-қойимдан қолишмас жангу жадал
ҳайбатидан чўчиб, дилида ноумидлик туғилиб, наҳотки ўзини панага тортган бўлса муттаҳам1

Соҳибқирон афсус чекаркан, олисдан қулоқларига
бир нидо чалингандек туюлди: кОлампаноҳ, эҳтиёт
бўлинг, Мезон буржи ҳамон бегона ўлчамда  Ногоҳ
бир хил орзиқди ва тасаввурида таниш сиймо жон



ланди. Ҳануз шашти синмаган Шоҳ Мансур қиличи
муборак боши узра вишиллаган чоғда, мавлоно Аҳмад
билан хаёлан мусоҳабага киришиб, абжирона чап берди. Галдаги мудҳиш зарба Абдул ахтачи тутган тўгарак қалқонга тегди қарсиллаб1 Ҳаял ўтмай Хумори
ясовул, Муҳаммад Озод, Тўқал боварчи, сор лочин
тезлигида уча келиб, хожаларини ҳалқа солиб ўрашди.

Мана энди Соҳибқирон тепалик гирдидаги ўнғай
жойдан барини, ҳам бош чайқаб, ҳам ичи тимдаланиб, паришон алфозда кузатаётир: Шоҳ Мансур тўхтовсиз саваша-саваша қиёмат-қойим қўпаётган майдон
ичкарисига чекинди. Кутилмаган жойда тўсатдан ҳозир
бўлиб қоларди. Илкида қонсираган қилич яшинвор
суръатда ўйноқларди. Қачондир бедови қора кўпикка
ботиб, ўзи ҳолдан тойди. Барибир шунда ҳам иложи
борича ҳеч кимни яқинига йўлатмас, ҳар қанақа талабгорни аямай, бир зарбда ер тишлатар эди.

Ахийри, борлиқни қоронғилик пардаси қоплаб,
мухораба суронлари тинди, ҳалигина даҳшатли талатўп
остида титраётган майдон бир маҳзунлик билан қоришиқ сукунат қаърига чўмди. Осудалик узоқ чўзилмай, каллаи саҳарда тағин чок-чокидан сўкилди, тағин
чор-атрофни дилларда таҳлика уйғотадиган қийқириқлар ва оҳу нолалар тутиб кетди.

Тун бўйи тайинли мижжа қоқмаган Соҳибқирон
кечаги жойда жимгина бўшашиб турар, тобора даҳшатли тус олаётган мухораба сари куюнчаклик билан
назар солар эди. Асли вулқон каби қайнаб-тошаётган,
қулоқни қоматга келтириб гувиллаётган издиҳом орасидан кеча ҳайратига ҳайрат қўшган Шоҳ Мансурни
қидираётганди. Поёнига етиб қолган саваш ичра ўғлон
негадир кўринмади, еру кўкни титратган ҳайқириқлар аро наъраси алоҳида ажралиб янграмади.

Навбатдаги ғалаба шарафига бурғу ва ноғоралар
гумбирлай бошлаган дамда Соҳибқирон кўкси бир
бурчини недир ғашлик кемираётган эди. Паришон
алфозда нари-бери одимлар, нуқул хаёлида Ҳумоюн




ўрду сари ошиққан, ҳатто ўзи билан олишмоқчи
бўлган ўғлон гавдаланар эди. Ахийри, чидолмай кетиб, тезда тириги ёки ўлигини топишни буюрди. Эрталаб хос мулозими Кўканай исмли навкар йўқлаётганини айтганда ҳамон дилида ғалати муштоқлик ҳукмрон эди.

Соҳибқирон Кўканай билан аввалдан яхши таниш,
ҳатто ўзига садоқати ва ихлоси баланд эканлигидан
воқиф, оғир-енгилга бирдек чидаб, жангу жадалда
кўрсатган жасорати учун бир неча бор улуфа билан
сийлагани ёдида. Ҳозир эса қошида думини ликиллатиб туриши, қўнғир кўзларини ажабтовур йилтиратиб қараётгани нечундир ёқинқирамади. Навкар ер
ўпиб, этагини қобоқларига суртгач, лаб-лунжини йиғиштиролмай, хуржунини бир силкувдики, қонталаш
бир калла гупиллаб пойига тушди ва нарироққа думалаб кетди.

Соҳибқирон ҳангу манг: рўпарасини гўё ғира-шира
сароб пардаси тўсди ва бу парда ортидан элас-элас кўринаётган манзара таърифига тили ожиз. Сираси, наздида, аллақачон якун топган мухораба яна қайта қўзғалди, йўқ, таг-замини билан силкина бошлаган ер ногаҳон қасирлаб йиқилган осмон гумбази остида қолди...

Соҳибқирон ҳоли-руҳидан бехабар эмасми, Кўканай, оғзи танобини қочириб, салтанат учун арзигули
хизмат қила олганидан мамнун сўйлаётир: қалашиқ
жасадлар орасидан шаҳид инисини қидириб юрганда,
Шоҳ Мансурни тасодифан учратиб қолган. Оғир яраланиб, қаттиқ чанқаган подшоҳ ҳуш-беҳуш инграниб
ётган экан. Ночор ҳолида насиб этадиган ўлимни иснод санабди, ягона тилаги майдонда савашиб жон таслим қилиш бўлганини айтаркан, ёноқларидан ёш думалаган, ўтинчини инобатга олиб тегмаса, етти пуштига етиб-ортадиган жавоҳир бермоқчи бўлган. Лекин
булар барисидан Соҳибқирон меҳрини қозониш авло
туюлиб, бирдан шерлиги тутган-да, шартта қилич яланғочлаган Кўканай)..




— Ахди бузуқ қашқир ер тишлади, — ниҳоят у сўзини якунлади, хожаси этагини яна тавоф қиларкан. —
Қайтиб энди тинчингизни бузолмас, олампаноҳ

— Ҳе, тилинг кесилсин, молфаҳм олчоқ ..

Аллатовур зил-замбил нарса Соҳибқирон дили тубида қоя мисоли ўрнашиб, руҳи-шуури ва жон-жаҳонини сим-сим қақшатиб юбораётган эди. Нима учун
бундай ҳол кечаётганига сира ақли етмас, нуқул хаёлида майдонда қилич ўйнатиб, тик туриб ўлишни орзу
қилган ўғлон гавдаланар эди.

Орадан кўп ўтмай, улуғ зотлар кафил бўлиш истагини билдиришса-да, Кўканайни дорга торттирди, ҳатто
бу билан кифояланмай, уруғ-аймоғини ҳам жазолаш
ҳақида туғилиб-ўсган шаҳри мутаваллисига буйруқ
йўллади...

10

Ажам ғалвасидан қутилгач, орадан кўп ўтмай, С0ҳибқирон Козерунда мудофаа сақлаб турган Умаршайх
Мирзони Ҳумоюн ўрду сари чорлади. Ошиғич келиб,
ихлос палосини ўпган ҳарбу зарб майдони қарчиғайини бағрига босаркан, чексиз ғурур хиёл ҳориган
юрагига қувват бағишлади. Амирзода ўзини мулоҳазакор ҳамда оғир-босиқ тутардики, бундан анча-мунча
улғайгани, оқу қорани таний бошлагани, тақдир ёзуғига тан бериб, меросхўрлик даъвосидан кечгани англашилар эди. Кечки машварати олий баланд руҳда
кечди ва Форс диёрининг к...манъ этиш ва ҳал қилиш
ишлари жаҳон амирзодаси Умаршайх Мирзонинг
ўткир раъйи ва узоқни кўра билувчи ақлига ҳавола
этилсинэ) қабилида фармони олий содир бўлди.

Хуфтондан кейин шоҳона зиёфат бошланиб, жозиб қўшиғу наволар хушёқар рақслар билан уланди.
Ҳамишагидек тўрда қўр тўккан Соҳибқирон диққатэътиборини кўпроқ диллари не-не орзу-умидлар билан лим-лим амирзодаларга қаратди, салтанат фақат




сиздек қанотларим билан барҳаёт, дея лутфу карам
қилганда, олқиш ва ҳамду сано жоладек ёғилди. Холисона эзгу тилаклар оғушида кўкси тоғдек юксалиб 6б0рар, чироқ ёқилгандек руҳи ёришар, танидаги чарчоқ
ўрнини рағбат ва қатъият эгаллаётган эди.

Энди чиндан ҳар қанча ғурурланса, ҳар қанча сархушу сармаст бўлса арзийди, ахир, не-не уқубатли
манзиллар қолмади ортида Фақат ён-верида гирди
капалак жигаргўшалари ва ёру биродарлари Ҳумоюн
ўрду узра иқбол қуши нечун бу қадар тинмай чарх
ураётгани боисини билишармикин  Ич-ичида афсус
айтди гўё кимдир — бошқа бир одам: Ва нохос юраги
чучмал тортди-да, тепасини ўраган баҳри муҳит ойнасида ногоҳ таниш қиёфа жонланди. Сўнг таънали нигоҳ
ингичка шуъла каби шитоб яқинлашиб келди-да, шуури қатларида ўрнашди.

Соҳибқирон этагини қайта-қайта тавоф айлаган
Умаршайх Мирзони Форс сари кузатиб, ниҳоят, оқ
тулпор жиловини Араб Ироқи сари бурган фурсатда
ҳам ғойибона таъқиб остида эди. Олисдаги нигоҳ
жодусидан бир дам ажрала олмай, ғалаба ёр қўшин
пешида елиб борар, гоҳо кўкси тилимланиб, Султон
Аҳмад билан кечадиган жангни ўйлар эди. Неча кун
мобайнида ҳордиқсиз йўл танобини тортган лашкар,
ахийри, бир ёғини сурмаранг чўққилар силсиласи
тўсган, бир томони жар-чуқурдан иборат яланг-қумлоқ дашт ўртасида тўхтагач, беихтиёр яна мавлоно
Аҳмадни эслади. Бир қучоқ оловни эслатадиган қуёш
ҳам гўё хотираларидан сўйларди. Қуёш ботгач, чоратроф сув қуйгандек тинчиди. Қоронғулик тушганда
ҳар жойда лип-лип ўчаётган гулхан чўғлари милтираб
кўринар, гоҳо найза ёки қилич тутган соқчилар ғулдираши эшитилар эди.

Гирд-тевараги очиқ тепаликда қўндирилган, хос
мулозимлар ҳушёрлик билан қўриқлаётган шоҳона
ўтовда эса бедорлик ҳукм сураётир. Қош қорайган чоғда
бошланган олий машварат, вақт катта саҳардан ошган




бўлса ҳамки, қизғин паллада. Тўрда салобат билан чордона қурган Соҳибқирон ранг-рўйида недир ҳасрат
акс этган: ҳуш-хаёли бир тарафдан саркардалар ўртага ташлаётган фикр-мулоҳазада бўлса, бир жиҳатдан
олис сарҳадлар оша термилиб турган ҳазрат нигоҳида.
Тинмаган жон қизғин баҳсга шунғиган даврани гўё
анчадан бери кузатади, ҳатто гоҳо бирдан тортишувга
қўшилиб, қайсидир таклиф ёки истакни қизғин маъқулласа, бошқа бирини рад этади...

— Жаноблар, қилични қиндан суғуриш энг охирги чора саналур, ҳали имкон бор экан, тадбир чекайликки, иложи бўлса қон тўкилмасин, — мажлис аҳлига бирин-сирин разм солди Соҳибқирон. — Муросаи
мадора йўли ҳар иккала томон учун ҳам ўнғайдур.

— Ҳақсиз, олампаноҳ, сулхдин маъқул чора йўқтур, — деди Темур Қутлуғ узиб. — Билагимиз кучини
кўрсатишга ҳамиша улгурамиз ..

— Аълоҳазрат, Султон Аҳмад Оқбуға барлосни дорга тортгани етмай, жаноби Мир Саййид Баракани
беҳурмат қилиб қайтарганини наҳотки унутдингиз —
ошкора кесатди Жоку барлос дўриллаб. — Фақирга
қолса, раҳму шафқатдин оғиз очмай, аждарни тезроқ
бир ёқли қилиш керак1

— Улуғ амир, қизишмоқ бефойдадур. Пири калон
яна бир элчилик қилсунлар, зора энди Султон Аҳмад
юрагини қоплаган музни эритишга муяссар бўлсалари).

Эрталаб муҳтарам узтоз олиб жўнайдиган олий
нишонли мактубда Султон Аҳмад сарвари олам —
Амир Темур Кўрагонни валинеъмати ўрнида кўриши, пойтахтида унинг номини эъзозлаб хутбаи муборак ўқитиши, Самарқанд ғазнасига вақти-соатида
мунтазам божу хирож тўлаб туриши, ниҳоят, элида
жабру зулмни чеклаши лозимлиги мухтасар битилди.
Оқбўға барлос хунига зомин бўлгани, катта-кичик
тижорат карвонларини талаш, ҳажни ихтиёр айлаган
мўминларни қул қилиб сотиш учун ижозат бергани




сабабли алоҳида товон тўлаши зарурлиги қайд этилди. Агар, хомхаёлга берилмай, ушбу шартларга кўнса,
бўйнига итоат ҳалқасини сола келиб палос ўпса, барча
қаторида афуга сазавор бўлажак, тожу тахти, молу
мулки, аҳли аёли тасарруфида қолур...

Орада кечган ўн кун бир неча йилга татир эди,
буни бутун вужуди билан туйган Соҳибқирон Мир
Саййид Барака хайрли мужда билан қайтишини жудажуда истарди. Асли пири комил бугун ҳузури муборакда ҳозир бўлиши лозим. Мўлжалдаги ишини вақтида битиролмаган шекилли — кечикаётир. Ана шу
боис алағдалиги тобора ортмоқда, ҳаргиз кўзлари нигорон. Ким билсин, бекор овора қилдими кекса одамни, ахир, Султон Аҳмад аввалгидай қамаб ташласа не
кечади ҳоли

Афсус, қуёш мағриб сари оғди ҳамки, Мир Саййид Барака дараги бўлмади. Энди Соҳибқирон хавотиру шубҳаси тағин ҳам кучайиб, бир жойда ўтиролмай қолди. Ниҳоят, сал-пал овуниш илинжида, димиққан ўтовдан узилди. Ҳамон ялангликда нафас
ростлаётган лашкар қанотларини пиёда айланаркан, яна
хаёлини эртанги мухорабани бор ёки йўқ қиладиган
сулҳ ташвиши эгаллади.

Тим қизил улкан гумбазга ўхшаб қолган қуёш фалакка елка тираган чўққилар ортига, кулранг тусли
поёнсиз бўшлиққа оҳиста чўкиб борарди. Кечки шафақ яллиғи дала-дашт этагини кесиб ўтган дарё сатҳида сокин жилваланар, бафуржа одимлаётган фотиҳи
жаҳон ҳавасини қўзғар эди. Майда баргли алафлар ва
қалашиқ тошларни ювиб, бир маромда шовуллаб оқаётган шошқалоқ мавжларга суқланиб тикилди-да, чўмилгиси келди.

Ҳали-ҳамон эсида, ўт-олов ёшлигида, эрта баҳордан
то кеч кузга қадар, дарадан ҳайқириб, қирғоқларини
ювиб тушадиган Хожа Илғор сойи гумидан чиқмасди.
Уззу-кун офтоб тиғида чўяндек қорайиб, завқ-шавқдан кўзлари чақнаб, чайир ва елвагай тенгқурлари би



лан сузгани-сузган эди. Айни туш қиёмида сағриси
мой суртилгандек ялтироқ, қулоқлари чимирилган
жийрон қашқасини етаклаб келадиган падари Амир
Тарағай баҳодир жилмайганча: кБалиқ бўлиб кет-ей,
улим)Б — дея ҳазил отганда лаб-лунжини йиғиштиролмай қоларди. Кейин бирпас мириқиб ҳангома қилишар, хандон ташлаб кула-кула, бедовни баҳамжиҳат
етаклаб сувга туширишар ва диркиллаган баданини
обдон ишқалай-ишқалай ювинтиришар эди.

Чарх неча бор айланди-я ўшандан бери, ҳайҳотки, бу
кунда дилида тоабад улуғ орзулар чироғини ёққан валинеъмати охират тупроғи остида тоабад осуда ётибди...

Ногаҳон орқа тарафдан бир енгил, бир беозор шовур эшитилиб, хаёли бўлинди. Чамаси, шу орада биров
эҳтиёткорлик билан яшириниб, пойлоқчилик қилаётган эди. Қўриқчи йигит бўлса керак, деб қўйди ичида.
Ахир, бошқа ким ҳам журъат эта олади ён-атрофида
ўралашиб юришга

Ниҳоят, қизиқиши ортиб, аста ўгирилди.

Ишониш қийин: бир учи чўзила келиб дарёга туташган ва туя ўркачидек дўмпайган кўкиш қоя биқинида кўркам соқолли қотмагина чол маъюс кулимсираб турарди.

Соҳибқирон беихтиёр кўзларини юмиб-очди, аммо
энди ҳеч ким кўринмади, таажжуб билан елка қисиб,
қум-шағал босган қирғоқ бўйлаб дилгирона илгарилай
бошлади. Йигирма қадамча босган эдики, шундоқ рўпарасида, қат-қат сароб пардаси ичра ҳалиги сиймо яна
бир кўриниб йўқолди.

Ажабо, ким бўлди бу одам, кимё

Қуёш қўноғида яшириниб, қоронғулик қуюқлашганда ҳам Соҳибқирон соқчи-навкарлар назорат қилаётган соҳилда, ҳалиги ғадир-будир қоя четида паришон ўлтирар, гўё хаёли сиёҳ тусли асов тўлқинлар
билан қўшилиб олисларга оқар эди.

Ахийри, кўкда бодроқдек сочилган юлдузларни кузата-кузата вақтни белгилади-да, аста қўзғалди, ҳайто



вур қушуйқу қилиб олгани маъқул, эрта беҳад машаққатли кун бўлиши мумкин...

Соҳибқирон шоҳона ўтов тўрида ҳозирлаб қўйилган
юмшоқ тўшакка бемалол чўзилди. Тахминан саҳарга
қадар хаёл суриб ётди, ахийри, киприклари юмиларкан, ўзини бир томони чуқур жарлигу бир тарафи
яйдоқ адир, хазону тўзон қоплаган бепоён бўзлоқда
кўрди. Одам юрса оёғи, қуш учса қаноти куядиган маконда адашиб қолганди ва теварак-атрофда ўзидан бошқа
кимса йўқ эди. Ногоҳ шундоқ юксакда бир парча шафақ ингичка чизиқ мисоли тортилди-да, чўзила-чўзила
қуйига эниб, мовий бўшлиқда нигоҳ аранг илғайдиган,
бир учи қайрилма, бошқа учи тўмтоқ ҳассага айланди.
Ҳаял ўтмай у зув келиб, шовурсиз бир тарзда гириллаб,
пойида кўндаланг тўхтади.

Соҳибқирон қовжираган ўт-ўлан орасида, не қиларини билмай, гезариб, лол-ҳайрон турар, негадир
кўзлари қамашгудек бўлиб ачишар эди. Шуурини недир Ғубор чулғаб, юраги қинидан отилиб чиққудек
алфозда безовта тепа бошлади. Сўнг бирдан қизиқиши ортиб, ҳатто андак ҳаяжонланиб, абжирлик билан энгашди. Лекин, қаники, кўқдан тушган матоҳни
жойидан сал қимирлатгани қурби етса1 2 Бари уриниши зое кетиб, ҳолдан тойган ва жиққа қора терга кўмилган дамда, бир чимдим киноя аралаш овоз чалинди
қулоғига.

— Олампаноҳ, фақат билак кучи бекор-да1

— Во ажаб1 Зиндондин ким озод қилмиш сизни,
мавлоно

— Билингки, руҳ қуши ҳамиша озод).

— Руҳ қуши

Кигиз кулоҳу кигиз чакмон кийган, озғин-қотма,
заъфар юзли, патаклаган соч-соқоли қулоғигача кўмган
чол энди жавоб қилишни хоҳламади. Чол бир неча
соат тинмай, ҳордиқ олмай югурган одам каби ҳансирарди. Ботиқ кўзлари недандир огоҳ этиб, хиёл маъюсона чақнарди. Салдан кейин мийиғида юмшоқ ку



либ, ҳассани бемалол қўлтиғига қистирди-да, илдам
қир ортига ўтиб кетди...

Соҳибқирон, тонг-азонда, уфқ гардиши ёришмай,
бомдодни якунлар экан, беихтиёр ғаройиб тушини эслади ва тасаввурида мавлоно Аҳмад қадди-басти жонланди. Сўнг... осмону фалакдан айлана-айлана учиб келган ҳассани хотирлади. Не боисдан ўша савилни жойидан қўзғата олмади Бу аломат ҳодиса нимага ишора,
ҳей, тавба Тўсатдан пайдо бўлган ҳазрат боқишида
недир истеҳзо ва надомат акс этганда, нақадар бўшашиб, нақадар изза чекди. Дарвоқе, сафар арафасида,
оёқ-қўлига кишан урилган кунда ҳам, қиёфасини шу
хил ифодалар қопламаган эдими1 Ажабо, орадан қанча вақт ўтибди-ю, ҳануз қурту қумурсқага таланиб ётганини бирон марта ўйлаб кўрмабди. Ахир, эрта сафардан қайтса, қандай қарайди бетига: Очиғи, ҳали ҳам
кеч эмас, тезроқ хатосини тузатиб, айбини ювиши лозим. Иложи бўлса бугун ёки эрта Самарқанд сари ч0пар жўнатгани маъқул, токи у, шамол каби ела бориб,
доруға амир Ҳожи Сайфиддинга алломаи замонни зиндондан бўшатиш ҳақида муборак ёрлиқ етказсинг.

Соҳибқирон девон мубошир муншийси ва шахсий
котиби мавлоно Шамсиддинни ҳузурига чорлаб, амир
Ҳожи Сайфиддин номига соғинчи ва хоҳиш-иродаси
нозик ифода этилган мухтасар мактуб ёздирди. Мактуб остига муҳр босаётиб, муаззам пойтахт кўчалари,
зумрад тусли боғ-роғлар, маҳобатли арк хиёбонларида кезиб юргандек бўлди. Ҳар қадамда гўё мавлоно
Аҳмад пешвоз чиқар, куйиб-пишиб тагдор-тагдор савол ёғдирар, бир қадам ҳам ортидан қолмас эди. Теран сукунат қўйнидан юмшоқ-эзгин товуши элас-элас
эшитилар, сирли бир йўсинда сезимларини ишғол
қилар эди.

Ланг очиқ эшикдан Мир Саййид Барака кириб
эҳтиром кўрсатаркан, хаёли пардек тўзғиди-да, доруссалтана манзаралари ҳам, ҳазрат жуссаси ҳам рўёдек
узоқлашиб кетди. Пири калон Султон Аҳмад, ҳамон




такаббурлик отидан тушмай, астойдил тиш қайраётгани ҳақида койиниб, чексиз ташвиш ва надомат билан сўйлади. Кибру ҳаво оғушида эт қўйворган нобакор аллақачон шоҳи жаҳон учун муносиб қароллик
жомасини ҳозирлаб қўйганмиш, вақти етган ҳамоно
эгнига шу либосни ёпиб, етти иқлим бўйлаб ном таратмоқчи эмиш...

Соҳибқирон ёниб кетаёзди: на чора, энди охирги
чорани қўллаш — қилич яланғочлашга тўғри келади.
Зафар нишонли қўшин аллақачон имосига маҳтал,
иншооллоҳ, бир зарб билан бурни кўтарилиб кетган
ғанимни кунпая-кун қилиб ташлашига имони комил.

Кечқурун давлат арконлари, амиру беклар ва амирзодалар Ҳумоюн ўрдуда тўпланишди. Кичикроқ зиёфатдан сўнг, саҳарга қадар, асосий мухорабани қайси
йўсинда олиб бориш масаласи батафсил муҳокама
қилинди.

Охири хулоса бўлдики, иложи борича Султон Аҳмад
билан кенг-очиқ, яланг майдонда юзма-юз савашиш
қулайдир. Эҳтиёт юзасидан барча куч бир йўла сафарбар этилмайди, олдиндан махсус тайёрликни ўтаган қисмлар заҳирада пайт пойлаб туради, суворий қўшилмалардан бир неча бўлаги пистирма ҳосил қилиши лозим.
Ниҳоят, ялпи ҳужум пайтида, вазиятдан келиб чиқиб,
саркардалар мустақил ҳаракат қилиши алоҳида белгилаб
қўйилсин. Зудлик билан Умаршайх Мирзога чопар жўнатилсин, токи у тезроқ мадад кучлар сафарбар этишни
таъминласин...

Анчадан бери Форс заминида ибратга молик интизом ва осойишталик ўрнатишга эришган Умаршайх
Мирзони эслаган заҳоти Соҳибқирон руҳи қанотланди, айни пайтда, олисдан муттасил боқиб, шуурини
эгаллаб турган нигоҳ маъюслангани ва безовтаҳол ёниб
ўчганини сезди.

Баҳонада яна ҳуш-хаёли Кўксарой остидаги ним
қоронғи ҳужра билан боғланди-да, ўзидан ранжиди.
Ҳалиги мактубни тезроқ амир Ҳожи Сайфиддин ил



кига етказишни ўйлай бошлаганда хос мулозим кириб, Самарқанддан чопар борлигини айтди. Эшиқдан
букилиб кирган ва ўзини пойига отган Ултой қарчиғайни аста турғазиб, бағрига тортди.

Муаззам пойтахт ва бутун Мовароуннаҳр нафасини
теран ҳис қилган Соҳибқирон, терисига сиғмай, савол
устига савол ёғдирди, фақат амалдору зодагонлар эмас,
ҳатто олиму уламолар, зироат ва ҳунар аҳли турмуши
қай аҳволда кечаётгани билан ҳам астойдил қизиқди. Сўнг
доруға йўллаган сўрғичли мактуб қатига қистирувли бир
парча ғижим қоғоз эътиборини тортди. Секин тахини
очаркан, мавлоно Аҳмад ҳусни хатини таниб, шошиб
қолди. Офарин, ҳазрат бемалол юрагини бўшатибди:

кОлампаноҳ, дуойи саломдан кейин, муборак хотирингизга маълум қилайки, фақир эрта-кеч сиз билан
алоқадамен, таъбир жойиз эрса, ҳамкору ҳамнафасмен, ҳатто ҳар босган қадамингиз ва ҳар неки ўй-фикрингиз қувваи ҳофизамга мудом аёндур.

Сиз ҳам фақирни кўп эслайсиз чоғи, каромат рўй
бериб, ҳамиша ёнимга келиб-кетгандек бўласиз, нафасингиз доим танимни иситиб турганидин шодмен.

Эй, қилич пайғамбари, фақир билиб-билмай сизни
анчайин ранжитдим, Қодир эгам кўнглимга йўқ ердаги
шубҳаларни солгани боис, дабдурустдан сиз учун бетона ва дардисар одамга айландим. Ҳамон беадад ғашлик ва андуҳ ичра ич-этимни еб ётганимни яширмасмен. Зиндон ва ёлғизлик азобидан эмас, эрта баъзи
бир тахминим ҳақ бўлиб чиқишидан қўрқамен.

На чора, пешонам шунақа шўр экан, охиригача корингизга ярамадим, қанотингизда муқим туролмадим,
аксинча, нафратга лойиқ беқарорлик кўчасида адашдим.

Аълоҳазрат, минг шукрким, энди Мезон буржи ўз
ўлчамига қайтибдур. Фақат, йўлига кетар олди, Зуҳра билан Муштарийни туташтирган қатламда кемтик пайдо қилғон кўринадур ва шу далилни ҳар он инобатда тутгайсиз. Кемтик қачон битиб, қачон йўқоли



ши ҳозирча маълум эмас. Элчи фаришталар нечундир
бу борада сукут сақлайдурлар...

Соҳибқирон мактубни яна берилиб ўқигач, бир
маъюслик оғушида шивирлади: кАжабо, не экан баъзи бир тахмини Аввал айтмағон эрди-ку)ъ Номаълум
нуқтага тикиларкан, елкасига гўё оғир юк ортилдида, қизиб бораётган миясини пароканда ўйлар чулғади. Ҳаял ўтмай шоҳона ўтов эшигидан гўё биров шовурсиз мўралади. Уриниққан кигиз чакмонга ўралган
нимжон жусса парпарондек айланарди атрофида. Сўнг
томирлари бўртиқ ориқ қўллар бўйнидан авайлаб қучгандек, патак соқол кўмган илимсиқ лаблар пешонасига аста босилгандек туюлдики, бундан тамом ҳайратдан.,

Соҳибқирон Самарқанд хаёли ва мавлоно Аҳмад
ёди билан мутаассир бўлиб, амир Ҳожи Сайфиддин
мактубини деярли унутган эди. Ҳузури муборакни
тарк этиш учун Ултой қарчиғай тавозе-ла ижозат сўрагач, бирдан уни эслади ва дарҳол қўлига олди. Кўпни
кўрган доруға баён айлаган хабар ағдар-тўнтар қилиб
ташлади бутун вужудини

Ҳайҳотки, Қундузча жангида қуйруқ тутқизмаган
Тўхтамиш ўғлон, қайтадан сон-саноғи йўқ черик жамлаб, Турон заминини ғорат қилмоқчи бўлаётгани пойтахти азим ва теварак-атрофдаги музофотларда овоза
эмиш.

Узоқ мулоҳаза юритгач, Соҳибқирон ҳозирча бу
ҳақда ҳеч кимга оғиз очмасликни маъқул топди. Элдан бурун ваҳима кўтариш ҳозирги қалтис вазиятни
янада таранг қилиб, бутун жамоада озми-кўп таҳлика
уйғотиши мумкин. Муқаррар ғалаба эса кўпинча хотиржамлик билан боғлиқ...

Каллаи саҳарда Ултой қарчиғай, мавлоно Аҳмадни
ҳибсдан бўшатиш ҳақидаги олий нишонли ёрлиқни
олиб, Самарқанд сари ошиғич жўнади. Йўл азобини
назар-писанд қилмайдиган абжир чопар ортидан С0ҳибқирон аллабир хомушлик билан тикилиб қолди.




Салдан кейин, фармони олийга кўра, зафар нишонли қўшин қўналғадан довулдек кўчди. Еру кўкни гурсгурс қадам товушлари, қулоқни қоматга келтирувчи
шовқин-сурон, бурғу ва ноғора садолари кўмиб юборAH...

11

Аввал Форс ва Ажам билан иттифоқ тузиб, кейин
лафзини бузгани сабабли Султон Аҳмад боши берк
кўчага кириб қолганини Амир Темур Кўрагон аллақачон пайқаган. Аммо, куни битаётганини сезиб тургани ҳолда, муросаи мадора йўлини қидирмай, аксинча,
элчиси Мир Саййид Баракани тағин беиззат қилиб
қайтаргани таажжубга молик. Илон ёғи ялаган подшоҳ очиқ майдонда саваш қуришдан рўй-рост бош
тортгани ҳам бир жумбоқ...

Зафар нишонли қўшин Бағдод бўсағасига қадар ҳеч
бир талафотсиз, уринмай-суринмай, дадил етиб борди. Ҳар қадамда муросасиз олишувларни кутган навкарлар ва саркардалар бу ҳолдан бир қувонишса, бир
хавотир чекишди. Ҳатто Соҳибқирон ичига ҳам чигил тушди. Ахир, Султон Аҳмад ҳийлаи найранг 60бида пихини ёрган: бир балони ўйлагани ва пана-пастқамда пистирма қўйгани эҳтимолдан холи эмас. Орқа
ва олддан илкис бошланадиган ўрама ҳужум белни
синдиради. Илгари кўп синовдан ўтган шу усул орқали ҳатто ўзи неча марта душманни осонгина тавбасига таянтирган.

Йўқ, хайриятки, ҳеч қандай пистирма учрамади.

Қолаверса, Бағдод кимсан Амир Темур Кўрагон
каби кифти ер искамаган паҳлавон қўмондонни кутаётган ва уруш ҳолатида турган шаҳарга сира ўхшамасди. Йил-ўн икки ой мобайнида ҳаёт булоқдек қайнаб-тошадиган бозорлари, майдонлари ва кўчалари
ушбу паллада ҳувиллаб қолмиш: гўё фуқаро ўзидан ҳам,
кундалик эрмакларидан ҳам адашиб, ғафлат уйқусига

ER



чўмган ва ноумидлик гирдобига ғарқ. Ҳатто боғ-роғлар ва дов-дарахтлар ранг-равишини йўқотган каби
бефайз, қачондир суви зилол бўлган ҳовузлар кўлмакка
айланган, қут-барака ариган хонадонларда ваҳима ҳукм
сураётир, бош-охир тошдан тикланган маҳобатли мудофаа деворлари беун инграмоқда...

Бутун жамоани ҳайратга солиб, Соҳибқирон қамални бекор қилди ва узоқроққа чекинишни буюрди. Зафар нишонли қўшин кунботарда ястанган, қўй-қўзилар маъраши, тўрғайлар нолиши тутган, этагидан кичикроқ дарё оқиб ўтадиган баҳаво яйловда ўрнашди.

Фавқулодда қалтис тадбир кутилмаган оғир оқибатларга гирифтор этиши мумкин эди. Шундан хавотирга тушган айрим тажрибали ва эҳтиёткор саркардалар, ошкора эмас-у, пинҳона норози бўлишди.

Барини сезса-да, Соҳибқирон пинагини бузмади,
фақат шунчаки ҳамлага ҳозиру нозир туришни буюриб, бедови жиловини Пўлод найзадорга тутқазди.
Шоҳона ўтовга кириб, тўкин дастурхон ёнида бафуржа чўкканда, очлик ичакларини тирнаб-тирнаб қўяётганди, шунга қарамай, томоғидан овқат ўтмади.

Соҳибқирон тўлишган ой ёритган тунни, хос қўриқчилари билан бирга, шаҳар бўсағасида бедору беҳаловат кечирди. Тонг ёришар-ёришмас шарқий дарвоза
шарақлаб очилди-ю, беихтиёр мийиғида кулди. Ҳадемай рўпарада қирғоғидан тошган уммонни эслатадиган олатасир оломон кўринди.

Тош-шағал тўкилган, икки тарафида терагу тол саф
тортган кенггина кўчадан мункиллаган чоллару кампирлар, гўдакларини бағрига босган чачвонли аёллар,
кўзлари маъюс жовдираган ўсмир йигит-қизлар, саллаларини бўй-бастларига кафан қилиб ўраган уламолару ашрофлар, косиблару ҳунармандлар бўзлай-бўзлай
ўрмалаб келишарди.

— Эй, сарвари олам, маълумингизким, сизга не-не
умид билан мактуб битган эрдик. Шуни инобатга тутиб, бир қошиқ қонимиздин кечгайсиз, — ер қучиб




ётган қавмдошлари номидан сўйлади журъатлироқ
қариялардан бири. — Токи, қиёматга қадар дуойи жонингизни қилайлик ..

— Султон Аҳмад қаёқда — сўради Соҳибқирон
хотиржам.

— Худо ҳақи, қайдалигидин хабаримиз йўқ, — соқолини юлгудек бир ҳолда нола чекди чол. — Биз
ҳимоясиз қолган етим бечоралармиз.

— Шундоқ, олампаноҳ — ногоҳ гувиллади халойиқ. — Жабру жафодин дийдаларимиз қони.

Орадан кўп ўтмай отлиқ жарчилар, кўчама-кўча
елиб, афу ҳақидаги фармони олийни жар солишди.
Бутун пойтахтни қамраб олган шоду хуррамлик баҳона Соҳибқирон дили ҳадсиз шукуҳ билан тўлди. Кейин чор тарафдан ёғилаётган олқишу қутловларни бир
хайрихоҳ нидо босиб кетгандек туюлиб, яна тасаввурида мавлоно Аҳмад жонланди. Ҳазрат алоҳида ихлос
билан ёзган номани эсларкан, Мезон буржи билан
боғлиқ мулоҳазалари чарх ура кетди хаёлидан.

Соҳибқирон ўша куни тушдан кейин пойтахт марказида қад ростлаган кошинкорий сарой олдидаги майдонда тўпланган халойиқ қошида мамлакат бўйлаб ўрнатилажак тартиб-интизом ҳақида қисқа ваъз айтди.
Ваъзини ҳамма итоат қулоғи билан тинглагани учун
қаноат ҳосил қилиб, хиёбон бўйлаб бир неча қадам
босувдики, ранг-рўйи ва кийинишидан сарой хизматкори эканлиги сезилиб турган барваста киши икки
букилиб қоғоз узатди.

Урушда қўлим шол бўлса ҳам,
Қочишда оёғим чўлоқ эмас...

Султон Аҳмад тарафидан ожизлик қалами билан
битилган байт маъносини тушунган Соҳибқирон беихтиёр мийиғида истеҳзоли кулди.

Ҳайҳот, худди шу палла, атай қилгандек, қачонлардир тиғдан лат еган ўнг оёғи қақшаб-ачишиб оғриди



ки, ногоҳ инграб юбораёзди. Аммо ҳоли-руҳини ҳеч
кимга сездирмай, тишини тишига босди. Орадан неча
йил ўтган эса-да, не-не ҳакиму ҳозиқ даволаганига
қарамай, қуриб кетгур жароҳати ҳануз тўласинча тузалган эмас: гоҳ кундузи, гоҳ кечаси жонини қийнагани-қийнаган. Эҳтиётини қилмай, ношуду нотавонларга ортиқ ишониб, шундай азоб-уқубат орттирганини
тоабад унутмаса керак.

— Қиблагоҳим, муборак хотирингиз жам бўлсин, —
деди Муҳаммад Султон, байтни товушсиз ижирғаниб
ўқигач. — Ул доғули ҳаром тукингизга ҳам арзимас)

— Тўғри айтасиз, амирзодам, Султон Аҳмад борйўғи тулки наслидин эркан, ваҳоланки, биз мудом арслон овлаганмиз1..

Офарин сизга, шаҳаншоҳим:..

— Фармони олийким, Султон Аҳмад тез суръатда
таъқиб қилинсин, токи, бугун-эрта ўлиги ё тиригидин хабар топай

Соҳибқирон ҳувиллаб ётган эгасиз сарой пештоқига
надомат билан кўз югуртирди. Сўнг, нимадандир гумонсирадими, бошқа сабабданми, ҳартугул ичкарига
оёғи тортмади. Ахийри, кўп иккиланмай, саркардалар,
амирзодалар ва ўзи учун истиқомат жойи сифатида,
шаҳар четидаги темир панжаралар билан ўралган чорбоғни танлади. Қўшалоқ сарҳовузи, фавворалари ва бир
нечта муҳташам иморати бўлган хилват-осуда маскан
дидига анча маъқул тушган эди...

Соҳибқирон Ҳумоюн ўрду ва ўғруқни қўриқлашга
энг чапдаст навкарларни жалб этиш, хусусан, ғалаба
ёр қўшин қанотларида ҳушёрлик ва фаолликни кучайтириш бўйича алоҳида кўрсатма берди.

Ахир, ҳали шарт-шароит оғир, аламзада Султон
Аҳмад чалғитиш учун шунчаки чекингани, мавридини топган ҳамоно яширинган кавагидан чиқиб, кутилмаган зарбалар бериши эҳтимолдан холи эмас.

Соҳибқирон қаттиқ толиққани сабабли тун бўйи
мириқиб ухлади, тонг отган ҳамоно, галдаги ғалаба




муносабати билан шоҳона зиёфат уюштиришни буюрди. Баҳонада ўзи ҳам кўнгли чигилини ёзмоқчи,
йўл азобини унутиб, долзарб вазифаларни хотиржам
белгилаб олмоқчи бўлди.

Мана энди чорбоғ ўртасида тушган сарҳовуз бўйида ҳозиру нозир қилинган тўкин-сочин дастурхон
ёнида, амирзодалар ва улуғлар даврасида бемалол қўр
тўккан. Лашкаргоҳ тарафда янграётган бурғу ва чилдирма садоларини эшитмасди, ақлу идроки бошқача
ёришиб бораётир, дилини бошқача орзиқиш чулғаган.

Баъзан мавлоно Аҳмад нигоҳи зув келади-да, вужудининг аллақайси нуқтасига санчилиб, ёғдудек сизасиза ҳужайраларига кўчади. Шу асно ҳазрат ҳамон
тутқунлиги, ғам-андуҳ билан олишиб ётгани ёдига тушади. Эрта-индин Ултой қарчиғай Самарқанд бўсағасига қадам босажак, садоқатли доруға зудлик билан
буйруғини адо этиши муқаррар).

Ногаҳон шуурида нимадир ялт ёнди, зумда давра
қаёққадир чекиниб, ҳарир парда оша муаззам Кўксарой дарвозаси кўзга ташланди. Дарвоза икки ёнида
зирҳли либосларга ўралган норғул соқчилар таёқдек
қотиб қолишган. Майдон четроғида, чинорлар соясида Соҳибқирон қимматбаҳо нарса йўқотган киши каби
олазарак туради. Ҳадемай сал нарида ранг-рўйи заъфарон мавлоно Аҳмад пайдо бўлади. Бор дунёни ва
ҳатто ўзини унутгандек, қайрилма дастали ҳассасини
дўқирлатиб, ер сузиб одимлайди ва ёнидан чурқ этмай ўтиб кетади. Йўғ-а, илкис қайрилиб, қорувли қадду қоматини аста қоқсуяк бағрига босади, киртайган
кўзларини ёшлаб, хўрсина-хўрсина узоқлашади.

Бирдан янграган кучли қаҳ-қаҳа Соҳибқиронни
Самарқанд тупроғидан даврага қайтарди. Улуғ зотлар
андишани бир ёққа қўйиб, Султон Аҳмад байти баҳона, ҳазил-мутойиба пойгасини бошлаб юборишганди,
ҳатто баъзан тортинмай, хожаларини ҳам нишли-нишли учириқлар билан сийлашарди. Мавриди билан у




ҳам муносиб жавоблар берди, сўнг ўзини тийиб, Араб
Ироқи эртасини ўйлаб кетди.

Худди шу пайт соқол-мўрти қировлаган кексароқ
хос мулозим қулоғига энгашди. Муҳим хабар айтилди
чоғи, қизғин даврани тарк этиб, машъалалар чароғон
қилган хиёбон бўйлаб ошиқди. Эллик-олтмиш қадамча юриб, қайсидир дарахт шохида Ултой қарчиғайнинг қонга беланган бошини кўрди-ю, ҳол-беҳол бўзариб қолди.

Соҳибқирон дарҳол қоровуллар сонини кўпайтирди. Бутун ғалаба ёр қўшинни, яна бир маротаба муқаррар хавф-хатардан огоҳ этиб, ҳар сония сафарбар
ҳолатда ҳушёр ва мардона туришга ундади.

Йилдек узун туюлган, бағрида кўп таҳликани яширган тунда мижжа қоқмай, тонг отишини минг бир
азобда, ўз ёғига ўзи қоврилиб кутди. Баъзан хобгоҳдан чиқиб, тўлишган ой нур сепаётган сокин хиёбон
бўйлаб кезинаркан, олислардаги хилват гўшада, титилган бўйрада мук тушган мавлоно Аҳмад ҳам ҳозир
ўзи каби бедорлигини ҳис этади. Ажабо, энди ҳазрат
нигоҳида тушуниш маҳол неча-неча савол намоён{ Ана
шулар кўксини недир шубҳа билан лим-лим тўлғазади ва Ултой қарчиғай қисмати изма-из келадиган бошқа мусибатлар дебочасига айланишини сезгандек бўлади.

12

Соҳибқирон тун бўйи неча марта мавлоно Аҳмад
билан ғойибона алоқага киришди. Ҳар гал ҳаяжонли
онларда нуроний сиймони бемалол кўриб турар, недир сархушлик оғушида ўзини ҳам, дунёйи дунни ҳам
унутар эди.

Ҳатто бу эрта бомдодни ботинан бирга адо этиш
бахти насиб айлади. Ибодатдан кейин ҳуш-фикри
Самарқанд билан шу қадар боғланган эдики, остонада
қўл қовуштирган Бўри тархон мурожаатини эшитма



ди. Кейин билса, қандайдир отлиқ тўда бир қанча соқчини ер тишлатиб, уйқуда ётган қўшин бир қанотида
чопқин уюштирган-у, пойтахт сари йўламай, ҳувиллаган жимжит даралар сари ура қочган...

Соҳибқирон кутилмаган йўқотиш учун кимни
жазолашни билмай, ахийри, яна бир фармойишга
имзо чекди. Ўша куниёқ лашкаргоҳ бўйлаб, хавфсизлик бўйича барча тегишли тадбир чекилди. Лекин
уринишлар тузукли наф бермади. Кун ора, асосан зимзиё кечада, тўсатдан пайдо бўладиган суворийлар қон
қақшатиб кетишарди. Лаънатилар учун муқаррар ажал
писанд эмас: бўридек қўналғага оралаб, жон-жаҳдлари билан савашиб, кўпчилик ёстиғини қуритишадида, жуфтак ростлашади. Қайси бири асирга тушиб
қолгудай бўлса, ногоҳ бўғзига ханжар тортиб юборар
ва Оллоҳ таоло номини айтиб йиқилар эди.

— Улуғ амир, бу не иснод Наҳот сезмайсиз Султон Аҳмад пичоқ қайраётганиниЯ1 — Соҳибқирон
машварати олийда сукут сақлаб ўтирган Қутлуғ Темурни тергади. — Ғурурингиз олови наҳотки сўнибдур

— Қиблагоҳим, балога учрагур Султон Аҳмад изи
топилмиш, — деди Қутлуғ Темур, хижолатини яширишга уриниб. — Нобакор зафар нишонли қўшинга чап
бериб, Дажладан кечиб ўтган ва Машҳад ул-имом, яъни
Карбало шаҳридин паноҳ топган. Миср подшоси
бўлмиш Абу Саййид Барқуқ Малик аз-Зоҳир билан
учрашмоқчи эмиш...

— Таажжуб, кўп таажжуб; Хўш, улуғ амир, унда
Бағдод музофотида ва ҳатто лашкаргоҳ атрофида изғиб юрган ўлаксахўр қузғунлар раҳнамоси ким

Энди тайинли жавоб тополмай, Темур Қутлуғ чорночор кўзларини олиб қочди. Оқибат мажлис путури
кетиб, фотиҳи жаҳон тажанглаша бошлади. Ҳатто кимсан Идику баҳодир, амир Отламиш, амир Худойдод
ва Севинчак баҳодир каби кўқдан юлдуз узиб олишга
қодир сардорлар ҳам ушбу паллада тил боғлаб туришгани кўп нашъали эди.




— Олампаноҳ, ижозатингиз билан баён этайин, —
чўзила бошлаган жимликни бузишга журъат этди
Бўри тархон. — Фақир аниқлашича, бузуқбошлар сардори Мордин қалъаси мутаваллиси Моалик Зоҳир
эрур1

— Нима, ҳалига қадар Мордин бизга тобе эрмасмуё — ногоҳ гулдираб кетди Амир Темур Кўрагон овози. — Анинг олинганини аллақачон эшитганмиз 1.

— Афсуски, шошилиб бермишлар хабарни, — ер
ўпди Бўри тархон. — Малик Зоҳир, бўйсуниш нари
турсин, мамлакат тахтига эгалик қилиш ниятида эрмиш. Ул гумроҳ Алинжак волийси Алтун, Тақрийт
мутаваллиси Ҳасан ибн Бултумур билан тил бириктиргани овоза.

— Шунақами ҳали

— Худди шундоғ, олампаноҳ.

— Қайсарлик жабҳасинда, айниқса, Алтун шайтонга
дарс бераркан. Алтун Султон Аҳмад ишончини қозонган, шу боис у ўғли Султон Тоҳирни, аҳли аёли, хусусан, малика Қамар Нигор бегимни ва хазинаси бир
бўлагини Алинжакда қолдириб кетган.

— Улуғ амир, Муҳаммад Султон, Мироншоҳ ва Пир
Муҳаммадни қанотингизга олинг-да, гумроҳлар шохини тезроқ қайиринг, — деди Соҳибқирон, суяк-суягига қадар зирқираб кетганини сездирмай, Темур Қутлуғ сари юзланаркан. — Иложи борича аввал сулҳ тузиш чорасини изланг, натижа чиқмаса, ҳар учала қалъа
кулини кўкка совургайсиз1

— Амрингиз вожиб бўлур, олампаноҳ)..

Ҳарбу зарб бобида Темур Қутлуғ ҳар ким ҳавас қилса арзийдиган тажриба тўплаганди. Ҳар қанақа тугунни
ечиш ҳадисини пухта эгаллаган бўлиб, ҳалига қадар Соҳибқирон ёки зафар нишонли қўшинга зиғирча панд
берган эмас. Ғаним кучлари ва ниятини олдиндан аниқлаш, турли ёшдаги навкарлар билан тил топишиш, қалтис дамларда ҳал қилувчи ҳужум уюштиришда суяги йўқ
эди. Қурултой ёки мажлисларда мудом узиб-узиб сўйлар,




иккиюзламачи касларни аямас, маслаҳат бериш ва йўл
кўрсатишда деярли адашмас, энг муҳими, бошига қилич
келса-да, ёлғон қўлламас, лафзида қойим турар эди.

Қачондир у Тўхтамиш билан оға-ини бўлиб, ораларидан қил ҳам ўтмасди. Бироқ Худо буни кўп кўрди.
Узоқни кўзлаган Соҳибқирон муруввати ила, баланд
мартабага эришган хон, ичган тузини унутиб, қасамини бузгач, низолашиб қолди ва Кунча ўғлон, Идику
баҳодир билан бирга, Турон ҳукмдори паноҳига келди. Шу-шу қанотидан бир қадам жилган эмас, ҳар доим
ёнида камарбаста, ҳатто бир имоси билан азиз жонини фидо қилишга ҳам тайёр).

Чинакам ишонч ва ҳурматга сазовор Қутлуғ Темур
тез орада зафар қозониб, ҳар учала қалъа узра зафар
байроғини тикишига ҳеч ким шубҳа қилмасди. Аллақачон Миср сафари устида бош қотираётган Соҳибқирон ҳам шундан умидвор эди. Ҳатто баъзан сабрсизлик билан элчиси йўлига кўз тикарди. Лекин ана-мана
бир ой ўтди ҳамки, ғалаба ҳануз насия, ҳамиша сўзи
билан иши бир бўлган саркарда негадир сукут сақламоқда. Махсус хизмат буюрилган айғоқчилар эса кун
ора гоҳ Алинжак, гоҳ Тақрийт, гоҳ Мордин тарафдан
нохуш хабарлар етказишаётир.

Соҳибқирон бир нарсадан ҳайрон: негадир хуфиялар ерлик аҳоли Қора бургут деб атайдиган Алтун хусусида кўпроқ гап ташишарди. Аввал энсаси қотиб,
аллатовур ғашланиб, тузукли эътибор бермади, кейин
турли овозаларни қизиқиб тинглайдиган бўлди.

Тавба, Алинжак волийси шундоқ кўз ўнгида ақл
бовар қилмас ишларга қодир ўғлон қиёфасида юксалиб
борарди. Қайси куни ҳатто Темур Қутлуғдек омилкор
ва дасти узун зотни танг аҳволга солиб қўяётгани қулоғига чалинди. Ҳали бу ҳаммаси эмасди, бинобарин, майдонда бир неча марта Муҳаммад Султон билан тўқнашган, падар қусур ҳар гал қуйруқ тутқизмай, чап бериб
кетган. Бир гал оғишмай найза улоқтириб, унча-мунча
азаматни хасча билмайдиган Мироншоҳни отдан қула



тишига сал қолган, ҳамон амирзода кучли зарбдан қаварган елкасига малҳам босаётган экан...

Алқисса, вазият айтгулик ҳам, эшитгулик ҳам эмас:
кун сайин издан чиқиб, камон ипи каби таранглашиб
борар, ғалаба соати яқинлашиш ўрнига, тобора узоқлашар эди.

Охир-оқибат Умаршайх Мирзо ёрдам учун жўнатган қирқ минг кишилик сара қўшин ҳам Темур Қутлуғ тасарруфига берилди. Энди мувозанат тикланиб,
тез орада қамал якун топишига умид боғласа бўларди.
Лекин, омад қайтган эдими, акси рўй берди. Жанг
оғирлашган пайтда, ногоҳ Алтун узган ўқ Темур Қутлуғ бўйнини ялаб ўтгач, саросима бошланди. Табиблар ҳар қанча куйиб-пишиб даволашса-да, садоқатли
амир фано даштидан бақо гулшанига кўчди.

Нохуш хабарни эшитган Соҳибқирон аламда қоврилди. Ҳайҳот, қандай балойи азим, қандай дарди-бедаво
офат бу лаънати Қора бургут 1 Мана шу қўллари билан
бўйнини шарт узиб ташламаса, юрган экан ёруғ дунёда

Ортиқ толиққан Соҳибқирон мизғиган бўлди ва
ногоҳ вужудини юпқа-ҳарир парда ўради. Бутун борлиқ тепадан ёғилаётган тип-тиниқ нурда симобий тусда товланарди. Ҳаял ўтмай рўпарадан муаззам иморат, сўнг торгина ҳужра юзиб чиқди, қараса, ҳазрат
жинчироқ ёруғида мук тушганча, қизил бахмал муқовали китоб варақлаётир. Нигоҳи ҳорғин, қировлаган
сийрак қошлари ўртаси тугунли, юпқа-рангсиз лаблари қуруқшаб ёрилган. Аҳён-аҳёнда, недир луқма таъмини тотаётгандек, хиёл тамшаниб, тутила-тутила
сўйланар: кЭй, олампаноҳ, борини-ку кўрибсиз, йўғини-чи 2 Олисда, рутубат қоплаган ним қоронғи ҳужрада нидо бирам оҳанраболи янградики, бутун эс-ҳушини ўғирлатди. Нидо нам сирқиб мағорлаган гумгурс
деворга урилиб эмас, дили туб-тубида акс-садо бергандек бўлди.

Соҳибқирон қоқ ярим кечада терлаб-пишиб, бадани мисдек қизиб, ғаш тортиб уйғонди, тушида танбеҳ,




аралаш берилган савол, миясини аёвсиз пармалаб, уйқусидан адаштирди. Тонгга қадар ибодат билан овунди-да, қуёш эндигина уфқ гардишига лаб теккизганда,
оқ тулпор белига қўниб, шитоб билан йўл танобини
тортди. Изидан заҳира қисмларни эргаштириб, ҳеч
қаерда тўхтамай, яшин тезлигида юра-юра, ниҳоят, бир
кеч ҳайбати фалакни тутган Мордин сари юзланди.

Манжанақлар, ўтсочар қуроллар ва камонлар ишга
солинган фурсатда, Соҳибқирон ола-бужир қоялар
ёнида қовоғидан қор ёғдириб турарди. Ажал нафасини уфураётган ўқ ёмғирларини писанд қилмай савашаётган эркаклар ва аёлларни қизиқсиниб кузатмоқда. Ахир, қойил қолмасинми, алар шижоат ва матонат
бобида навкарларидан кам эмас. Ҳарқалай нима бўлган
тақдирда ҳам муқаррар ғалаба соати яқин, бинобарин, Алтун билан Ҳасан ибн Бултумурни йўлдан o03дириб, икки оёғи бир этикка тиқилиб қолган Малик
Зоҳир ҳозир пушаймон ўтида куйиб-ёниб ётгани
аниқ. Эс-ҳуши борида этагини йиғиб олмабдими, энди
муттаҳам ўзидан кўрсин, бас, бугун ё эрта, худбинлик жазаваси ўраган беиззат боши жаллод кундасида
чопилур, молу мулки мусодара этилиб, элу элати ясоғи
қаттолга тортилур1..

Бино бўлгандан бери не-не иссиғу совуқни кечирган Мордин охир-оқибат буткул ҳолдан тойиб, тинкаи мадори қуриди. Шу ҳолида ҳам ён беришни истамай, кун бўйи муттасил такрорланиб турган даҳшатли ҳамлаларни бир амаллаб қайтараверди. Самарасиз
ҳужумлар яна қанча муддат давом этишини бир жон
айтолмасди.

Сабр косаси тўлиблар кетган Соҳибқирон, ахийри, қайси бир эрта, қўшинни ўзи жангга етаклади.
Кутилмаган шижоати бутун жамоа рағбатига рағбат
қўшди. Дастлаб Муҳаммад Султон тасарруфида бўлган
манглай қуюн мисоли гувиллаб, нарвонлар орқали
мудофаа деворларига кўтарилди ва ашаддий камонбозу найзабозларни чумоли галалари сингари йўқлик




қаърига супуриб ташлади. Худди шундай олға умтилган баронғору жавонғор ичкарида олиб борган саваш
ҳатто осмон фаришталарини ҳам ёқа ушлашга мажбур айлаган бўлса ажабмас. Ниҳоят, қалъа байроғи
қиймаланиб, гулханга ташланди. Энди тезроқ имонини пуллаган ҳокимни тутиш, исёнчилар қолган-қутганини тиғдан ўтказиш ва қалъа кулини кўкка совуриш
керак.

Фармони олий ижросига киришмоқ учун ҳозирланиб туришган эдики, этак томонда қора кўпикка ботган бедовини шамолдек елдириб келаётган чопар
кўринди. Ёшгина суворий сал нарида ўзини эгардан
отиб, эҳтиром билан ер ўпгач, қувончли хабар айтди.
Боши кўкка етиб, чиройи очилган Соҳибқирон йигитни тилла танга тўла ҳамён ва зарбоф тўн билан
сийлашни буюрди. Салдан кейин эса жар ёқасида
қатор турғазиб қўйилган кимсаларга қаҳру ғазаб нигоҳини қадаган амир Отламишга ўгирилди:

— Улуғ амир, шаҳзодаи жувонбахт Шоҳруҳ Мирзо
ўғиллик бўлибдур. Шу муносабат билан Мординга
омонлик берилсин ва қатли ом тўхтатилсинг.

Ўғриқ билан анчадан бери Султонияда қўним топган Катта малика сўрғичланган заррин ҳошияли мактубида Амир Темур Кўрагонни ҳароратли ва нозик
лутфлар билан муборакбод айлаган, бахту тахти бутунлиги сезилиб турган гўдакни астойдил дуо қилишини ва унга яхшилик ато қилгувчи муносиб исм
қўйиб беришини сўраган эди.

Бундан боши кўкларга етган фотиҳи жаҳон зудлик билан жавоб мактуби битишни лозим топди. Ялтироқ ипак қоғозга қуйидаги жумлани нақш этаркан, йирик-йирик тубсиз кўзлари чақнаб кетди:
КИлоё, нуридийдамиз кенг феъли, кетмас давлати билан туғилган бўлсин, ўғлонни ота-боболари хотираси
ҳурмати учун Муҳаммад Тарағай баҳодир атадим)

Соҳибқирон чеҳраси нурланди: ушбу ном эндигина ёруғ дунё юзини кўрган зуриёдига ярашиб тушга



нига бутунлай амин бўлди. Буни мамнун қиёфада эътироф этаркан, бир олам завқу шавққа чулғанди. Фақат
пой-қадами қутлуғ меҳмон келгусида хайрли ишлари
давомчиси бўлишини, чала қоладиган кўпгина эзгу
орзуларини поёнига етказиб, Мирзо Улуғбек нисбаси
билан етти иқлимга танилишини билмас эди...
Орадан кўп ўтмай, мухораба суронлари тингач, дағдағ учаётган Малик Зоҳир дарвозадан кафанга ўралиб
чиқди ва аранг эмаклаб келиб оёқларини қучди...

13

Улуғ афу насиб этганидан терисига сиғмай қолган
Малик Зоҳир беҳисоб қимматбаҳо инъомлар ва мисли
кўрилмаган улкан базми жамшид билан шоҳи жаҳон
кўнглини хушлади. Шодиёна дастурхонини тўлдирган
турфа хил нозу неъматлар неча кун мобайнида тайинли туз тотинмай қилич урган аскарларни ҳам тўйғазди.

Шундай қилиб, кўпдан-кўп йўқотишлар эвазига,
мудҳиш занжир қуриган бовлиқ каби питраб кетди.
Ҳайтовур у анчадан бери Миср тупроғида ўрнашган
Султон Аҳмад ҳомийлигида кучлангани сир эмас.

Чап бериб юрган ҳукмдорни эслаб, Соҳибқирон
қовоқ соларкан, йироқдан бир оҳ эшитилгандек бўлди.
Тоғу тош оша элас-элас келаётган нолишда бир мунг
жамланган эди. Буни яққол ҳис қилиб, хиёл кўнгли
чўкди, шунга қарамай, Малик Зоҳирни ёнига олди-да,
яна ошиғич йўл танобини тортди. Ҳали Мордин каби
Тақрийт ҳам найза ўқталса керак, илож қанча, яна
жанг, яна талафот).

Хайрият, хавотири бекор экан: Малик Зоҳир қисматидан тегишли хулоса чиқариб, муқаррар ҳалокатни олдиндан кўрган чоғи, Ҳасан ибн Бултумур отила
келиб оёғига йиқилди. Ҳар ҳолда бир оз дили ёришиб, ҳоким пешонасини силади, қалъа аҳолисига алоҳида ҳурмат-эҳтиром кўрсатгач, жадал суръатда юришини давом эттирди.




Ахийри, қайси куни, қуёш қиёмга етганда, поёнсиз
мовий бўшлиқда, жимирлаган сароб қўйнида, муаллақ
осилиб турган Алинжак бор салобати билан кўзга ташланди.

Супасимон яхлит улуғвор қояга пайвандланган маҳобатли мудофаа деворлари гўё азал-абад сиру асроридан бир ажаб ривоят айтаётир. Бутун гирд-атроф
тубсиз жар-чуқур ва ҳувиллаган ўнгирлардан иборат,
ичкари билан ташқарини туташтирган осма кўприк
арава шотисидек кўтариб қўйилган, алқисса, шунақа
дарди-бедаво макон эдики, этагидан илон ўрмалаб чиқолмагани каби, тепасидан ҳатто қуш ҳам учиб ўтиши
даргумон1..

Илгари Соҳибқирон ақл бовар қилмас даражада
мустаҳкам қанча-қанча истеҳкомларни кўрган ва барчасини бир зарбда тавбасига таянтирган. Лекин Тангри таолога қасамки, бунақа мўъжизавий хилқатни ҳеч
қачон учратмаган. Ҳатто номи неча марта тилга тушган Қалъайи Сафид ҳам бунинг ҳайбати олдида ҳеч
нарса эмас.

Соҳибқирон лол-ҳайрон бош чайқади ва дарҳол
учлари кумушдек ялтироқ чўққилар этаги — уфққа
қадар чўзилиб кетган кенгликни қўналға қилди.

Шому хуфтон орасида Ҳумоюн ўрдуда бошланиб,
қизғин баҳс ва мунозара туғдирган машварати олий
ниҳоят ярим тунда якунланди.

Тонг отмай, зафар нишонли қўшин бўйлаб, қамални шиддатли тус олдириш ва Алинжакни узоғи билан
уч-тўрт кунда тиз чўкдириш ҳақидаги фармони олий
тарқатилди. Миср тупроғида Султон Аҳмад билан Абу
Саййид Барқуқ, Дашти Қипчоқ томонда Тўхтамиш
Ўғлон жиддий хавф солаётгани учун ҳам шошилиш
зарур — имиллаш бефойдан..

Имони комилки, ҳар доимгидек аскарлар кайфияти аъло даражада, сардорлар шахту шижоати барқарор, сафар аввалидан ёнида камарбаста амирзодалардан мингдан-минг рози, жасорат бобида айниқса Му



ҳаммад Султон билан бўйлашадиган баҳодир топилмаса керак.

Айтганча, кўзи нури, бели қуввати Умаршайх
Мирзо тунов куни ошиғич жўнатилган муборак хатини қобоқларига суртиб ўқиш шарафига эришгандир.

Шаҳзодаи жувонбахт тез орада Форсни қўриқлаб
турган лашкарнинг асосий илғори билан ҳузури муборагига етиб келиши лозим. Охир-оқибат Алинжак
тиз чўкиб, Алтун муносиб жазо олгач, баҳамжиҳат
Миср сари юради. Лекин нима учундир кечикаётир,
шу сабабли безовта, сезадики, ғойибдан муттасил 60қаётган ҳазрат нигоҳи ҳам безовта).

Илож қанча, янглишибди: уч-тўрт кун нари турсин, ҳатто бир ҳафта ўтди ҳамки, қамал поёнига етмади. Алинжак баланд қоя кафтида ўрнашгани боис
манжанақлар, ўтсочар қуроллар ва нарвонлар ҳамиша ҳам наф бермасди, камон ўқлари кўпинча нишонга етмай, ярим йўлда қолиб кетарди. Талафот эса кун
эмас, соат сайин ортиб бораётир. Аксига олиб, гоҳ
кундузи, гоҳ кечаси қандайдир гуруҳ қутирган қашқир тўдаси мисол тўсатдан қийқириб ҳамла қилганиқилган. Қисқа фурсатли олатасир жангдан кейин, ерга
кирадими, осмонга учадими, бирдан елдек зув йўқолади. Ҳатто олғир хуфиялар из тополмай гарангсираб
қолишади.

Ахийри, пичоқ Соҳибқирон суягига қадалди. Сардорлар ва амирзодалар билан аччиқлашди. Ҳаммадан
кўпроқ ношудлик қилаётган Бўри тархонни айниқса
қаттиқ изза қилди: мавриди бўлса жазога тортарди
баттолни.

Лекин ҳозир чалғимай, жаҳлга ортиқ эрк бермай,
жумбоқни ечадиган муҳимроқ тадбир устида қайғуриши керак. Калава учини топмагунча қўймайди. Бу оқшом
айниқса ороми бузилиб, соқчиларни назорат қилиб
юрганда, нобакорлар яна тўсатдан ёпирила келиб, солиша-солиша жуфтак ростлаб қолишдики, беихтиёр ёқа




ушлади. Сўнг узун-узун арқонларга осилиб, зимзиё
жарга тушиб кетишганини пайқади.

Рост экан тахмини: қалъа сари элтадиган қандайдир ер ости йўли бор, демак, шайтон малайларини
гумдон қилиш учун дастлаб ўшани йўқотиш лозим...

Тонг отиб улгурмай, лаънати хуфия камар оғзи
тошу шағал билан кўмиб ташланди. Қани энди нобакорлар қора бериб кўришсин-чи: Энди бутун жамоа
енгил нафас олиб, бемалол жанг қилса бўлади. Лашкаргоҳ бўйлаб хотиржамлик атиги бир кеча-кундуз
ҳукм сурди. Нимасини айтасиз, навбатдаги шабихун
баридан ошиб тушди.

Ҳар ерда чўзилиб ётган жасадларни кўрган Соҳибқирон афсус билан бош чайқади. Бас, иложини т0пиб, Алтун билан тезроқ ярашиб олмоғи лозим. Дўппи
тор келган бунақа қалтис пайтда сулхдан бошқаси бекор, адашмаса, бу иш унча қийин ҳам эмас, агар Султон Аҳмад сабил қолдирган тожу тахтни инъом айлашини еткизса борми, иншооллоҳ, очлик жонидан
ўтган мушук каби, шитоб эмаклаб келур қошига. Фақат Алтун савлати ва обрў-эътиборига муносиб элчи
топиши лозим. Кўпдан бери соясига ўлиб-тирилиб
кўрпача тўшаётган Малик Зоҳирни жўнатса, айни муддао бўлар.

Соҳибқирон миз ёнида тиззалаган мавлоно Шамсиддинни ер остидан бирров кузатгач, хоҳиш-иродасини қисқагина шарҳлади ва эрта Бағдодда ким ҳукмФармо бўлажаги ҳақидаги хулосасига алоҳида урғу беришни сўради. Сўнг, мактубини қизиқиб ўқиган
Алтун, мийиғида мамнун кулиб, қилич дастаси қавартирган кафтларини бир-бирига ишқаб, телбавор қийқириб юборишини дилидан кечирди.

Кутилмаган хизматдан боши кўкларга етган Малик Зоҳир Алинжак сари қанот боғлаб учганда ҳам
энг тўғри йўлни танлаганига амин эди, кўнгли осмонини недир умид ойдек ёритиб турарди. Қачонки,
у, ношуду нотавон элчи, сувга тушган латтадек бўша



шиб қайтгач, надомат оғушида қолиб, таъби хуфтон
бўлди.

Ахир, Қора бургут муборак нафаси теккан олий
нишонли хатини, истар-истамас назардан ўтказгач,
масхараомуз хо-холаб кулгани, шартта-шартта йиртиб,
сочиб ташлагани бориб турган бедодлик эмасми1 2

Эртаси куни пешинда Соҳибқирон калава учини
қандай топишни ўйлаб ўтирганда эшикоға туя келбатли бир кекса ҳабашни етаклаб кирди. Ола-бужир матоҳни салла ўрнида ўраган меҳмон сийрак қошлари
остидаги киприксиз юмалоқ кўзлари билан ён-верига
олазарак боқарди. Бафуржа тиззалаб, ажинли тор пешонасини гиламга босгач, қўйнидан найчасимон
сўрғичли мактуб олиб узатди. Мактуб аввалида нақш
этилган унвон тантанавор эди: кАлинжак қалъаси волийси Алтун амири баҳодир сўзум:..э

Ногоҳ бетига лов этиб олов урилгандек, Соҳибқирон
ҳушёр тортди: оббо, баччағар-ей, нима бало, осмону
фалакни ушлаб турибдими қўлида, намунча шашти
баланд

Йирик-йирик ҳарфда, совуққонлик билан, қинғирқийшиқ ёзилган битик қисқагина эди, аммо терибтериб ишлатилган ҳар бир калом мушоҳада юритишга чорлар, қонни қайнатиб, рухда ғавғо қўзғар эди.
Ушбу қочирим нақд камонга жойлаб отилган ўқдан
кам эмас:

к Эй, оламгир, охир-оқибат найзангиз, Алинжак мудофаа деворлари билан бир қаторда, танимни порапора қилишини билсам-да, аҳду қароримни бузмасман.
Ахир, найзангиз ҳар қанча қудратли бўлмасин, кўкрагимда юксалиб турган қўрғонни фатҳ этмакка қодир
эЭрмас. Ҳар ким ҳам кўролмайдиган ва ҳар ким ҳам етолмайдиган ўша қўрғон олдида ҳатто Искандари соний
ҳам ноилож қолганидин хабарингиз бордир...

Соҳибқирон мактубни қайта-қайта синчиклаб ўқиди
ва анча вақт номаълум нуқтадан нигоҳ узолмай қолди.
Ахир, нақадар таажжубга молик, ҳалига қадар, не-не




зўрлар устидан ҳукм юргизса-да, бу борада бирон марта
ҳам жиддийроқ мулоҳаза юритмаган экан...

14

Соҳибқирон каллаи саҳарда, бомдодни адо этгач,
Алинжак сари шошиларкан, фикри-зикрини ҳалиги
мактубда баён этилган кесатиқ эгаллаб олганди. Нимадир ачитиб нашъа қилар, нимадир сийнасини сездирмайгина тилимлар эди. Шомга қадар бир дам тўхтамай давом этган мухораба самарасиз тугаганидан росаям бўғилиб кетди. Шундоқ қалъа пойида, чуқурликда
тепадан ағдариб юборилган нарвонлар синиб-букланиб
ётарди, тағин қанчадан-қанча жасад устма-уст қалашиқ, чор-атрофни ярадорлар инграниши ва оҳу фарёди тутган).

Соҳибқирон жар гирдидан саросар узоқлашаркан,
беихтиёр хаёлан доруссалтана сари учди. Киндик қони
томган тупроқ меҳри тортаётган эди. Бир залворли
соғинч қамраб олди борлиғини ва тасаввурида зиндон
рутубати асорат қолдирган сиймо жонланди.

Имони комилки, айни дамда омади чопмай довдираб қолгани, не-не билаги чўнг ўғлонлар тупроққа
қўйилгани ҳазрат дилидан кечаётир. Аниқроғи, олислардан бари-барини билиб турибди ва ҳар неки борйўғини ипидан-игнасигача қолдирмай тарозига солаётир. Ҳеч нарса назаридан қочиб қутулолмас, ҳатто масофа ҳам, вақт ҳам ақлу идроки олдида ожиз. Умуман,
қора чироқ ғира-шира ёритган ҳужрасида мудраганча,
бир қадам босмай — зиғирча ҳам қийналмай курраи
арз бўйлаб айланиб юрса не ажаб

Эҳтимол, ҳазрат ушбу паллада поёни йўқ яланг-тақир дашт ўртасидан қуюндек елиб келаётган, сийрак
соқол қоплаган бети бўғриқиб кетган суворийни ҳам
кўраётгандир. Ёки устма-уст тушаётган қамчи зарбидан сағриси кўпчиган бедов туёқлари дўпирлашини ҳам
бемалол эшитаётгандир.




Ёпирай, чопар тахминан йигирма қадамча нарида,
кўзлари хонасидан отилиб чиққудек алфозда, гавдасини бор оғирлиги билан эгардан ташлади. Ва сомон
тиқилган тап-таранг қопдек бир-икки думалаб, ниҳоят, қовжираган ўт-ўлан орасида қилт этмай қолди. Кимдир пўнғиллаб силкилади, кимдир аямай биқинига қайта-қайта тепди, кимдир устидан бир челак совуқ сув
ағдарди. Ахийри, шўрлик сал-пал ҳушини ўнглаб,
қўрқинчли туш кўргандек дағ-дағ қалтираб, недир талваса ва недир қайғу ичра теварагига аланглади...

— Ҳей, нобакор, соқовмусен

— Бир қошиқ қонимдин кечгайсиз, аълоҳазрат)..

— Кечдим

— Эй, сарвари олам).

— Ажалинг етмасдин бурун сўйла, муттаҳам1..

— Ҳей дари: — ўкраб юборди ниҳоят чопар, боши
янчилган илон мисоли тўлғаниб. — Умаршайх Мирзо...
Йўқ, яхшиси, кесиб ташланг падар лаънати тилимни)..

Ҳайҳот, қай ерда пайт пойлаб ётган экан бу надомат

Соҳибқирон ҳангу манг: аввал аъзои бадани музлади, кейин товонидан тирноғига қадар лағча-лағча чўғга
айланди-да, бутун ақлу идроки ва шуури хиралашди,
юраги тепмай қўйди, ҳалигина томирлари бўйлаб
кўпириб-тошаётган қон тўхтаб, кўкси тамом бўшабҳувиллаб қолди. Ҳалигина зумраду қаҳрабо янглиғ
яшнаб турган борлиқ қаёққадир чекиниб, ўрнини
жаҳаннамдан қолишмас ола-байдоқ туманли воҳа
эгаллади, офтоб нурлари остида жилва қилаётган чечаклар жозибаси, шабада тебратаётган дов-дарахтлар салобати путурдан кетди. Ҳар жойда қўниб
мўлтираётган тўрғайлар, кўкни тўлдириб учаётган
қанотлари оппоқ кабутарлар, бир-бирларига суйканиб турган бедовлар сукутда Қисқаси, ҳамма-ҳамма
нарса — тириклик ҳам, шуҳрат ҳам, орзу-умид ҳам,
шодлигу қувонч ҳам маза-матрасини йўқотди зумда...




Ҳамон гоҳ музлаб, гоҳ ёнаётган Соҳибқирон ногоҳ
ўзини гўё поёнсиз самонинг қоқ ўртасида кўрди, гўё
азалий ва абадий ҳомийлари бўлмиш Зуҳра билан
Муштарий оралиғида ҳуш-беҳуш юзиб борарди. Тинкаи мадори қуриган бир пайтда кўмирдек қорайиб
турган туйнукка дуч келди, йўқ, у қанақадир ўпқонга
ўхшар, аждар оғзини эслатар эди. Фаҳмича, мавлоно
Аҳмад хатида мана шуни ёзган бўлса керак...

Соҳибқирон безиллаб қолди, ахир, эртаю кеч кўз
олдида ўша туйнук гавдаланади, кўпинча бор бўйи
билан унинг тубига шўнғигандек бўлади ва хаёлини
Умаршайх Мирзо ёди... тийғи қотил санчилган ва чорночор тўлғанаётган гавдаси, шам каби аста-секин сўниб
бораётган, не-не армону не-не умид чўккан қароқлари босиб келади. Ва даҳшат оғушида, юраги қинидан
отилиб чиққудек алфозда, тўлғана-тўлғана ўкраб юборади, лекин қаники сазо беролсат1 Ахийри, ташқарига
чиқолмаган товуши ичида, дили тубида ногоҳ ҳайқириққа айланади-да, ойсиз кечадай зимзиё шуурида таниш нигоҳ чўғланади.

Ҳаял ўтмай муаззам Самарқанд, арк марказини
эгаллаган Кўксарой шундоқ рўпарасида қад ростлайди. Ажаб бир орзиқиш билан улкан иморат остига
шошилиб, жимжит ҳужра эшигидан астагина мўралайди.

Ана, қайрилма дастали ҳасса ҳамон мағор босган
бурчакда суёвли, чирий-чирий титилган бўйрада тиззалаб, бафуржа тасбеҳ ўгираётган мавлоно Аҳмад, мушоҳада ва мулоҳаза уммонига ғарқ, бир қўли билан
кўпдан бери қайчи тегмаган соқолини тутамлаб олган,
киртайган ҳорғин-намли кўзлари таъна аралаш гинаомуз боқаётир, қуруқшаб пўст бойлаган ва тарс-тарс
ёрилган лабларида шивир:

— Эй, олампаноҳ, пушаймон сут айламас 1.

Кечаю кундузни бедор кечириб, зиндон ва ёлғизлик билан олишавериб чарчаган, букилгану синмаган
ҳазрат, нимадандир чўчигандек, астагина сўйланади.




Лекин, таажжубки, Соҳибқирон наздида, товуши гулдирак мисоли янграб, гумгурс деворни титратиб юборади. Бирдан у сергак тортади, ним қоронғи торгина
ҳужра ва ажин тилимлаган сиймо кўз олдидан рўёдек
чекинади. Сўнг ҳамон бағрида тинимсиз акс-садо бераётган ўкирик бўғзини қалампир каби ловуллатадида, ҳаял ўтмай шашқатор жолага айланиб, жимиржимир юва бошлайди кўпчиб кетган ёноқларини..

— Ҳазратим, Худо илойим сизга тўзим ва сабру
қаноат берсин, — шивирлайди Катта малика, ҳўл киприкларини пирпиратиб. — На чорамиз борки, шаҳзодаи жувонбахт сиғмади пешонамизган..

— Валинеъматим Во дариғ1 — мунгли жавдираб хитоб қилади Муҳаммад Султон. — Жигарим камина
жигарини ҳам ўйиб кетди тоабади..

— Эй, шоҳи жаҳон, сезибмен, хиёнат ўқи тўлдирмиш ўғлон паймонасини; — кўкси ўпирилгудек бир
ҳолда хўрсинади Бўри тархон. — Токи тирик эканмен,
сиру савдо тагига етурмен, акс ҳолда... фақирни айғир
думига бойлаб чўлга ҳайданг1

Ҳамон Соҳибқирон карахт: дунёйи дунни унутган, боқиши маъносиз, пайваст қошлари ўртаси тугунли... Яқинлари таскини вужудини аёвсиз эзаётган
ғуссани, сал-пал енгиллатиш нари турсин, баттар аланга олдираётир. Не қилса босилур аламу армони Рўпарасида қўл қовуштирган, елкалари силкина-силкина
беун йиғлаётган Пир Муҳаммадга кўзи тушгандан кейин айниқса батамом сиғмай қолади кенг жаҳонга
Ҳайҳот, суюкли набираси атиги ўн олти ёшида, ҳали
ҳаёт аччиқ-чучугини тузукроқ тотиб улгурмай, етимлик жафосига йўлиқмиш Энди ўғлон тарбияси билан
жиддийроқ машғул бўлиши, ҳар қадамда падари ўрнини босиши керак, токи эрта бирон нарсадан ўксимасин...

Эсида, қайси йили тўнғич фарзанди — суянган тоғи
ва ишонган боғи Жаҳонгир Мирзо бемаврид сўлиб,
бахту саодат гулшанини тарк этганда ҳам мана шундай




гангиган, пешона ёзуғи Оллоҳ тааоло иродаси эканлигини билса-да, ақл бовар қилмас даражада жизғанак
бўлиб куйган. Ҳатто салтанат ташвишидан юз ўгириб,
тириклик яхши-ёмонига қўл силтаб, бир неча кун тайинли туз тотинмай, кўксини захдан кўтармагани.

Ҳайҳот, энди қандай йўл тутсин, яна чинордек
қаддини дол айлаб, узлат сари чекиниб, кеча-кундуз
надомат ўтида қоврилиб ётсинмиё

Билади, неча кундан бери Ҳумоюн ўрду мислсиз
мотам оғушида эзилаётир, зафар нишонли қўшинни чексиз қайғу юки босган, қолаверса, бутун замину замон фиғон чекаётир, ер юзида тирик жон
борки, бариси ўзи билан баравар кўксини чокламоқда.

Худо ҳақи, мана шу ҳол ҳам дардини бот-бот янгилайди, кеч тушгач, шоҳона ўтовда ўтиролмай, хилват
дашт сайрини ихтиёр қилади. Қонталаш уфқ этагига
қадар чўзилган ғира-шира кенглик бўйлаб, ўйдим-чуқур сўқмоқдан судрала-судрала, бир хил бўшашиб одимларкан, беихтиёр дилидан ушбу байт кечади:

Доду фарёд вақти эрмас, эй, тажрибасиз дил,
Замона жафосига кўниккину тан бергил...

Соҳибқирон изидан қўрқа-пуса келаётган қўриқчиларни қўл силтаб ортга қайтаради, сўнг бошини хам
қилиб, ўша байтни такрорлаб, номаълум томонга кетаверади. Ахийри, қовжираган ўт-ўлан қоплаган қайси бир тепаликка кўтарилиб, ногоҳ фалакка кўз ташлайди-да, баттар ўртаниб кетади.

Ахир, салтанат суянчи, бахту иқболи тожи Умаршайх Мирзо самовотнинг ашаддий ошифтаси эмасмиди, поёнсиз баҳри муҳит маликаси бўлмиш соҳибжамол тўлин ой, унинг атрофида парвона сон-саноқсиз юлдузлар билан ошна тутиниб, улар иштирокида
ғойибона анжуманлар қуриб, орзу-умидларини шарҳлаб, кўнгли чигилини ёзмасмиди1 2




Зуккотаъб ўғлон вақти-соати етса Самарқанд тупроғида масжид ва мадраса бунёд қилишни тиларди,
баҳонада фалакиёт илми, хусусан, мунажжимлик сиру
синоатини қайта мукаммал ўрганиш, ҳатто таниқли
мударрислардан чуқурроқ сабоқ олишни кўнглига тугиб қўйганди.

Кўп афсус, қандоғ чидасинки, энди нуридийдаси
ҳар қанақа эзгу ният, ҳар қанақа завқу шавқдан бебаҳра, ҳатто хайр-хўш айтгани улгурмай, охират мамлакати фуқаросига айланмиш:)..

15

Бугун Соҳибқирон хуфтонни узоқ ўқиди, бадани
аллатовур увишиб, бўшашиб бораётгани сабабли жойнамоздан қимирлагиси келмас ва кўнгли нима тусаётганини аниқ билмас эди.

Сўнг ҳар доимгидек бадар кетиб, хилват гўшаларда ёлғиз истироҳат қилишни истади. Атрофида ўралашаётган қўриқчи аскарларга эътибор бермай, илгарилаб бораркан, ногоҳ олисда элас-элас ҳалиги нидо янгради: кЭй, олампаноҳ, пушаймон сут айламас)) Нидо
қулоқлари остида бир хил эшилиб, ниманидир эслатар, нимагадир ундар эди. Салдан кейин у тинди-да,
атрофни дилни авайлаб-авайлаб қитиқловчи ипақдай
майин мусиқий оҳанглар босиб кетди.

Соҳибқирон мийиғида синиқ кулди, адашмаса, ҳамиша йўлига интиғу интизор кўз тикиб ўтирадиган, биргина нозли қараши борлиғини остин-устин қилиб юборадиган Чулпон Мулк оғо эзиб-эзиб танбур чертаётир, соғинчи ва дарду ҳасратини чолғу тили билан сўйлаётир.

Бу палла фақат Ҳумоюн ўрду ёки ўғруқ эмас, бутун еру кўк чўғли-чўғли наволар жодусидан масту масрур ва Соҳибқирон ҳам бутунлай бой берди инонихтиёрини, аммо ҳатто ўликка жон бахш этадиган тароналар кашф қилишга қодир дилдорни кўпдан бери
унутиб қўйгани ниманинг нишонаси, ҳей, дариғ1 2




Қир-адирлар узра юмшоқ-юмшоқ таралаётган куй
сехҳридан дийдаси юмшаган Соҳибқирон ўғруқ сари
боргиси, бўғзидан тутган ғам-андуҳ ва ташвишни унутганча, тунни кенжа малика оғушида шоду хуррам
ўтказгиси келди. Ростдан у шунчалар меҳри дарё офатижонки, атрофида гирди капалак бўлиб, нозик адо
боқишлари ва лутфу эҳсонлари билан бемалол руҳини кўтара олади, аллақачон кўксида газаклаб улгурган
ярага даво бўлгувчи малҳам боса олади...

Чўлпон Мулк оғонинг сарв қомати, нақш олмани
эслатувчи ёноқлари, узун-қайрилма киприклар қуршовидаги шаҳлолари қайта-қайта ҳуш-хаёлини ўғирлади
ва недир куч оҳанрабо каби ўғруқ томон судради.

Ҳадемай насиб этадиган шукуҳли лаҳзаларни ўйлаб
жадал бораркан, хос навкарлар қўриқлаётган ўтов кўринди-ю, илкис фикри ўзгарди, кўкси ҳувиллаб, ҳалигина
туяётган чексиз завқу шавқидан ному нишон қолмади.

Соҳибқирон изига бурилиб, машъала-фонуслар
ғира-шира ёритган лашкаргоҳ сари жилди ва четроқда
сардорлар билан суҳбатлашиб турган Муҳаммад Султонни кўрди. Чеҳрасида анчайин ҳорғинлик ифодаланган амирзода сўзини бўлишни истамай, ичи ғалати тимдаланиб, бошқа томонга бурилди.

Эрталаб отини жадал йўрттириб, Алинжак рўпарасига борганда қуёш эндигина бир арғамчи бўйи кўтарилган, жанг эса негадир тўхтаган эди. Қурол-яроқларини созлаётган ҳорғин қиёфали навкарлар, ҳар жойда чўзилиб ётган ярадорлар бош ирғаб салом беришарди.

Кимдир югура келиб жиловни ушловдики, қалъа
томонда норозилик ифода этувчи қийқириқлар янгради ва кутилмаган ола-тасир тўполон бошланди. Салдан кейин жимлик чўкиб, баҳайбат темир дарвоза
шарақлаб очилди-да, зил-замбил осма кўприк гусиргусир туширилди.

Тез орада қалъа бўсағасида қадди-басти келишган —
қорувли ва бўйчан, дўнг пешонали, ихчам соқол
қўйган, қийғир қарашли йигит кўринди.




Вужудидан фақат шижоату қатъият эмас, қаҳру
ғазаб ҳам ёғилаётган суворий қирқни қоралаган бўлиб,
жангу жадал олови ичра пўлатдек тоблангани англашилар эди.

Фақат ҳозир на дубулға, на совут кийган, на яроқ
таққан, шунчаки учига бир парча оқ мато боғланган
калтагина чўпни боши узра тутиб олган эди. Ҳайратини яширолмай қолган Соҳибқирон сари елиб келаркан, қалин қошлари остидан тик боқаётган йирик-йирик кўзлари оловланар эди. Гоҳо қулоқлари чимирилган ёли бўлиқ бедовини бепарво ниқтаб-ниқтаб қўярди,
баъзан жарангдор товушда нимадир деб ғудранаркан,
дўрдоқ лабларини аллатовур киноя қоплар эди.

Барчада ғалати таассурот уйғотган чавандоз, орада
тахминан ўн беш-йигирма қадам масофа қолгач, заррин ҳошияли тизгинни тортди. Ана шунда анчайин
энли ва сергўшт бетида недир виқор, недир қатъият
намоён бўлди: тавозе сақлаш ёки ер ўпиш нари турсин, ҳатто турфа хил асл тошлар билан зийнатланган
эгардан тушишни ҳам истамади.

— Кимсен Тилагинг недур — ниҳоят диққати
ошиб сўради Соҳибқирон. — Элчимусен7 Хўш, хўшё..

— Камина Алинжак волийси Алтун бўламен, — деди
суворий дуриллаб, туркча-арабчани аралаштириб. —
Сизни бир кўрмоқни ният қилдим.

— Оҳ-ҳо, Қора бургут сен экансен-да

— Ҳа — тасдиқлади Алтун.

— Йўлга чиқар пайтинг қафас кўринмадими кўзингга, нобакор

— Кўринса-да, келавердим.

Соҳибқирон Алтун ёзган мактубни хотирлади, сўнг
ҳалига қадар ҳеч бир жаҳонгир ишғол этолмаган, ҳар
ким ҳам эътибор бермайдиган қўрғонни тасаввур
қилишга уринди.

— Муродим.. таъзия изҳор этишдур, — туғни қўлтиғига
қистирди Алтун. — Шафқат тилаш ёки юкуниш тилагида
эмасмен




Мунаққаш эгарда бир оғриниб, бир орзиқиб ўтирган шоҳи жаҳон илкис ўгирилди. Шундоқ ҳам қизибживирлаб турган бадани бўйлаб гўё беҳисоб чумоли
ўрмалади.

Ахир, келиб-келиб бўғзига ботган тиғи қаттол саналмиш ғаним аламу қайғусини бўлишиш ихтиёрини
қилгани ақлга сиғарканми

Аксинча, баттол кўксида тоабад ўрнашган ярани
аёвсиз тирнаш, ўлгани устига чиқиб тепкилаш ва шу
йўл билан хуморини босиш муддаосида қадам ранжида қилган бўлса керак.

Фақат буни тилёғмалик ва сурлик билан хаспўшлаб, чўп суқаётир кўзига. Қадди дол, бағри бирён бўлиб
турганда бундай зарбани кўтариши осон эмас. Худо
ҳақи, тўлиб кетди, ҳозир паққос ёрилади, ҳозир қулайди эгардан ..

— Янглишмасам, Умаршайх ўққа учгандан бери тинчингизни йўқотгансиз, негаки, ўғлон белингиз қуввати, кўзингиз нури эрди, — энди бир қадар эзгин янгради Алтун овози. — Оғир мусибат тушуптур бошингизга1

— Бас қил, Алтун;1 — деди Соҳибқирон тутақиб. —
Ҳар сўзинг ханжардек ўймоқда бағримни{ Сенга
ишонгандан кўра, шайтони лаъинга ишонганим яхшироқ1

— Ҳа, ҳа, тушунарли... Фақир ғаним эрурмен, тилу
жағим ҳам ғаним — деди Алтун авзойи ўзгариб. —
Хўш, сиз... сиз ким бўлурсиз

— Билмасанг бил, ғофил: соябонинг бўлур, — С0оҳибқирон ўрнида ошиқиб жавоб берди амир Отламиш. — Оллоҳ таолонинг ердаги вакили, яъни, сен каби
дини исломни оёқости қилаётган шаккоклар эгнига
инсофу диёнат хирқасини кийгизувчи улуғ ва музаффар зот.

— Анов киши эски ашула айтадур, — фотиҳи жаҳондан нигоҳ узмай давом этди Алтун. — Оғир ботсада, мен ҳам ичимда борини тўкиб қолай: Умаршайх




Мирзо жони азизу бошқа шаҳид кетганлар жони наҳотки азиз саналмас

— Олампаноҳ, мақсади шумлик эрур, — ҳайқирди
Муҳаммад Султон, оёқларини тилла узангига тираб. —
Ижозат беринг, ақлу фаросатдин мосуво калласини
сапчадек узай1..

— Қўйинг, ўғлим, жазосини Худо берсун, — С0ҳибқирон бир муддат сукут сақлагач, Алтун сари юзланди. — Ўғлон, биродаринг Малик Зоҳир таклифимни етказган экан. Нима учун маъқул топмадинг Ҳали
ҳам кеч эмас, танангга тузукроқ ўйла. Кейин бу имкон тушингга ҳам кирмас).

— Шукр, фақир Саодат баҳодир эмас, Қора бургутмен)..

Ногоҳ Алтун ичида тошган туғён билан қўшилиб
янграган хитоб чўққидан қулаган қоя қалдирашини
эслатар, гўё ҳавони ҳам тебратиб юборган эди. Чамаси, буни ўзи ҳам сезди, кафтини кўксига босган бўлиб,
туғни яна боши узра кўтарди-да, бедовини ниқтайниқтай олислаб кетди. Осма кўприкдан ўтаётиб, тағин
нимадир демоқни истадими, бошқа мақсаддами, ҳартугур бир қайрилиб қаради.

Тавба, қийғир боқишли кўзларидан сачраган учқун гўё Соҳибқирон кўксига жизиллаб тегди-да, ғашлик аралаш яна бир ҳайрат туйди. Адашмаса, тасодифий учрашув калавани баттар чувалатишдан бошқасига ярамайди. Зафар нишонли қўшин тинкаи
мадорини қуритаёзган лаънати қамал яна чўзилиши билиниб қолди. Темирни қизиғида босмас экан,
ботмон-ботмон юк ортилган аравага қўшилган қирчанғи каби, бир жойда шунақа депсиниб тураверади.

Бас, сопини ўзидан чиқариш — яна Малик Зоҳирни ишга солишдан бошқа чораси йўқ, ҳа, эртагаёқ у
ҳалиги ваъдаси қуюқроқ ҳамда ишончлироқ шарҳланган мактубни қўйнига солиб, ошиғич тарзда Алинжак
сари жўнасин, ҳар эҳтимолга қарши, амир Отламиш
ёки Идику баҳодирни ҳамроҳ қилиб олсин...




16

Кечқурун Соҳибқирон шоҳона ўтовда қамални тезроқ поёнига етказишни ўйлаб паришон ўтирганда ланг
очиқ эшикдан афту башараси кўпчиган Бўри тархон
мўралади. Беихтиёр ҳушёр тортар экан, хуфиялар
сардори муҳим хабар топиб келганини сезди. Чиндан
ҳам у бир неча кун муқаддам берган ваъдаси устидан
чиқиб, бутун Ҳумоюн ўрду ва зафар нишонли қўшинни титратган мусибат сабабчиларини аниқлабди.

Ақл бовар қилмас: Шероз билан Бағдод ўртасида,
баланд тоғ этагидаги Хормату деган хушманзара мавзеда ёлғиз истироҳат қилиб юрган Умаршайх Мирзони нишонга олган мерган Ҳасан ибн Бултумур тарафидан ёлланган экан. Ҳайҳотки, бу ишда илон ёғи ялаган волий якка бўлмаган, бинобарин, ҳамон Ироқ тожу
тахтидан умид узмай пайт пойлаётган Султон Аҳмад
фатвосига кўра, қайсидир аламзада қабила билан бекитиқча узоқ музокара юритган, қисқаси, қанча-қанча тилла сарфлаб, мудҳиш ниятига эришган...

Афсус, кўп афсус, бир неча ой аввал, Ҳасан ибн
Бултумур инидан кафанга ўралиб чиқмовдими, амалдорлар ва оқсоқоллар шоҳидлигида хоку пойини ўпмовдими Тоабад содиқ қулингиз бўлайин, эй, сарвари олам,
дея ёлвориб, бир қошиқ қонини тилаб олмовдими

Ўшанда барча сўзига ишонди, гуноҳидан ўтиб, ҳатто
қайта ҳокимлик рутбаси билан сийлади. Мана нобакордан кўрган меҳру оқибати; Ичган қасамини унутиб, бетига оёқ босгани қандай ҳадди сиғди экан

Суяк-суягигача зирқираётган Соҳибқирон хос мулозим аллақачон ҳозирлаб қўйган юмшоққина жойга
истар-истамас чўзилди. Аммо қаники уйқу жонивор
кела қолса, келиб, ҳорғин руҳига ором бағишласа Кўзига қайта-қайта ўқ еб йиқилаётган ва оҳ айтолмай узилган шаҳзодаи жувонбахт кўринар, кўкси аллатовур
ҳувиллаб, тез-тез бир ёнидан иккинчи ёнига ағдарилар эди. Сўнг аста-секин осуда тортиб, вужудидан




оғриқлар хуружи чекинди-да, ўзини ва бор дунёни
унутди. Шуурини чулғаган ингичка нурлар элас-элас
кўрина бошлаган таниш манзаралар шукуҳи ва жозибаси билан бирлашиб кетди.

Қараса, тангача офтоб тушмайдиган баҳаво-сўлим
чорбоғда ўзича неларнидир сўйланиб, куймаланиб
юрибди — атрофини патлари ранго-ранг товуслар ва
баданлари диркиллаган жайронлар подаси ўраган.

Тавба, яна бир қараса, деразаларига ҳарир парда
тутилган муаззам хобгоҳни безаган, сокин товланаётган мунаққаш тахтда хомушу ҳорғин чўккан. Сал
қуйироқда, чўғдек қизил афғоний патгиламда, қордек оқ соқолини силай-силай мавлоно Аҳмад қад
ростлаган. Чоли тушгур, доимий ҳамроҳига айланган
оддийгина қайрилма дастали ҳассасига суяниб олган
кўйи, киртайган кўзларини жилдиратиб сокин кулаётир. Боқишида акс этган ифодалар маъносини англаш маҳол..

— Аълоҳазрат, исталмас нимарсани истаманги..

Ҳамон пойгакда жилмайиб турган мавлоно Аҳмад,
кесатиқ аралаш шивирларкан, ҳассасини енгилгина
силкиб қўяди, сўнг хиёл эгилиб хайрлашади-да, имиллаб эшик сари юради.

Ахийри, Соҳибқирон, ярим кечада уйқуси қочиб,
аста киприкларини кўтарсаки, тушида янграган ҳалиги сўзлар, шууридами ёки қулоқлари остида, бир енгил, бир залворли акс-садо бераётир. Юраги қафасдаги қуш каби потирлаб тепмоқда, хиёл ажин тилимлаган, анчайин энли-чўзиқ, қон томгудек тиниқ бетига
мувофиқ тушган кенг пешонасини реза-реза қайноқ
тер қоплаган, томоғи — тахир ва қуруқшаган)..

Эрталаб, бомдоддан кейин, Ҳумоюн ўрдуда бошланган машварати олий баҳона, Соҳибқирон тушини унутди, улуғлар билан кенгашиб олгач, Алинжак остонасида
Муҳаммад Султон билан амир Отламишни қолдирди ва
ўзи алоҳида илғор қисм билан Тақрийт сари учди. Поёнсиз дашт йўлидан оқ тулпорда елиб бораркан, тез-тез




олисдаги нигоҳ таъқибини ҳис этар, шунинг баробарида, гўё недир махлуқ ўткир тирноқлари билан ичини
аёвсиз тимдалар эди. Гоҳо оҳиста бош чайқаб, муштини тошдек тугиб, алам-ангиз шивирлайди:

— Не ҳолки, исталмасни истар дилим1..

Кеча, Бўри тархон билан суҳбат чоғида, дафъатан
дилида тугилган тугун даҳшатли йўсинда бутун борлиғини жунбишга келтираётир, кўксида шундоғ ҳам
мадда бойлаб ётган ярани тобора газак олдираётир.
Сўнгсиз армон айниқса жонини яна ҳам ўртаб кетганини айтмайсизмиё

Ана шулар боис кўкўпар чўққилар этагида, сароб
пардаси қўйнида Тақрийт намоён бўлган заҳоти хўрсиниб, ҳатто ўпкаси тўлиб, муштларини тугди. Тўғриси,
ҳозир ҳеч нарса: фалак сари умтилган кунгирадор тош
деворлар ҳам, шинаклардан ваҳимали чиқиб турган
попукли найзалар ҳам, тақдир томонидан тубсиз чоҳга маҳкум этилганидан бехабар исёнчилар рафторини қоплаган қаҳр ёки қатъият ҳам писанд эмас...

Соҳибқирон гижинглаётган оқ тулпор жиловини рўпарада кўндаланг тушган, бир учи чўзила-чўзила дашт ичкарисига кириб кетган ола-байдоқ дўнглик сари бурди.
Қиёмга етган қуёш жазирамасида лоҳасланиб, соат сайин
шиддатли тус олаётган мухорабани, бир қониқиб, бир
қониқмай, кўзлари чақнаб кузата бошлади. Мағрибдан
эсаётган қайноқ шамол жазавадор урҳо-ур садолари, палахмонлардан отилаётган тошлар гувиллаши, камон ўқлари чийиллаши, яраланган сарбозлар оҳу воҳларини узлуксиз учириб келар, қўшила-қўшила аллатовур тўлқин
ҳосил қилган товушлар гўё сезимлари бўйлаб чопар эди.

Ахийри, Тангри таоло мададкор бўлиб, эртаси куни
шом арафасида, қамал поёнига етди, ҳадемай бурғулар ва ноғоралар тантанавор суратда тилга кириб, ғалабадан дарак берди. Чор тарафдан ёғилаётган қутловлар Соҳибқирон кўнглини чироқдек ёриштирар, ўзи
ҳам сардорлар ва навкарлар шаънини кўкларга кўтарувчи муборакбод сўзлари айтар эди.




Айни пайтда ҳали нимадандир кўнгли тўлмаганди,
қовоқ очмай қалъа ўртасидаги майдондан ўтиб бораркан, қаршисида кафанга ўралган Ҳасан ибн Бултумур
пайдо бўлди. Рафторидан чексиз пушаймон ўтида қоврилаётгани сезилиб турган кутвол елкалари силкинасилкина оёқларини қучганда, беихтиёр юзини ўгирди.

— Гуноҳинг нималигини биласенму

— Йўлдин адашибмент1

— Эҳтимол, тўғри йўлни охиратдин топурсен1

— Қиблагоҳим1..

— Яхшилаб эшит: кун ора бир турланиб, думини
бурадурғон сендек ғофил банда Оллоҳ таоло қарғишидин бошқасига лойиқ эмасдур.

— Олампаноҳ, Худо ҳақи, яна бир имкон беринг,
тоабад қанотингизда жанг қилиб, гуноҳимни қоним
билан ювай

— Қайси тулкимижоз кимса майдонда қачон ярабдурки, сен ярайдурсен7 Сен фақат орқадан разолат
ханжарини санчишда моҳир экансен

Кескин жаранглаган сўзлар залвори Ҳасан ибн Бултумур умидларини барбод айлади. Ноилож қалтироқ
қўлларини неча бор кўкка дўлғаб, ҳувиллаган даштда
оч-наҳор адашган қашқир мисоли чўзиб-чўзиб, энтикиб-энтикиб ув тортди.

Салдан кейин анчагина гавжум гузар чеккасида,
шовдираган хас-хашак ичра ғужанак бўлиб, тили оғзига сиғмай, чўзилиб ётарди. Таг-замини шўрлаган, лойсомон аралаш тошқалов девор бор оғирлиги билан гурсиллаб, чор атрофга чанг-тўзон тарқатиб, устига йиқиларкан, кўзлари қинидан отилиб чиққудек бир
олайди ва ингранишлари анчагача эшитилиб турди...

17

Соҳибқирон бу кеча ҳам тузукли ухлолмади, қум
тиқилган каби ачишаётган кўзларини юмар-юммас,
ўзини доруссалтана заминида, аниқроғи, Кўксарой




остидаги гўшада, мутолаа билан машғул мавлоно Аҳмад
қошида кўрарди.

Катта саҳарда сал-пал мизғиган бўлди. Лекин кунчиқар оқарганда босинқираб, боши ари инидек ғувиллаб, томоғи қақраб уйғонди. Ҳали олдинда ҳал қилувчи мухораба кутаётганини чамалаб, тузаб қўйилган
дастурхонга қайрилиб қарамай, Алинжак сари шошилди.

Чор атрофни каллаи саҳарда бошланган жанг суронлари қоплаган: навкарлар мудофаа деворига ўрнатилган нарвонлар билан қўшилиб қуламоқда, эгасиз
қолган ва эгар-жабдуқлари оғиб тушган отлар ҳорғин
кишнаётир, хандақ гирдида ёнма-ён қўндирилган улкан палахмонлар ва манжанақлар оғизларини очиб
муттасил гувиллар, ҳавода сон-саноқсиз камон ўқлари
илондек вишиллар эди.

Бутун қалъа таҳлика-ташвиш оғушида, айрим қорин
қўйган оқсуяк зотлар томошабин бўлиб туришса-да,
жомакор кийган кўпгина ёшлар ва қари-қартанг кишилар тобора қутуриб, кўкка бўй чўзаётган алангаи
оташ шаштини қайтариш пайида: челак ёки кўза билан, йиғи-сиғи аралаш сўйлаша-сўйлаша, ҳовуз-ариқ
ва булоқдан сув ташимоқдалар...

Ўнғайроқ жойда отини тўхтатган Соҳибқирон ҳужум
яна самарасиз тугаганини билди ва ҳамияти симиллаб
кетди. Нима қилсин, хаёл етмас баланд қояни эгаллаб
олган қалъа осонликча жон бермайди чоғи, сираси, уни
ҳамма жойда ҳозиру нозир Қора бургут қанотлари остида асраб-авайлаб келмоқда.

Ахийри, Соҳибқирон илгари атайлаб ҳордиқ берилган ва қўналғада нафас ростлаётган заҳира қисмларни сафарбар этишни лозим топди. Муносиб тадбир туфайли устунлик бутунлай зафар нишонли
қўшин томонига ўтди. Энди чамаси қалъа ортиқ қаршилик кўрсатиши маҳол эди. Лекин тахмин тахминлигича қолди яна: ғалабадан дарак бўлмай, қиёматқойим олишув давом этаверди.




Аввал пишитиб қўйилган режага кўра, қайси куни,
Малик Зоҳир, амир Отламиш билан бирга, яна Алинжак сари элчи қилиб юборилди. Ҳумоюн ўрду муҳри
босилган муборак мактубда, тузилажак сулҳ баҳона,
Алтун бошига иқбол қуши қўнажаги алоҳида эслатиб
ўтилганди. Муросаи мадора ҳақидаги таклиф яна инобатга олинмаса, Алинжак муқаррар туби йўқ уммон
қаърига қулайди, ахир, тақдир довул-тўлқини хуружи
пайтида, мўъжаз қоя нари турсин, ҳатто бир-бирини
суяган не-не баҳайбат тоғлар ҳам дош беролмаган.
Мана шу нарса нималигини Қора бургут охир-оқибат
тушуниши керак.

Ҳайтовур Алтун ортиқ кўкка сапчимай, тезроқ қайсарлик отидан тушса, оқилона йўл тутган бўлади. Қовушмаган жангни мавридида тўхтатиши ғолиблик билан тенгдир.

Аммо у яна билганидан қолмай, ҳаддидан ошибди:
Малик Зоҳирдан бериб юборган жавоб хати куракда
турмас зарда-пичинг ва пўписа билан тўлиб-тошган эди.

— Оббо, намунча ўчакишмаса1 2 — деди Соҳибқирон кескин бош чайқаб. — Гумроҳ лашкарим билан
ортга қайтишимни истайдур, шундай қилсам Яратган
эгам мағфиратини қозонар эмишмен)..

— Бир қоп эканми муттаҳамни юраги 1 2 — деди
ҳамишагидек пишиллаб Идику баҳодир. — Туронзамин
қўшини қачон чекинган эканки, энди чекинсин12

— Фақир илгари ҳам, бугун ҳам Алтун билан ошқатиқ бўлмадим, — эҳтиёткорлик билан думини ликиллатди Малик Зоҳир. — Лекин ул кўрнамак шайтони лаъинга ҳам фириб бера олишини билурмен)..

Зилдек жимлик чўкканидан фойдаланган амир
Отламиш тавозе сақлаган ҳолда сўз сўради. Ҳар ҳолда
у, Малик Зоҳирдан фарқли ўлароқ, чўғ устида ўтиргандек типирчилаётган хожаси кўнглини кўтаришга
тиришди.

Умуман, бугун турли миш-мишлар урчишига сабаб
бўлган Алинжак аҳволи айтгулик эмас, бинобарин,




қилич тутишга ярайдиган билаги чўнг фуқароси деярли қолмаган. Қалъада бир нечта йирик-йирик чашма
шарофати билан сув етарли бўлса-да, егулик тори аллақачон тортилган, боқувдаги туяси ва бияси, эчкиулоғи ва қўй-қўзисини бир бошидан сўйиб еб битирган фуқаро ўртасида очлик ваҳимаси тарқалган. Барини кўриб-билиб турган Алтун баҳодир, сир бой бермай,
бетига ниқоб тортиб олган. Таъбир жойиз бўлса, олдида ягона йўл қолган: улуси, жони, аҳли аёли ва
мол-мулки борасида жиддий қайғуриш ва охир-оқибат
таслим бўлиш Сабр-бардош билан кутилса, шаксиз,
эрта-индин бўйнига итоат ҳалқасини солиб келур).

Кўрган-кечирганини амир Отламиш узиб-узиб,
Соҳибқирон кўзидан кўзини олмай, дангал-дадил сўйлади, алқисса, ҳарбу зарб майдонида чиниққан омилкор саркарда хулосаси ва маслаҳати Ҳумоюн ўрдуда
тузилган режани бутунлай ўзгартирди: Алинжак остонасида Муҳаммад Султон ва амир Отламиш бошлиқ икки қўшилма қолиши назарда тутилди, асосий
кучлар эса, Идику баҳодир ва бошқа саркардалар раҳнамолигида, бугуноқ Миср сари жўнаб кетиши, ўнғай
манзилда қўниб, Абу Саййид Барқуқ билан Султон
Аҳмад кўнглига ғулғула солиб туриши керак.

Амир Отламиш янглишмаган чоғи: тез орада Алинжак мудофаачилари қораси бутунлай ўчди, шинаклардан камалак ўқлари визиллаб учмай қўйди. Ҳатто
неча аср муқаддам алоҳида мураккаб лойиҳа асосида,
мармару гранитдан тикланган ҳимоя деворлари ва маҳобатли иморатлар нураб-емирилиб бораётгандек туюларди..

Зафар нишонли қўшин белгиланган манзил сари
шитоб отлангач, охир-оқибат тинкаи мадорни қуритаёзган қамал якун топиши ва тезда сулҳ имзоланиши
тилдан тушмай қолди. Ҳатто Соҳибқон ҳам буни ўзича тасдиқлар — бошқалар каби эринмай кун санар эди.

Бугун чошгоҳга яқин баҳайбат темир дарвоза шарақлаб очилганда, ҳозироқ орзуси ушалиб, кўнгли хо



тиржам тортадигандек, беихтиёр чехраси ёришди. Аммо
осма кўприкдан елиб ўтган, қадду бастидан шижоат
ёғилаётган чавандозни элчига ўхшатмади. Диққат билан син солиб, Алтун баҳодирни таниди-да, хушламай
елка қисди.

Ёпирай, бугун Алтун тамом бошқача, тунов куни
кўриниш берган ўғлон эмас: кўкўпар чўққи кифтидан
қуйига, ўлжаси сари қанотларини кенг ёзиб шўнғиган
чангали дов жангари қуш дейсиз. Мунаққаш эгарда адл
қўнган, хиёл қимтилган қалин лаблари кинояомуз ним
табассумга мойил, дилида тошаётган недир ғалаён энлигина чўзинчоқ бетига кўчган, зирҳли дубулға-совути, юмалоқ пўлат қалқони, исфаҳоний қиличи ва камони бўй-бастига аллатовур сирлилик бағишлаган. Ортидан чанг-тўзон кўтариб ола-тасир илгари босаётган
тахминан минг чоғли суворий шахту шижоати ҳам
уникидан қолишмасди, бари алп келбатли, бари яхшигина қуролланган — жанговар ҳолатда.

Ногоҳ Алтун тилла узангига оёқларини тираб, қаддини бемалол ростлаб, нимадир дея ҳайқирганда, шериклари ҳам баралла жўр бўлишди ва баравар қилич
яланғочлашди.

Тангри таоло шоҳид: Алинжак дарвозасидан дафъатан отилиб чиққан тўда зумда ўт ва сувни бирдек маҳв
этишга қодир қуюнга айланди-да, сулҳни кутаётган навкарлар сафини бир неча бўлакка бўлиб ташлади. Атроф-борлиқни даҳшатли урҳо-ур гулдироси, бир-бирларини аямай тишлаётган отларнинг ғазабнок кишнашлари ва туёқлар остига қулаган ярадорлар ингранишлари
тутиб кетди. Тинч ва осуда қўналғани қиёмат-қойим
комига тортган эди.

Аранг жаҳлини босаётган Соҳибқирон амрига кўра,
жадал тарзда қават-қават тўсиқлардан иборат ҳалқа —
ҳал қилувчи зарба берувчи тезкор издиҳом вужудга
келтирилди. Узун-узун попукдор найзалар учида, совуқ ялтираётган шамширу шоплар дамида сувратланган ажал ваҳимаси қошида Алинжак йигитлари ан



чайин саросимага тушиб, муқаррар ҳалокат ёқасига
бориб қолишди. Ҳозироқ улар ўлат теккан чигиртка
галасидек қирилиб кетишларига шубҳа қилмаса ҳам
бўларди.

Соҳибқирон истеҳзоли кулимсиради: Алтун охирги марта талваса билан олишаётгани, ётиб қолгунча
отиб қолиш учун шунчаки бел боғлаганига амин эди.
Яна бир қадам, ҳа, атиги бир қадам ташланса, кўпдан
бери интиғу интизор айлаган ғалаба нақд) Йўқ, чучварани хом санаган экан. Салдан кейин майдон мувозанати ўзгарди, руҳини ғубор чулғаб, ҳали дилида уйғонган умид учқуни аста-секин сўна борди.

Иложи қанча, қарийб ҳолдан тойиб, тинкаи мадори қуриган эса-да, кичик қўшин ён беришни истамади, бир тану бир жон мисоли солишиб, мисли кўрилмаган шиддат билан ҳалқани ёриб ўтди-да, қалъа сари
йўламай, поёнсиз дашт ичкарисида зув йўқолди...

18

Кичик қўшин қайси овлоқда, қайси ўнгир ёки дарада жон сақлаганини Худо билмаса, бандаси билмайди. Орада анча вақт кўринмай кетди-да, ахийри,
бир куни намози асрдан кейин кутилмаганда яшиндек пайдо бўлди. Жангу жадал қизигандан қизиб, айни
шиддатли тус олган дамда бир бўлаги билинтирмай
чекинди, кутилмаган урҳо-ур сабабли ҳимоясиз қолган чегарани яшин тезлигида кесиб ўтди ва Ҳумоюн
ўрду сари ташланди.

Айёрона ҳамда моҳирона қўлланган усулдан, фақат
амир Отламиш билан Муҳаммад Султон эмас, ҳатто
Баҳром баҳодир ҳам ғофил қолди. Зиммасида мислсиз оғир ва шарафли вазифа бўлган сардор ниҳоят
сергак тортиб, хос навкарларни сафарбар этганда,
жиққа қора терга ботган ва кўзлари қизарган Алтун
Соҳибқирон рўпарасида қилич дўлғаб, от ўйнатиб, жонжаҳди билан наъра тортаётган эди.




— Кўп ҳовлиқма, Қора бургут Мард бўлсанг, кел,
мана мен билан саваш Мендин маъқулроқ кушанда
топишинг душвор)..

Баҳром баҳодир йигитлари пешида учиб келган
Муҳаммад Султон дўриллаган овозда қилган хитоб
Соҳибқирон дилини чексиз ғурур билан тўлғазди.

Барака топгур амирзода ҳар доим мана шундай
ёнида камарбаста, умуман, майдоннинг энг қалтис,
энг хатарли жойида ҳамиша ҳозиру нозир Айниқса,
Қалъайи Сафидни олишда кўрсатган шижоатлари таҳсинга лойиқ, ҳатто Алтун каби Ҳумоюн ўрдуни оёқ
ости қилмоқ учун қасдланган, қиличбозлик борасида
ҳеч кимдан панд емаган Шоҳ Мансур билан неча марталаб басма-бас олишгани сира эсидан чиқмаса керак.

Соҳибқирон ўшанда Шоҳ Мансур энаси қорнидан
орият майдонига муносиб шаҳсувор бўлиб тушганини чин дилдан эътироф этди. Шу боис у кўзига бошқача кўринди, айниқса, ўзи сари қилич билан юзланганда, аллатовур рағбатдан кўкси юксалди. Аммо омади чопмади, капанг ёнгур Пўлод найзадор ишни бузди
қалтис дамда...

— Улуғ амир, ўғлонга айтинг, манглайни тартибга
солсин тезроқ: — қичқирди Соҳибқирон, тепаликдан
энаётиб. — Алтун баҳодирни холи қўйсин, адашмасам
у фақирга талабгор1

— Олампаноҳ, биз бормиз қанотингизда — норозиланиб Ғудранди амир Отламиш. — Сиздек зот ҳимоясида жон таслим қилиш хусусан фақир учун шараф)1..

— Сўзимни етказинг шаҳзодага, улуғ амир1

Яна ҳам кескин хитоб қилган Соҳибқирон Муҳаммад Султон истиқболига ошиққан сардорни унутиб,
ёнма-ён елиб келаётган Пўлод найзадор қўлидан қиличини жаҳд билан юлиб олди, оларкан, кўзлари зимзиё тун пардасини чок-чокидан сўкиб юборган чақмоқ каби порлаб кетди.




Соҳибқирон фил суягидан ясалган нафис сопни
қисиб ушлаган чоғда, пайдор-чайир бармоқлари қисирлаб, томирларида қон тошди, бўртиб-ўйноқлаб, таптаранг тортилди мушаклари ва Алтун чеҳрасига зимдан нигоҳ қадади. Алтун ҳам совуқ назари билан ўқрайиб қараётган эди ва туйқус ҳаволанган шамшири илон
тилига ўхшарди. Рад жавобини кечикиброқ берди,
бундан усталик билан фойдаланган рақиб устма-уст
ҳужум қилдики, гўё довул аралаш ёғаётган дўлга дуч
келди.

Соҳибқирон ноилож тинмай асабий пишқираётган
оқ тулпор бошини ортга қайирди, майдон четида иккиуч дақиқа нафас ростлаб, хаёлан неларнидир чамалагач, ҳайқирган кўйи жиловни бўшатди.

Куч-қувватини аяб-аяб сарфлаётган Алтун қалқони
панасида бемалол жон сақлар, айни вақтда, мароми
билан моҳирона ҳамла қилар эди. Яна бир ногаҳоний
зарб берганда қиличи гўё ҳужум тадорикини чекаётган Соҳибқирон дубулғаси ўнг ёнини чилпиб юборди.
Бунақасини у кутмаганди, мияси чайқалиб, кўз олди
тинди-да, озгина қолди эгардан умбалоқ ошиб тушишига.

Қай маҳалдир ғира-шира парда ортидан истеҳзоли
боқаётган нигоҳни ҳис қилди, ажабо, гоҳ хира тортиб, гоҳ тиниқ чақнаётган нигоҳ гўё шундоққина нотинч тепаётган юраги боғига санчилиб турарди. Аллабир интиқлик билан астагина куйишаётган кўксини
силаб-сийпалади, сўнг орзиқиб: кОҳ, ҳазрат) — дея
шивирлар экан, тағин ҳам даҳшатлироқ зарб сўл чеккасига чунон қарсиллаб тегди.

Нима бўлган тақдирда ҳам йиқилмаслиги керак:
гавдасини хавфу хатарни сезиб тисарилган бедови
ёнига ташлаб, бир аҳволда иҳраниб турар, боши тинимсиз ғувиллаб айланар, муздек совуқ терга ботган
эди.

Йўқ, бор бўй-басти билан чирпирак бўлиб, шиддатли йўсинда айлана-айлана, гўё тубсиз жарлик қаърига




шўнғиб борарди. Баҳайбат ялпоқ қояга урилай-урилай
деганда, бирдан атроф ёришиб, таниш овоз эшитилди.
кОлампаноҳ, борини кўрибсиз, йўғини-чи7у Шу заҳоти гўё бутун борлиқни шу сўров замирида пинҳон залвор уммондек босди, ниҳоят, кўнглида жаранглаб акссадо берди-ю, бир иҳраниб қаддини ростлади. Худо
ҳақи, кўзларига ишонмас, ахир, қўлидаги нарса наҳотки ҳасса бўлса

Ола-ғовур, тўс-тўполон ичра не ҳол кечганини Соҳибқирон тузук-қуруқ билмасди, фақат... ҳушини ўнглаган
чоғда, қайрилма дастали ҳасса кўриниб кетди кўзига.
Назарида, боши узра қайта-қайта билтанглаган муқаррар кулфат саналмиш қилич дамига бир ҳолатда ўшани
тутиб улгурди, сўнг мавриди туғилган ҳамоно, ўша билан бир неча марта жавоб қайтарди.

Бунақаси камдан-кам учрайди, ахир, не сирки, ҳалидан бери Алтун илкида эмин-эркин ҳаракат қилаётган
исфаҳоний қилич ўртасидан қоқ иккига бўлинди, ҳатто
буниси камдек, остида бемалол гижинглаб, кўкка сапчиётган бедов мункиб, гавдасини ўнгаролмай, гурсиллаб қумлоққа ағдарилди. Паққос эгардан учиб кетган
Алтун хору хас мисоли тупроққа қоришиб ётар, бутун
борлиғидан қора тер қуйилар, намли қорачиқларини
чексиз афсус-надомат сояси чулғаган эди.

Одатда ҳар бир имосини бемалол тушунадиган
садоқатли оқ тулпор мағрурона кишнади, жонивор
товушида жамланган беадад сурур ва шодлик еру
кўкка татигулик эди.

Беихтиёр чеҳраси нурланиб, кўкси юксалган С0ҳибқирон бир бошини чангаллаб олган Алтунга, бир
хиёл титранаётган қўлида сокин жило сочаётган дандон сопли қиличига қаради.

Охир-оқибат еру кўкни тутиб кетган олқиш ва
ҳамду сано гулдироси қулоқларига етиб борди. Сўнг
хаёли жангни ғойибдан кузатган, масофа билмас нигоҳи орқали дилида мудраб ётган арслонни уйғотиб
юборган сиймо сари оғди. Ҳамон мунг чекиб ўлтир



ган Алтунга яна бир қур қарагач, қиличини аста қинига солди-да, жиловни Ҳумоюн ўрду сари бурди..

19

Атроф-борлиқ тобора қуюқлашиб бораётган қоронғулик ва теран сукунат оғушида... Якка чўнқайма харсанг биқинида фалакни кузатиб турган Соҳибқирон
вужудида ҳорғинлик аралаш бир завқ, бир шукуҳ
ҳукмрон. Ўсмирлик давридаги ашаддий хаёлпарастлиги ёдига тушиб, мийиғида сокин кулди ва ногоҳ учгиси келди юксакларда сочилган оламга, ҳа, қаники,
қушдек парвоз қилиб борса-да, шон-шуҳрати тимсоли
бўлмиш Зуҳра билан Муштарий ўртасида аста қўнса,
алар жамолига тўйиб-тўйиб боқсат Сўнг шитоб Мезон буржи сари юзланса{ Ҳомийлари оромини бузиб,
ўртада кемтик пайдо қилган шу хилқат билан қачон
танишиб оларкин тузукроқё Ахир, у йўлини ўзгартиргани сабабини ҳалигача билмас, фаҳмича, кўпгина
алломалар калласини ғовлатган сиру савдо ечими фақат мавлоно Аҳмад дилида пинҳон.

Соҳибқирон узоқ сайр қилди, шоҳона ўтовга қайтганда ҳам коинотни безаган ёритқичлар хусусида
мушоҳада юритишдан бўшамаган эди. Бугунги жангда
қаттиқ чарчагани боис, эртароқ ухлади, бир пайт қараса, думи кесилган жанг отида яйдоқ дашт аро чуваланган сўқмоқ бўйлаб йўртиб бораётир.

Соҳибқирон тип-тиниқ жимирлаётган симобий парда ортида нилий-ложувард гумбазлар ва миноралар
кўринганда беихтиёр орзиқди. Салдан кейин анвойи
гуллар барқ уриб очилган, тўрида деворлари оқ мармар билан зийнатланган муаззам сарой, ўртасида фавворали сарҳовуз тушган жимжит чорбоғ адоғида саросар турарди. Дарахтлар шохида турфа қушлар тинимсиз хониш қилаётир, икки ёни майсазор хиёбонларда
товуслар хиромон кезишмоқда, ҳув хилватда жайронлар бир аҳиллик билан анжуман қуришган.




Шабнам чайган япроқ шодалари орасидан сизиб
ўтаётган ҳовуч-ҳовуч нур эътиборини тортди, нур
оқими билан қўшилиб жимитигина кумуш тусли кабутар бир маромда шовурсиз юзаётир. Гирдларига оч
нопормон ҳошия тортилган қанотлари ипак каби майин-майин товланмоқда. Жонивор ногоҳ кўздан йўқолгач, енгил қадам товушлари эшитилди-да, ёғоч ҳассасини дўқирлатганча, шошилмай одимлаётган озғин
қария кўринди..

— Мавлоно, биламен, ҳамон танингиз азобда.

— Тан қийноғи чикора, руҳ қийноғидин Худо асрасин.

— То ҳануз йўқни кўролмадим, йўқни дунё камига
ямоқ ҳам қилолмадим.

— Тузатса бўлар бу ишкални, олампаноҳ.

— Во ажаб, фақат борни кўриб туришликни фазилат билибмен. Сиз баҳона очилмиш идроким кўзи.

— Нимагаки етишибсиз... шукр қилгайсиз.

— Беадад шукр. Лекин қандоқ одами оқилменки,
давру даврон фотиҳлиги омонату дил фотиҳлиги 60қий эканлигини эътироф этмасам1 2

Чол қировлаган сийрак қошларини чимириб, патаклаган соқолини авайлабгина тутамлар экан, ажин тилимлаган қотма бетини тушунуксиз ифодалар чулғади.
Ниманидир бир дам мушоҳада қилгач, ҳассаси билан
майдон марказида, оқимтир қумда кенггина доира чизди, сўнг бошқа сўз қотмай, хиёбон бўйлаб хотиржам
йўл тортди. Салдан кейин ҳассасини қўлтиғига қистирди-да, оёқлари ерга тегиб-тегмай, юксаклардан шовуллаб
тўкилаётган исмсиз рангларга қўшилиб кетди.

Ўша заҳоти дарахтлар узра, мовий бўшлиқда, кумуш тусли жимити кабутар пирпираб кўзга ташланди. Кабутар дафъатан қуйига шўнғиб, оҳулар ва товуслар тепасида бир неча бор чарх ургач, бир эзгин
сайради-ю, само тоқига ўрлади.

Жонивор, ниҳоят, эриган қўрғошин каби чайқалаётган поёнсиз баҳри муҳитда илғаш маҳол нуқтага




айланди. Ўша нуқта чўғдек товлана бошлаган дамда
Соҳибқирон ҳалиги доира ичра не қиларини билмай
паришон турар, нажот истаб теварагига аланглар эди...

Ажабо, бу не жумбоқ, не сиру савдо Нималар кечаётир шундоқ ҳам толиққан ҳоли-жонида; Чорбоғдаги учрашув тушида эмас, ҳушида рўй берган каби,
тонг-азонда жойнамозда орзиқиб ўтирар, нотинч тепаётган юрагини Самарқанд... муаззам пойтахт соғинчи ўраб-чирмаган эди.

Соҳибқирон беихтиёр хўрсинаркан, хаёлига гўё
илкис ўша кабутар сезилар-сезилмас шарпа янглиғ
учиб кирди. Шу баҳонада озиб-тўзган жуссани эслади, қайрилма дастали ҳасса билан қумда чизилган доирани, доира ичида довдираган кўйи ҳорғин туриб қолганини эслади. Ахийри, калласи ғовлаб, туш таъбиридан бутунлай узоқлашди-да, бомдодни адоғига еткизгач,
машварати олийга ҳозирланди. Сираси, бугун Ҳумоюн ўрдуда, давлат арконлари, амирлар, нўёнлар ва
амирзодалар иштирокида, бир нечта муҳим жумбоқ
ечимини топиши керак.

Соҳибқирон аввало Миср ва Шом сари отланган асосий қисмлар билан тез орада бирлашиш ва баҳамжиҳат
ҳаракат қилиш лозимлигини уқтирди. Охири тақдирига тан берган Алинжак масаласини кўтарганда барча
беихтиёр сергакланди. Куни кеча бўлган олишувдан
кейин, ер юзидан бутунлай супуриб ташлашни мўлжаллаб қўйганига қарамай, қалъани авф этишни лозим топганини эълон қилганда қовоқлар солинди. Ҳатто бугундан кечиктирмай, очлик ва юпунлик гирдобида қолган фуқарони заҳирадаги озиқ-овқат ҳамда кийим-кечак
билан таъминлашни буюраркан, айрим улуғлар чидолмай, ошкора норозилик билан тўнғиллашди.

Соҳибқирон бундай хулосага келгани сабабини тушунтириб ўтиришни истамади, мийиғида сокин кулиб, мавзуни чечанлик билан Бағдод сари кўчирди.
Фақат эҳтиёткорлик юзасидан ҳозирча бош мақсадини пинҳон тутди. Ахир, кечадан бери Ироқ тожу тах



ти инон-ихтиёрини Алтун баҳодир илкига топширишни чамалаётир, бинобарин, мажлис олдидан ахду қарорини бутунлай пишитиб улгурди. Алинжак волийси
султонлик рутбасини кийса, чиндан ҳам ярашади, саркардалик лаёқати айниқса эътиборга молик, демак, у
билан биродарлик риштасини боғлаб, иттифоқ тузишга
эришса, имони комилки, Миср ва Шомни осонроқ
жиловлайди.

Мажлис тарқаган ҳамоно, Соҳибқирон Алтун билан ёлғиз учрашиб, суҳбат қилишни тилади. Ахир, вақт
ғанимат, шундай экан, ҳозироқ ўй-режасини маълум
қилиши лозим. Эрта чарх қай йўсин айланишини ким
билади.

Орадан кўп ўтмай Бўри тархон кириб, Алтун аҳволини шарҳлар экан, хаёли қочди. Сўнг аллатовур тўлиқиб, ташқарига ошиқди, йўлбарс ёки шер қамаб қўйиладиган ёғоч қафасда қўнишиб олган волийни аранг
таниди-да, кўкси бир сирқираб қўйди...

Ишониш қийин: наъраси тоғу тошни гулдиратган
йигит атиги бир оқшомда чолдек чўккан, қадду қоматида аввалги шахту шижоатдан ному нишон йўқ{ Кечагина дилларга ўт қалаб порлаган кўзлари хиралашган, алҳол, надомат пардаси билан қопланган, жазирамада қолган япроқ каби қовжираган бетини беадад
армону ҳасрат билан йўғрилган ғусса кўланкаси кўмиб
юборган...

— Амир Отламиш, Алтун баҳодир ҳозироқ ҳибсдан бўшатилсин; Алинжак қалъаси фармонбардори сифатида барча шоҳона иззат-икром билан сийлансини..

Соҳибқирон буйруғини эшитиб, Алтун беихтиёр
ўмровини кўтарди. Тип-тиниқ осмонда яшин чақса,
эҳтимол, шунча ажабланмас эди. Ахир, бундай бўлишини эмас, тириклай териси шилиниши, дорга тортилиши ёки боши жаллод кундасига қўйилишини кутаётган эмасмидиё Мана энди омади чопиб, бахти кулган экан, ҳар қанча қувонса, ҳар қанча ифтихор туйса
арзийди.




Зудлик билан йўғон танба туширилиб, қафас
эшикчаси ланг очилгач, Алтун назарида олам бошқача ёришиб-кенгайиб кетди. Фақат, буни сезмаганбилмагандек, нигоҳини номаълум нуқтага қадаб, тутдек тўкилиб ўлтирар, тишлай-тишлай лабларини
қонатиб юборган эди. Анчайин қўрс хос мулозим
найза билан елкасига туртгандан кейин, истар-истамас ташқарига олди ўзини, бир неча қадам босиббосмай ўкраб, амир Отламиш билан Муҳаммад Султон пешида қад ростлаган Соҳибқирон оёғига йиқилди.

— Олампаноҳ, Худо ҳақи айтинг, яхшиси юрагимни юлиб қузғунларга ташлашсин. Ёки жодида танимни тилка-пора қилишсин, тилка-пора)..

Алтун бўғзидан отилиб чиққан илтижони чўлдан
ҳуриллаб эсаётган илимсиқ шабада узоқларга учириб кетди. Тилаги инобатга олинмагач, яна ҳам телбаваш қиёфага кирди: қайноқ қумда мук тушиб,
қайта-қайта оҳ чекар ва тўхтовсиз бошига муштлар эди.

— Тур, тура қол, ўғлон, фойдаси йўқ, — деди С0ҳибқирон насиҳатомуз, товуши хиёл ўзгариб. — Тан
бердик: Алинжак аҳли суянган тоғ экансен

— О, кошки).

Алтун титранаётган қовариқ кафтларини недир
оғриқдан бужмайиб, оташга тиқилган пўлатдек қипқизариб кетган бетига босган кўйи жим қолди. Астасекин гўё пойида ўзи каби беун бўзлай бошлаган ер
қаъриги чўкиб борарди.

Салдан кейин Алтун атрофига бир назар солгач,
барчани лол-ҳайрон қилиб, нарироқда маъюсланиб
турган амир Отламиш белидаги ханжарга ёпишди.
Юксак қоя узра қўнган Алинжак сари юзланиб: «Anвидо) — дея ҳайқирди-да, қонсираган яроқни қорнига тиради. Аммо ниятига етолмади, ҳар бир ҳаракатини синчковлик билан кузатаётган Соҳибқирон билагидан илдам тутиб қолди...




20

Дудама ханжар билчиллаган қумга чирс санчилди,
Алтун унга бир зум хўмрайганча тикилиб тургач,
ёғоч қафас ёнидан ошиғич ўтди-да, тап-тақир ёлғизоёқ йўлга бурилди. Ҳадемай бошини солинтирган
кўйи, қалъа гирд-теварагини ўраган, тубсиздек туюладиган ўнгиру хандақларни мўлжаллаб борарди. Қуёш
пуркаётган жазирама селини писанд қилмай, тобора
жадалроқ одимлар, ранг-рўйи дунёдан тўйган, тириклик яхши-ёмонига этак силкиган одам қиёфасини
эслатарди.

Соҳибқирон ниманидир сезди, қўли билан енгил
ишора берган ҳамоно, Бўри тархон бир нечта хос навкар билан ўша томон лўкиллай кетди. Аллақачон жар
лабига яқинлашиб қолган Алтун эса улар койинишига
парво қилмади. Қонталаш кўзларини юксак қояда
кўкрак кериб турган қалъадан узмай, эзгин товушда
видо айтди-да, қулочини ёзганча, муқаррар ажал комига илкис шўнғиди.

Кечга яқин дабдала бўлиб кетган жасадини баҳайбат харсанглар орасидан топишди. Бир амаллаб юқорига
кўтариб чиқишганда хириллаб аранг нафас олар, орачорада ичида нимадир узилаётгандек оғир-оғир ингранар, нуқул бир каломни такрорлар эди: кАлинжак 1.

Қанча-қанча хасталар ва ярадорларни ажал чангалидан қутқариб қолган мулла Содиқ Кеший ҳозир
бўлганда, фотиҳи жаҳон Алтуннинг шишиб кетган
моматалоқ бетига жимгина термилиб ўлтирарди.

Тажрибали ва нозиктаъб ҳакими ҳозиқ Қора бургут Турон қўшини йўлида ғовлар ташлаб, кимсан Амир
Темур Кўрагон билан ошкора довлашганидан воқиф
эди. Охир-оқибат у, дор оғочи остида, бўйнига надомат сиртмоғи илинганда, ақлу ҳушини таниб, тавбатазарру палосини ўпишини ҳам ўзича чамаи чўт қиларди. Ҳайтовур барча қатори нобакорни Оллоҳ қарғишига лойиқ санаб, ундан нафратланар эди.




Тунов куни рўй берган яккама-якка олишув вазиятни буткул ўзгартириб юборганидан эса ҳайратда: шунақаси ҳам бўлиши мумкин экан-да. Бир неча соат
муқаддам Ҳумоюн ўрдуда овоза этилган афу ҳақидаги
фармони олийни эшитгач, тағин ёқа ушлади. Мана
энди чодирда афтодаҳол ётган Алтун қошида хожасини бир аҳволда кўриб, кўнглидан охирги шубҳа ғуборини ҳайдади-да, енг шимариб муолажага киришди.

Тангри таоло асрабди: бадани эзилиб, пайлари
чўзилганини айтмаса, Алтун жиддий шикаст топмаган, муҳими, бирон-бир суяги синмаган экан. Шу
боис дори-дармонлар самараси тезда билинди ва бир
ҳафта нари-берисида сиҳати анча ўнгланди.

Кун ора Соҳибқирон бемор ҳолидан хабар олиб,
муолажа қандай бораётгани билан мунтазам қизиқди.
Ҳатто баъзан биргаликда нонушта ёки тушлик қилар,
шунда кўпинча чархи каж савдолари устида мунозара
бошлаб қолар, гоҳо ботирлар ҳаётидан латифанамо
ҳангомалар, ибрат бўладиган ҳикоятлар сўйлар эди.

Суҳбат чоғида йигит иложи борича сукут сақлар,
ҳар қандай саволга фақат ҳа ёки йўқ деб жавоб қайтарар, сираси, ҳар қанақа баҳс-кулги ва завқу шавқдан
буткул йироқ эди. Нима бўлганда ҳам дарду армонлари, ўй-мулоҳазалари, истаклари ва туйғуларини ўлибтирилиб яширар эди.

Алтун дунё кўриб, одам таниган саркардаларга хос
теран ақлу заковат, салобат ва вазминлик нишоналари ифодаланган қиёфага тик боқолмасди. Мабодо нигоҳи шижоат ва қатъият мавж урган кўзларга дуч
келиб қолса, дафъатан ўзини йўқотиб қўяр, аҳволини
пардалаш истагида, ёлғондакам кулимсирар эди. Сўнг
жимгина ҳузури муборакни тарк этар, қўриқчи навкарларни четлаб, сарғайган тепаликка кўтарилар, мовий бўшлиқда муаллақ қотган Алинжакка тикила-тикила хаёлга толар эди.

Соҳибқирон зимдан барини сезарди, сезаркан, дилида недир муддао тобора чуқурроқ илдиз отар, не



дир иштиёқдан тобора руҳи қанотланар эди. Иложи
борича ҳар кун Қора бургут билан учрашиб, дилини
ёргиси, уни турли жиддий машваратлар ва кўнгилочар давраларга фаолроқ тортгиси келарди. Шунинг учун
ҳам муолажа поёнига етганини билгач, дарҳол Ҳумоюн ўрдуда шоҳона зиёфат тайин қилди.

Намози асрдан кейин улуғлар қаторида ҳузури муборакка ташриф буюрган Алтун анграйди: эртакларда
таърифу тавсиф этилган афсонавий саройлардан
қолишмас маҳобатли ўтов жиҳозлари, нақшинкор мизда уйиб ташланган нозу неъматлар ҳайратга молик
эди.

Ажабо, беадад бойлик ва фавқулодда саховатдан
кўзлари қувнаса-да, нимадандир қониқмасди, шер таъқибига учраган жайрондек қисиниб-қимтиниб жовдирар, тобора иштаҳаси бўғилар, янграётган ҳар бир каломни, хусусан, созандалар ва хонандалар эшилиб ижро
этаётган жозибадор куй-қўшиқларни бегона тутар эди.

Бир косадан қирмизий шароб нўш қилингач, чеҳралар гулдек очилиб, сийнада мағор босиб ётган тугунлар дафъатан ечилиб кетди. Бутун даврани қамраган шодиёна авж пардаларга кўтарилди. Дунёга татигулик қувонч ва завқу шавқ фақат Алтунга татимасди,
гўё у кимсан Амир Темур Кўрагон ўзини шарафлаш
тилагида уюштирган базми жамшидда эмас, қандайдир мотам маросимида ўлтирар эди. Котиби хос мавлоно Шамсиддин сал илгари имзо чекилган фармони
олийни овоз чиқариб ўқигандан кейингина чиройи
хиёл ёришди.

— Баҳодир, Алинжак фақат сеники эрур. Иншооллоҳ, эрта бутун Ироқ ҳам илкингга ўтиши тайин. Ҳар
қандоғ рақибинг куйиб адо бўлур ўшанда.

— Қуллуқ, олампаноҳ, — деди Алтун палос ўпиб,
фотиҳи жаҳон илкидан ёрлиқни оларкан. — Ҳушу
тушимда йўқ ишлар шоҳидимен

— Эй, баҳодир, яхшилаб тинглагил, бугундан ўғлим
қаторида ўғлимсен. Энди мудом қанотимда турмоғинг




жойиз, камина ҳам ўзимни сендин йироқ олмасмен.
Тоабад омадинг кулиб, иқбол қуши ҳамиша ёринг
бўлсин

Алтун сўзидан адашиб, инон-ихтиёрини бой берди, бирдан ўпкаси тўлди-да, мижжалари намланиб,
ўтовни тарк этганини билмай қолди. Давра аҳли билан бирга Соҳибқирон изидан чиққанда, гужум ва тераклар соя ташлаган майдончада энтикиб турар, ч0ғир-тубсиз кўзлари ва қалин лаблари билинар-билинмас табассумга мойил эди.

Худди шу пайт мош-гуруч соқолли норғул сайис
ўтов рўпарасига узангиси тилла, мунаққаш эгар урилган қилпоча ва ингичкабел саман бедов етаклай келиб,
алоҳида бир эҳтиром билан жиловини тутқазди.

Яна ҳам боши кўкка етган Алтун беихтиёр Соҳибқирон сари ўгирилди ва илк бора кўзларига тик боқа
олди. Салдан кейин забардаст қоматини астойдил бағрига босиб, қайта-қайта ташаккур айтди-да, сароб ичра
жимирлаётган қалъа сари елиб кетди.

Алтун баҳодир ҳар қандай чавандоз ҳавас қилса
арзийдиган тулпорни йўрттириб, чарх аллақачон битиб қўйган ёзуғини қидириб бораётгани Соҳибқирон
ҳуши-тушида йўқ... Ҳозиргина оқ фотиҳа бериб, туғишганидек кузатиб қўйгани учун фахр туймоқда ва
кўкси эзгу тилаклар билан лиммо-лим. Келгусида у
оғир-енгилига яраб, қайғуси-қувончини бўлишиб,
ишончини қозониши, нону тузини оқлашига имони
комил...

Алтун келаси жума куни, намози аср чоғи, Алинжакда номи хутбаи муборакка қўшиб ўқилиши учун
тўла-тўкис розилик билдиргани кўнглини гина-гидир
ва гумондан бутунлай холи қилди. Улкан сайилга айланиб кетадиган маросимда бутун Ҳумоюн ўрду жамоаси билан иштирок этиб, алоҳида ваъз айтиши ва
қалъа аҳли дилига умид чироғини ёқиши керак. Кейин ёзлик қароргохда, уч кунлик базми жамшидда
ҳордиқ ёзади. Алинжак муаммоси ечимини топганига




тўла ишонч ҳосил қилгач, зафар нишонли қўшин ортидан Миср ва Шом сари шошилади.

Ҳануз Абу Саййид Барқуқ қўйнини пуч ёнғоққа
тўлдириб ётган Султон Аҳмад — шайтони лаъин ҳамтовоғи билан алоҳида ҳисоб-китоб қилмагунча тинчимаса
керак. Кўзи нури, бели қуввати Умаршайх Мирзо ўша
доғули тузоғига илинганини ўйласа, ҳамон жон риштаси қақшаб, бутунлай сиғмай кетади ёруғ жаҳонга.

Соҳибқирон шоҳона ўтовда тез орада юз беражак
тағин ҳам ҳайбатли мухораба ташвишини ўйлаб ўтирганда, нечундир туйқус юраги кўкрагини ёриб чиққудек потирлай кетди. Сал ўтмай ажаб безовталик
руҳига кўчди-да, тасаввури кўзгусини ғойибдан синчковлик билан боқаётган мавлоно Аҳмад эгаллади.

Бари аниқ-тиниқ намоён: қиров қўнган сийрак қошлар ўртаси тугунли, теварагини майда-майда ажин
босган ботиқ кўзлар маъюс, қуруқшаган юпқа лабларда ботиний тиловат шукуҳи акс этган, енгил титранаётган чўпдек ингичка бармоқлар тасбеҳ ўгириш
билан машғул1.

Ростдан ҳам Соҳибқирон қора-қура кигиз чакмонга ўралган озғин жуссани бемалол кўраётир. Сўнг шу
жуссада ниҳон дил билан ҳаргиз ғойибона ҳамкору
ҳамнафас эканлигини мулоҳаза қиларкан, анчайин
енгил тортди. Кейин эса... ногоҳ елкасидан гўё оғир
юк босиб тушди. Нуқул ўзини ўйлаб, фақат сафар ва
ғалаба ташвишини чекиб, ҳазрат зиндонда чийралиб
ётганини бутунлай унутибди-ку. Ана бепарволик1 Ахир,
Ултой қарчиғай омади қайтиб, топшириғини адо этолмаган экан, бошқа бир чапдастроқ чопарни сафарбар
этса бўлмасмидиё

Соҳибқирон аста бош тебратаркан, кўнглини недир умид ёритиб ўтгандек бўлди. Ҳали ҳам кеч эмас,
бирон чора топиш мумкин. Айтганча, ҳадемай махсус
карвон Умаршайх Мирзо жасадини Шероздаги муваққат дахмадан олиб, Кеш сари жўнайди. Муҳофазакор
даста саркори қилиб тайинланган Учқаро баҳодир лаф



зи ҳалол ишончли одам — бир ишора берса, муҳри
босилган ёрлиқни Самарқандга етказиб, амир Ҳожи
Сайфиддин илкига топширажак...

21

Ёдида, бир неча кун муқаддам хуфиялар беҳад
ташвишли мужда етказишди: катта қўшин тўплаб улгурган Султон Аҳмад шаҳзодаи жувонбахтни орадан
кўтаргани бежиз эмас, Бағдодни қайтариб олишни
мўлжаллагани етмай, ҳатто Форс тупроғини кўз остига бостириб қўйган эмиш Агар шунақа қўл қовуштириб ўтирса, шубҳасиз, Форсдан ажралиб қолур, тезроқ уни ишончли одами ихтиёрига топшириши керак.

Сал илгари кечган бир кенгашда Мир Саййид Барака ва Катта малика аллақачон мўйлаби сабзалаб қолган Пир Муҳаммад номзодини хайрихоҳлик билан
ёқлашган эди. Чиндан ҳам агар суюклилар қаторида
суюкли бўлган шу набирасини қўлласа, нур устига —
аъло нур-да, яна ҳам муҳим жиҳати, Умаршайх Мир30 арвоҳи шодланур.

Шукр, ҳозирча ҳеч бир тобуткаши ва чироқёқарини унутиб қўйган эмас, бари муттасил назорати остида, бари хазинаси ганжлари билан бирга, меҳру муҳаббати, билиму тажрибаси дурларидан тўласинча
баҳраманд; Ахир, шажараси бўрону довул қўпоролмас
бақувват ва қудратли дарахтга айланишини қанчалар
истайди, ўша дарахт илдизи давру даврон бағри ва
юраклар тубига шу қадар чуқур кетсинки, эрта дўст
билан душман бирдек ҳайрат чекиб, бирдек таҳсину
тасанно ёғдирсин..

Соҳибқирон жума тонгини шу хил ўй-мулоҳаза
оғушида муштоқлик билан кутди. Ниҳоят, уфқ гардишини алвон ҳошия безаганда, Ҳумоюн ўрдуни эргаштириб, Алинжак сари жадал елиб бораркан, маҳобатли қалъа остонасида, карнай ва сурнайлар садо



лари остида, Алтун баҳодир бошлиқ издиҳом нон-туз
билан кутиб олишини ўйлаб жилмаяр эди. Айникса,
устоз Мир Саййид Барака имомлигида ўқиладиган
аср намозида муборак исми-шарифи янграшини тасаввур қилса, гўё шуурида офтоб бўй беради. Қизиқ,
ҳатто Мозандарон, Шероз ёки Бағдодда шундай шараф насиб этганда бунча орзиқиб, бунча ифтихор
туймаган..

Қамал кезлари бағрида не-не сиру савдони яширган Алинжак меъморий қиёфасини неча марталаб лолу
ҳайрон томоша қилган, шунга қарамай, ҳозир яна
ғаройиб миноралари ва гумбазларини, илк бор кўраётган сайёҳ каби, маҳлиё бўлиб кузатди. Сўнг тақатақ ёпиқ дарвозага, кўтариб қўйилган осма кўприкка
нигоҳи тушаркан, юраги шувиллаб кетди.

Остонада қимирлаган бир жон йўқ, ҳайҳотки, атрофни қабристон сукунати қучган, тубсиз хандақлар
оғзини очган кўйи ҳувиллаб ётар, учбурчак шинаклардан чиқиб турган қўша-қўша попукдор найзалар
недир хавотирдан огоҳ қилар эди.

— Алтунни наҳотки шайтон йўлдин оздирмиш) —
илкис жиловни тортди Соҳибқирон. — Кимга ишонишимни билмай доғдамен, жаноблари..

— Аъло ҳазрат, Алтун фириб беришини билардим, — деди Малик Зоҳир бўйнини чўзиб. — Қора
бургут деб бекор айтмаслар суллоҳни..

— Сиз не фикрдасиз, улуғ амир

— Фириб бердимикан  Ундай қилмас-ов1 — чайналди амир Отламиш. — Яна билмадим. Бандаси хом сут
эмган...

— Фитна ҳиди анқийдур фаҳми ожизимча, — орага суқилди Бўри тархон, башорат қилишга ошиқиб. —
Қаранглар, бало теккандек қалъа бошқача хўмрайиб
олмиш

— Гап сотма-да, хуфияларингни ишга сом Уқдингмиё

Кутилмаган ҳодиса Соҳибқирон борлиғини остинустин қилиб юборди. Анчагача ўзини ўнглолмай, ўй



фикри хазондек сочилиб, недир оташда қоврилди.
Агар иложи топилса, лаънати алвастилар уясини, ҳозироқ пойдевори билан қўшиб, кунпаякун қилиб ташларди.

Қизиқ, ахир, Қора бургут тунов куни илкидан волийлик ёрлиғини олаётиб, ўпкасини босолмай этагини ўпган, абадий содиқ қули бўлиш учун онт ичган,
Тангри таоло номидан қуюқ ваъдалар берганди-ку1

Иложи қанча, яна адашди, ортиқ ишониб, ихлос
боғлаган одами девор ушлатиб кетишда устаси фаранг
муттаҳамлар қавмидан экан. Ана энди пешонасидан
кўрсин, мабодо қўлига тушса, фасод босган калласини жаллод кундасида сапчадек уздиргай, Алинжак
кулини кўкка совуриб, етти яшардан етмиш яшаргача
жами фуқаросини чўлга бадарға қилур).

Соҳибқирон бир қадар совугач, бундай шароитда
ҳамла уюштиришни телбаликка қиёслади-да, муросаи
мадора йўлини афзал санади. Лекин белгилаган тадбири аввалгидек бирон тайинли самара бермади. Зиммаларига юклатилган вазифани адо этиш мақсадида
ошиқиб борган амир Отламишни ҳам, Малик Зоҳирни ҳам, Мир Саййид Баракани ҳам ҳатто дарвоза сари
йўлатишмади. Кимдир, Султон Аҳмад ёки Абу Саййид Барқуқ бўлса керак, мавридини топиб, тузуккина
кўмак юборган шекилли, авзойидан қалъа куч-қувватга тўлгани, жангу жадални яна бемалол давом эттириш учун қодир эканлиги англашилаётган эди.

Соҳибқирон мийиғида заҳаролуд кулди, ахир, икки
оёғи бир этикка тиқилиб қолган экан, бунга бошқа
биров эмас, фақат ўзи сабабчи-ку1

Агар ўша куни, тайсаллаб ўтирмай, Алтунни нимталаб ташласа, олам гулистон бўлиб, баридан қутиларди-ку{ Недир хаёлда шуни раво билмади, дилини ёритиб турган аллатовур ёғду даъвати билан қиличи шаштини қайтарди. Бугун ана шу қилмиши беҳад қимматга
тушаётир, пушаймони шу қадар чексизки, таърифига
калом кучи етмас.




Чиндан ҳам энди қандайдир кенгликда чайқалиб
ётган гирдобга тушиб қолган-у, қайси томонга сузишни билмасди. Умид уйғотадиган бирон нажот белгиси кўринмаётир, этак силкиб кетади чамаси барига.

Мабодо таваккал тузоқ қўйса ва ҳаддидан ошганига ақли етмаётган Алтунни тумшуғидан илинтирса-чи
Лекин қайда тайёр турибди ўша савил Яна денг, Алинжак Худо урган туйнуксиз бир истеҳком эканлигини билмаса экан, қуриб кетгур ҳеч бир ҳийлага йўл
бермас.

Бас, ошкора ҳужумга ўтади. Бошқа ишонарли чора
қолмади адашмаса, фақат ҳолдан тойган оз сонли
қўшилмалар билан нимага ҳам эришади, одам йўқотгани қолади. Етарли миқдорда ёрдамчи кучлар керак,
шундай экан, бугуноқ Идику баҳодир ортидан чопар
жўнатсин.

Бу ахду қарори қалтислиги ва ҳатто қимматга тушажаги кундай равшан, айниқса, йўлдан қайтиш бехосият — кутилмаган бошқа муаммолар пайдо қилиши мумкин...

Шундай бўлса ҳам эрталаб Ҳумоюн ўрдуда машварати олий чақирди. Давлат арконлари, нўёнлар, бектўралар ва амирзодалар чойшаб ёпилган миз ёнида
одоб сақлаб тиззалашгач, кўнглида борини тўкди. Сўнг
мавлоно Шамсиддин шай тутган патқаламдан нигоҳ
узмай, Идику баҳодирга етказилажак хат мазмунини
чамалай бошлади. Фикрлари қовушмай тургани боис
ичи тирналаётир, яккам-дуккам ажин тилимлаган кенгяпалоқ пешонаси терчилаган, тим қора пайваста қошлари ўртаси тугунли, хиёл қалин оч қизил лаблари
ним табассум ва ним кинояга мойил...

Соҳибқирон диққати ошиб узоқ ўй сурди, ахийри,
эндигина даромадини айтгани чоғланган эдики, ногоҳ
ланг очиқ эшикдан юрак ҳовучлаб Бўри тархон мўралади.

Тавба, нима жин урди баҳодирни, тўйиб май ичволган кишидек, кўзлари ола-кула бўлиб ғулдираётир,




ёпирай, оғзидан бодраётган ҳар бир калом камондан
узилган ўқ каби қаттол)..

— Нелар деб алжирайсен, гумроҳ" — аста ўмганини
кўтарди Соҳибқирон, қувониши ёки қайғуришини билмай. — Алтун осонликча жон берадиган нодон эмас-ку)..

— Аъло ҳазрат, муборак хотирингизга аёнки, хиёнат қошида нодон ҳам, оқил ҳам бирдек ожиз).

Бўри тархон ҳақ: Соҳибқирон хиёнат нақадар мудҳиш эканини беш қўлдек билади, ҳатто у дунёни остин-устин қилиб, жаннат билан дўзахни қўшиб юборишга қодирлигини ҳам билади. Ахир, неча марталаб
кучини синади, неча марталаб буқаламун каби тез
ўзгаришига тан берди.

Ҳозир савил қолгур мўралаган жозиб боғ ҳатто
тиканзорга айланишини ўйларкан, юраги санчиб, ақлу
идроки ва шуури қатларида гўё довул қўзғалди-ю, ташқарига отилди.

Худо ҳақи, ишонмаётир кўзларига, ахир, наҳотки,
йигирма қадамча нарида мунгли-мунгли кишнаб, мунғайиб-мўлтираб турган саман бедов думига ўраб-чирмаб боғланган жасад Алтун баҳодирники бўлса 1 2

— И-и-иимммМ1 Ҳей, Яратган эгам1..

Аллатовур оғир ва маҳзун янграган товуши ҳатто
ўзига ҳам бегона туюлди-да, недир армон оғушида,
қўлларини фалакка узатди, қалампир тиқилгандек
бўғзи ачишиб, туёқлар из солган ола-бужир қумда,
йўқ, қумда эмас, гўё хирмондек уйилган чўғда оҳиста
тиз чўқди.

Шу заҳоти гўё тамом мажақланиб, ўз қонида ювилган, илғаш маҳол кафанга ўралган жасад ёруғ дунёни
тамомила тўсиб қўйди. Тунов куни не-не умиду шодлик,
не-не тилаклар билан лим-лим тўлган, энди эса шам каби
сўниқ қароқлар неларни сўйлаётир, неларни:

Орадан бирон соат вақт ўтди ҳамки, Соҳибқирон
ҳамон Алтун баҳодир қошида ёғочдек қотиб турар,
ўпкасини босолмай бот-бот ўксинар, ёноқлари оша
иссиқ-шўртак томчилар дувиллаб тўкилар эди...




22

Ахийри, ақлу ҳушини ўнглаган Соҳибқирон, темирни қизиғида босиб, бари-барини ипидан-игнасигача
билишни истаб қолди. Бас, тезроқ кор-ҳол тагига етиб,
юрагини ёқаётган ўтга сув сепиши керак. Шундай азаматни жувонмарг қилган нобакор илоё Тангри таоло
қарғишига учрасин.

Аксига олиб, Бўри тархон, ҳали айтган ярим-ёрти
гапларини такрорлашдан нари ўтмай, ҳафсаласини пир
қилди. Илгари ерга урса кўкка сапчийдиган баҳодир
ниҳоят қартайиб, оғир-енгилига тузуклироқ ярамай
қўйганидан ранжиди.

Хайрият, Яратган эгам оҳу зорини чамаси эшитибди, орадан кўп ўтмай, шому хуфтон оралиғида, фақат
ўзи билан мунтазам алоқа боғлаб турадиган айғоқчи — Кўктози ҳозир бўлиб, бошини қотираётган тилсим қулфини очиб-сочиб ташлади.

Ўша куни эҳтиёт чорасини кўрмай, пасту баландни
тўғри баҳоламай, ғафлатда қолгани учун ўзини ҳеч қачон
кечирмаса керак. Сираси, кўпдан бери Султон Тоҳир
панада ўргимчак мисоли тўр тўқиб, пайт пойлаб ётганини қаёқдан билсин. Нима бўлганда ҳам Алтунни ёлғиз
жўнатмай, ёнига сара йигитлардан қўшса, вазият бу қадар
таранглашиб, мусибат рўй бермаслиги мумкин экан...

Чархи каж ўйинини қарангки, Алтун йўқ ердан
Ҳумоюн ўрдуда иззат-икром топгани кўпчиликка ёқмаган. Бундан айниқса Султон Тоҳир қаттиқ ғашланган,
тунлари уйқуси қочиб, оромини йўқотган, эрта-индин Амир Темур Кўраган ҳомийлигида, Алтун Ироқ
тахтига миниши муқаррар эканлигини тахминлагач,
отаси билан ошиғич алоқа ўрнатган. Отаси фатво бергач, дарҳол волийлик рутбасини кийиб, қамал боис
тинкаи мадори қуриган фуқаролар устидан ҳукм юргиза бошлаган, бинобарин, Мисрдан жўнатилган ҳарбий ва моддий ёрдамга суяниб, Алинжакни ҳимоя
қилиш учун бел боғлаган.




Султон Тоҳир бу орада фотиҳи жаҳон инъом айлаган тулпорда елиб келган Алтунни дарвозадан киритмай, дала-дашт сари бадарға қилиш хусусида буйруқ
беради. Ҳатто, бу билан қаноатланмай, унинг каттакичик ҳурматини қозонган укаси Музробни, қилмишларини ёқламагани боис, зиндонда азоблаб қатл эттиради. Яна бир важи, Музроб, йўлида тўғаноқ бўлгани
етмай, Бағдод маликалари ичра энг ардоқлиси, энг кўзга
яқини ҳисобланган онаси — Қамар Нигор бегим билан донлашган эмиш.

Соҳибқирон Алинжак мудофаа деворидан улоқтирилган Музроб танаси тошларга урила-урила бурдаланиб кетганини ва бу ҳодисани кўрган Алтун қай аҳволга тушганини элас-элас тасаввур қилиб тез-тез хўрсинарди.

Ҳали тим қора соқоли киндигига тушган Кўктози
тинимсиз бидирлаб, ён-верига аланглаб сўйлаган ҳикоя
қулоқлари остида қайта-қайта жарангларди. Сўнг бари
яна ва яна дили орқали кечиб, ўзи ҳам бор-йўғини
бой берган йигит ёнида, қайсидир қоронғу ўнгирда
тунаб қолгандек бўларди.

Алтун туғишган инисидек қадрдони Алинжак аждарҳо янглиғ оғзидан ўт пуркаб қаршилагани сабабини охир-оқибат тушунади. Сир бой бермаслик учун
ҳарчанд уринмасин, барибир кўкси увалади, кўзларидан ёш эмас, қон оқизиб, кимсасиз гўшалар сари бадар кетади, ҳувиллаган бир ғорни макон, изғиб юрган кийикларни ошно тутади. Ёлғизлик жон-жонидан
ўтгандан кейин эса, ниҳоят, фотиҳи жаҳон ҳузури
муборагига қайтишни мўлжаллайди.

Қайси бир эрта Алтун, тонг ёришар-ёришмас, ўркачсимон қир-адирлар этагидан илдам бораркан, рўпарасидан шошилмай келаётган, боғичли яп-янги чориқ, оҳори
тўкилмаган кигиз хирқа, учли қалпоқ кийган, силлиқ
йўнилган узун таёқ тутган басавлат йўловчи диққатини
тортади. Салом-аликдан кейин у Моранд волийси ёллаган вакил эканлигини билгач, боши кўкка етади, зиғирча
ҳам иккиланмай, Шаҳобиддин Дўғлат қошига ошиқади.




Чиндан ҳам кўп йиллик дўсту қадрдони қулочини
кенг ёзиб, очиқ чеҳра ва лутфи карамлар билан қаршилайди, пойида бир нечта қўчқор сўйдириб, ҳар кимга
ҳам насиб этмайдиган катта зиёфат беради. Ҳатто Султон Тоҳирдан Алинжакни тортиб олиши учун ҳар қандай кўмакни дариғ тутмаслигини қулоғига қуяди. Армони эртасиёқ ушалишига ишонган Алтун барига лаққа
учади. Аммо атроф-жавонибни зимзиё тун пардаси ва
осудалиги қоплаб, майи ноб таъсири аралаш уйқуга
чўмганда... кўзлари қонга тўлган бир барзанги шарпадек судралиб келади-да, кураги остига тиғ санчади...

Алтун баҳодир охирги лаҳзаларни нақадар қийноқ
оғушида кечирганини чамалаган Соҳибқирон яна
хўрсинаркан, бўғзидан гўё олов узилди, олов1

Қани ҳозир шайтони лаъин сабоғини олган Султон Тоҳир билан Шаҳобиддин Дўғлат рўпарасида титраб-қақшаб турган бўлса-ю, анчадан бери қинида димиқиб ётган шамшири билан ҳар иккаласининг макру ҳийла балосига мубтало, иззату икромдан маҳрум
каллаларини танидан жудо айласа 1 2

Йўқ, дангали фаҳму фаросатдан қисилган нобакорлар учун бундай жазо муносиб эмас, иложи топилса,
қулоқ-бурунларини тагидан кесдиради-да, тўқимсиз
эшакка тескари миндириб, сазойи қилдиради, сазойи..

Еру осмонни тим қора парда билан туташтирган
тунни Соҳибқирон бедор кечирди, мабодо киприклари
юмилса, ўша заҳоти тасаввурини Алинжак остонасида
хўрлик ютган Алтун эгаллайди, ҳаял ўтмай у қаёққадир
чекиниб, ўрнини бурчагида ҳасса суёвли турган торгина ҳужра, хиёл титранаётган озғин жусса эгаллайди.

Соҳибқирон қат-қат ажин бужмайтирган заҳил
чеҳрада ифодаланган ҳорғинлик аралаш надоматни ҳис
этаркан, недир рағбат билан ғойибона мулоқотга киришади. Ушбу мусибатни ҳам ҳазрат гўё уйғоқ сезимлари билан аллақачон сезган, зимзиё гўшада якка ўзи
пинҳона мотам тутаётир, бағри бирёну дили чексиз
ғам-ғусса билан лиммо-лим1..




Эрталаб, бомдоди муборакдан кейин, марҳумни
иззат-икром билан дафн этишни буюрди. Бу хоҳиширодасини Мир Саййид Барака маъқуллаб дуо қиларкан, ҳамон зим-зиё бўлиб турган кўнгли тола нур тушгандек сал ёришди.

Ингичка мўйлов қўйган ёшгина чопар, Ҳумоюн ўрду
ва қўналға бўйлаб, аср намози пайтида жанозаи савоб
ўқилишини жар солиб юрганда, шоҳона ўтов олдида амир
Отламиш ва Муҳаммад Султон билан суҳбатлашиб турарди. Хаёли бот-бот Самарқанд сари оғарди, гоҳо саФфар ҳануз поёнига етмагани, гоҳо Мезон буржи бошқа
ўлчамга юз бургани, гоҳо Алтун кўксини Умаршайх
Мирзо янглиғ ўйиб-ўпириб кетганини ўйлар эди.

Намози асрга ҳали анча вақт бор, шунга қарамай,
давлат арконлари ва навкарлар сал муқаддам Алинжак қаршисидаги қияликда пайдо бўлган шаҳидлар
қабристони этагида тўплана бошлашди.

Энли-узун гилам ўртасида қўйилган тобутда Алтун
баҳодир осуда ётибди. Тобутни улкан издиҳом ўраган, мўлтираётган нигоҳларда дафъатан пайқаш қийин бўлган бир мунг, бир ҳасрат акс этган, бутун
борлиқ-жавонибни қучган зил-замбил сукунат гўё
юракларни ҳам ишғол айлаганди.

Мир Саййид Барака ёнида одимлаётган Соҳибқирон жамоа сари зимдан нигоҳ отди, орқадош-дўстлари
хоҳиш-иродасини оғринмай, ихлос билан мўътабар
тутаётганини сезди. Кейин эса издиҳом бўйлаб ҳукм
сураётган эзгин кайфият аста-секин дилига кўчди, тобутни мўлжал олиб илгари босди-ю, кичикроқ давра
четида қўл қовуштириб турган, ихчамгина кумуш тусли соқоли энсиз бетига мувофиқ тушган, дастаси қайрилма ҳассага суянган чолни кўрди.

Ажабо, қария ҳам ўзини зимдан кузатаётир, ҳа,
ўғринча термила-термила, бутун вужуди билан берилиб, ҳатто бир хил энтикиб, паришон кузатмоқда.

Қайси бир лаҳзада, илкис ўткир-чўғли нигоҳи билан нигоҳи тўқнашди-ю, юраги ўйноқлаб кетди, ҳа,




юраги темирчи босқонидек гупиллаб, ўзини йўқотиб
қўяёзди. Недир ўйда Мир Саййид Баракага ўгирилди,
бир сўз айтгани ҳоли етмай, яна тезгина ҳалиги давра
томон қаради. Лекин энди мўйсафид жойида йўқ эди,
издиҳом ичкарисига уриб кетган бўлса керак.

Баҳонада Соҳибқирон доруссалтана нафасини туйгандек бўлди. Ҳатто атиги бир сония ичида гўё барча
салобатли кошинкорий иморатларини назардан кечириб, жами ола-ғовур кўчалари, бозорлари, ям-яшил
дарахтлар зеб берган сўлим хиёбонлари ва боғу роғларини кезиб чиқди, кезиб.

Соҳибқирон астагина уф тортди, муаззам пойтахт
хаёлидан бўшамай, ниҳоят, майит узра жимгина бош эгаркан, қаёқдандир намози асрга чорловчи азон товуши эшитилди. Сўнг ҳаял ўтмай янграган гумбирлаш муаззин чорловини босиб, ҳатто еру кукни титратиб юборди.

Ақл бовар қилмас: ҳалигина қилт этмай турган
Алинжак энди бирдан жунбишга келмиш, гўё бутун
таг-замини, бутун танаси билан кўчиб-қўзғалиб, даҳшат солиб, маҳобат билан силкинаётир.

Ланг очилган дарвозадан аллакимлар тўс-тўполон
билан отилиб чиқишганини кўрган улуғлар ҳам, аскарлар ҳам беихтиёр ёқа ушлашди. Пўртанани эслатадиган издиҳом бир учи хандақ гирдига тиралган
кўприкни лопиллата-лопиллата пала-партиш олға б0сар, осмону фалакни бошига кўтариб, тинмай шовқин-сурон солар эди.

Таажжубки, олдинда анчайин бўйчан, соч-соқоли
устарада қиртишланган, қўллари чилвир билан чирмаб боғланган кўкси яланг банди туртина-суртина
лўкиллар, ҳар замонда телбаваш алфозда сўкинар эди.
Мабодо у юрмай тихирлик қилса, бирдан тепкилашар,
ҳатто тошбўрон қилишар, бесўнақай оёқларидан ушлаб, сомон тиқилган қопдек судрашар эди.

Орадан кўп ўтмай, эллик қадамча нарида, оломон
тўлқин каби бир чайқалиб тўхтади, недир тилак ва
тахҳлика ифодаланган кўзлар жаноза тадорикини чека



ётган жамоа сари тикилди. Шу асно боши узра оппоқ
туғ тутган қорувли-ўктам йигит жадал илгарилаб, ҳайрат оғушида турган Соҳибқирон қаршисида тиззалади.

— Олампаноҳ, фақир Алтун баҳодир ноиби ва
дўсти Элдош ўғлон бўламен, — деди кейин йўғон товушда. — Қавму қариндош биргалашиб арзга келдик.

— Хўш, — бош ирғади Соҳибқирон, — мақсадингиз недур

— Қора бургут уруғ-аймоғини учишга ўргатмиш,
ушбу ҳиммати тоабад хотирамизда сақланур. Ондин
ҳали кўп нарса умидвор эрдик. Лекин шўримиз қисиб
қолибдур, тиригиданки жудо бўлибмиз, ўлигига эгалик қилсак. Худо ҳақи, жасадини қайтариб беринг,
ўзимиз дафн этурмиз. Эвазига Алинжак юзини ерга
қаратган Султон Тоҳирни олурсиз)..

— Ростми сўзинг, йигит

— Тангри ҳақига қасамки, рост).

Соҳибқирон эҳтиром сақлаб бемалол сўйлаётган,
овозида озору эзгинлик, қадди-бастида ғайрату шижоат зуҳурланган Элдош ўғлондан нигоҳ узолмай қолди. Йигит қуйиб қўйгандек Алтунга ўхшардики, бундан тағин ажабланди, ҳатто зафар нишонли қўшин
Алинжак остонасида ҳануз депсиниб тургани боисини энди теранроқ англагандек бўлди.

Салдан кейин қалт-қалт учаётган Султон Тоҳирни
гуп эткизиб пойига улоқтиришди, негадир унга эътибор беришни хоҳламай, издиҳомдан жимгина узоқлашди.

Соҳибқирон Ҳумоюн ўрдуни мўлжаллаб борар, хаёли ҳаргиз пароканда, кўкси негадир бўм-бўш эди. Гоҳо
шундоқ тепасида сон-саноқсиз тўрғайлар ва қалдирғочлар
ўз тилларида неларнидир эзгин-эзгин чуғурлайди, аҳёнаҳёнда Алинжак тарафдан айтишув ва йиғи-сиғи эшитилади. Тепаликда қўндирилган шоҳона ўтов бўсағасидан
ногоҳ ўгирилиб кўз қирини ташлаганда, алвон бахмал
ўралган тобутни елкалаган оломон қий-чув билан эндигина кўприкдан ўтган ва дарвозадан кираётган эди...




ШЕРДОР

 

137



 

Самарқандда осойишталик ҳукм сураётган кунлар...

Ҳижрий минг қирқ тўртинчи сана кўклами Зарафшон соҳиллари ёқалаб сездирмай кириб келгандан кейин шаҳристон жамоли гулдек очилиб кетди. Кўклам
қушлари чор-атрофни ҳалқадек ўраган, жаҳонгир
Амир Темур замонидаёқ маълуму машҳур бўлган боғу
роғларга жон ато қилди. Боғу роғлар билан туташ қирлар, сойлар, ўнгирларда қиш бўйи уйилиб ётган қорлар эрий-эрий бўтанаю шалолага айланди.

Бениҳоя чўзилган қаҳратон оғушида мудраган Афросиёб харобалари уйқуси қочди. Сокин тепаликлар
узра қалдирғочлар хушнуд чуғурлайди. Офтоб илитган кўҳна деворлар қолдиқлари бўйлаб из солган
қумурсқалар лашкари нари-бери тинимсиз ғивирлагани-ғивирлаган...

Наврўз шабадаси Обираҳмат ва Сиёб қирғоқларида
нишлаган пидина, исмалоқ исларини хонадонлар сари
етказишга ошиқади. Баъзан кундузлар марварид тусли
йирик-йирик ёмғир савалаб, сабзазорлар қўйнида роҳат қилаётган шаҳристон ҳавосини ғубордан фориғ
айлар, ҳаял ўтмай тиниб, сийраклашган булутлар орасидан қуёш мўралар эди.

Шаҳри муаззамда алоҳида ўрин тутган муҳандисмеъморлар маҳалласи ўртасидаги ҳовли-боғ навбаҳорни бир соғинч билан қаршилабди. Аллақачон яшил
либос кийган дов-дарахт ёмғирда чўмилиб яна ҳам
яшнаган, райҳон-жамбил ва турфа гуллар чор-атрофни муаттар бўйларга ғарқ айлаган, ҳар жойда ийманибгина очилган қизғалдоқлар қизариб кўринар эди.




Ҳовлига кунботардаги қўш табақали ўймакор дарвоза ёки унинг биқинида ўрнатилган дарча орқали
кирилади. Шундоқ ўнг қанотда энлигина сайисхона
тушибди, чапда эса анчайин ҳашамат билан болохонали ва пешайвонли баланд уй солинган бўлиб, барча
устунлари, эшиклари беихтиёр киши эътиборини тортадиган ислимий, лола-мадоҳил, занжира нақшлари
билан безатилган эди.

Хоналарни теран сукунат қамраган...

Ора-чорада мусичалар ку-кулаши эшитилиб қолади.

Ганчкорий усулда нақш чекилган катта даҳлизда,
гулдор панжарали дереза олдида ҳорғин-паришон турган йигит — Муҳаммад Аваз Самарқандий, жимликка
тамом ихтиёрини берганми ёки бошқа сабабга кўрами,
замину замонни уйғотган кўклам нашъу намосидан
буткул хорижда эди. Келишимли тик қадди-қоматида
куч-қувват, думалоқ-оқиш бетида қатъият зоҳир бўлса
ҳам, нечундир ҳаракатлари паришон эди. Бу аҳволини
ўзи ҳам сезди чоғи, ниҳоят, бир хил ғашланиб, оғрина
бошлади. Ҳовли адоғидаги дарахт шохлари оралаб сизган қуёш нурлари панжарага санчилганда хаёли Регистонга уланди. Йўғ-а, у гўё бирдан дилига бор салобати
билан ёпирилиб келди.

Ажабо, дўппини бир айлантириб қўйгунча, орадан
ўн беш йилдан зиёдроқ вақт ўтибди-я1 Ҳамон ягона
мадраса тарҳу амали билан овора бўлишади. Нечун
Дастлари шунча ҳам калтами ёки салтанат ожиз Агар
бу сўз бирор мажлис ёки маъракада оғизга олинса
борми, Ялангтўшбий Баҳодирнинг ҳар мўйи найзага
айланса керак).

Мадраса ҳаддан зиёда забардастлиги ҳақидаги мулоҳаза алланечук безовта кўнглига бир нав таскин берди. Шаҳристон чиройига ярашиб тушажаги хусусида
беҳисоб башоратлар қилинган бино тамалига илк
ғиштни меъмору муҳандислар пири саналмиш Мулла
Абдужаббор Самарқандий, не-не машаққатли жанглардан кейин ҳокимлик тожини кийган Абу Карим




Бойҳожи ўғли Ялангтўшбий Баҳодир пок ният билан
қўйган эди. Ўша масъуд онлар — Регистонда азонлаб
карнай-сурнай садолари янграгани, беҳисоб халойиқ
тўплангани, устод билан ҳукмдор чоркунжак ғиштларни қўлларида тутганча тамал сари одимлашгани
сира-сира ёдидан кўтарилмайди.

Муҳаммад Аваз одамзот вақтга тобелигини мана
энди теранроқ англаб турибди. Во дариғ, саховатпеша
бўлишни касб қилган устод не-не уқубатли довондан
ошибди ва охир-оқибат қарилик табаррук қўлларига
асо тутқазмиш Бинобарин, ўзининг умридан ҳам қанчаси ўтди-кетди. Агар ул зот бўлмаса нимага эришарди-ю, не кечарди ҳоли

Ҳукмдорлар шавкатини кўкларга кўтармоқ ниятида не-не муаззам иморатлар солиб, ўзи қилча шуҳрат
ва обрў тама қилмаган устод беш йилча бурун ўзига
мубошир меъморлик ёрлиғини топширганини эслаганда кўнгли алланечук қалқиб кетди.

Муҳаммад Аваз баҳор хуш бўйлар билан тўлдирган ҳовлидан узилди, анча гавжум кўча муюлишида,
саҳар севалаган ёмғир яшнатган садақайрағоч тагида
ўзини кутаётган уста Самандар билан уста Пўлатни
кўргач, чеҳраси ёришди.

— Муборак)... Муборак бўлғай).

Қушдек енгил тортган Муҳаммад Аваз ҳам қутлов
сўзлари айтиб дўстларини сийлади. Сўнг Наврўз фазилатлари хусусида қизғин мусоҳаба юритган ҳолда
Регистон сари қадам босишди.

Майдон тўс-тўполон бўлса ҳам жозибаси ва файзу
шукуҳини йўқотмаган эди. Баҳор таровати айниқса
турфа обидалар бўёқларини тағин ҳам жонлантириб
юборганди. Замонида қилич урмак билан эмас, илм
туғини баланд кўтаришда кўпроқ ном таратган Мир30 Улуғбек мадрасасининг залворли пештоқи қуёшда
ажаб тусли ярқирар эди. Пештоқдаги жилвакор юлдузлар шундоққина самодан узиб олиниб зарб этилган каби ҳайратомуз туюлади.




Ҳануз илм-фан арбоблари ва толиблари макони
бўлиб турган муаззам мадраса қаршисида худди эгизаги каби яна бир салобатли иморат қад ростлаган
бўлиб, қачондан бери Муҳаммад Аваз фикри-зикрини банд айлагани бежиз эмасди. Янги бино пештоқи
ҳали яланғоч, фақат миноралари, гумбазлари, ён деворлари ва ички тарафи эндигина кошинкорий қиёфа
ола бошлаган эди.

Чала иморатга қизиқиш билан қарай-қарай кенггина тошлоқ кўчага ўтишди. Икки тарафига савдо расталари жойлашган бу кўча Бибихоним мадрасаси, Ҳазрати Хизр масжидини ёнлаб, Афросиёб харобалари,
кейин эса Сиёб ва Обираҳмат ариқлари билан боғланади. Қадам босиш қийин, ер ёрилиб одам чиққан
дейсиз. Жамалак таққан шўх-шаддот қизалоқлар, гулдор бахмал дўппи ва беқасам тўн кийган ўғил болалар, паранжи-чачвон ёпинган келинчаклар, гижинглаган от минган куёв тўралару аслзодалар, мункиллаган
чол-кампирлар вағир-вуғир билан сайилгоҳ тараф шошилишади.

Гумбазлари зумрад янглиғ ёнаётган Шоҳизинда силсиласи сари элтадиган кўча айниқса тирбанд эди. Кўпириб-тошаётган зиёратчиларга назар ташлаган Муҳаммад Аваз ногоҳ Кеш тўқнашувида яраланган падари
бузруквори Бобо Миршароф жонини омон сақлаб
қолишни сўрамоқ ниятида онаси билан Шоҳизинда паноҳига бўзчининг мокисидек қатнаганларини эслади.
Ўшанда, чинакам мўъжиза рўй бериб, осори-атиқаларга шу қадар қаттиқ боғланиб қолдики, дилининг аллақайси бурчидаги илинж ишончга айланди.

Аммо ҳакиму ҳозиқ Абдулмалик Давоий, кунлардан бир кун азон чоғи, Шоҳизинда сари отланган онаболани йўлдан тўхтатиб, Бобо Миршарофни қийнаган дард ва жароҳат қошида ожизлик қилгани учун
қайта-қайта афу сўради.

Оқу қорани тузукроқ танимаган ўғлонни, Мовароуннаҳрда пешқадам табиб ҳисобланган зот муолажа



лари бекор кетганидан кўра, кўпроқ Шоҳизиндадан
нажот сўраб қилган илтижолари наф бермагани ҳайратга солди. Ахир, улар астойдил пок ният билан тиловат қилишмаган эдими Етти қават ер остидаги тирик шоҳ нечун ёлворишларига қулоқ тутмадиё

Назокатбону кўз очиб кўрган кишиси ўлимидан кейин ҳам Шоҳизинда остонасини тарк этмади. Муҳаммад Аваз ҳам бўталоқ каби волидаси изидан қолмади.
Она-бола қиёфаларида недир умид акс этган турфа
тоифали зиёратчиларга заррача эътибор бермай, хиёл
ачқимтир ҳаво ўрнашиб қолган ним қоронғи салқин
хонага оҳиста кириб боришар эди. Муҳаммад жийда
гулидай нозик нақшлар ўйилган бағдодий эшикка,
қулоч етмайдиган кўп қиррали забардаст устунларга,
энг тўрдаги бўлманинг ложувард тусда товланувчи
шифтига ҳайратланиб тикиларди. Шифтда бўёқлар ва
нақшлар шу қадар уйғунликка киришганки, шу қадар
теран жозиба кашф этганки, у осмон қуёши, ойи, юлдузлари билан бунда жо бўлганини мурғак тасаввури
орқали эътироф этарди. Ҳар гал бу ерга келганда енгил тортар, кўзлари қамашар, гўё ранглар ҳосил қилган буржларга сингиб йўқолар эди.

Онаизор ўзи билан ўзи овора бўлгани сабабли ўғли
аҳволини сезмайди, ҳатто уни унутади. Ним қоронғи
хона жанубидаги гулдор панжара орқали кўриниб турган қабртош эътиборини ўғирлайди. Сўнг тимирскиланган кўйи бурчакда шам ёқиб, дуога қўл очади.

Муҳаммад шўрлик онасига ачинарди, бинобарин,
чарх йўриқларигами ёки меҳрибони жон-жахди билан
ёпишган эътиқодгами, хуллас, нимага қаттиқроқ суянишни билмасди. Номлари тарих варақларида битилган машойихлар саргузаштлари аста-секин уни сира қизиқтирмай қўйди. Бора-бора дилида бошқа истак уйғонди.
Шаҳар чиройини очган турли осори-атиқаларни якка
ўзи бориб кўрадиган, якка ўзи улар қошида соатлаб ўй
сурадиган бўлди. Амир Темур, Бибихоним, Ишратхона
ва Оқсарой каби ғаройиб обидалар ёнидан кўпинча қуёш




ботгунча жилмас, кун давомида тусини бир неча бор
ўзгартирадиган бўёқлар асирига айланар эди.

Ахийри, Назокатбону фарзанди қандайдир одамови, хиёл мунис, хиёл тажанг бўлиб ўсаётганини пайқади ва қўрқиб кетди. Калаваси учини йўқотган онаизор нима қиларини билмай боши қотди. Агар устод
Мулла Абдужаббор пайшанба кунларидан бирида марҳум эри хотирасига дуойи фотиҳа ўқиш учун ташриф
буюрмаганда биттаю битта чироқёқари тақдири келгусида не кечиши қоронғи эди.

Дуойи фотиҳадан сўнг у ногоҳ, устод эри билан
тутинган оға-ини эканини ёдлаб, кўзларини ёшлаганча, ҳасрат қилиб қолди. Меъмор қадди букилаёзган
мушфиқ аёл дардларини тинглагач, пойгакда хомуш
чўк тушган, ранг-рўйи синиққан Муҳаммадга зимдан
нигоҳ отди. Бир зум хаёл сургач, ўғлон тарбиясини
эртадан зиммасига олажагини билдириб, онаизорни
хотиржам қилди.

Зуккотаъб устоднинг ўша лаҳзадаги ҳолати — паришонлик ва ўкинч ифодаланган қиёфаси Муҳаммад
Аваз хаёлида ажаб бир тарзда нурланиб жонланди.

Айни чоғда у уста Самандар ва уста Пўлатдан орқада қолмай, илдам-илдам одимларкан, умрининг ҳар
дақиқасини ғишту кошин сайқаллаш, иморатларга такрор билмас шаклу шамойил бағишлаш билан кечирган Мулла Абдужабборга ҳурмати қанчалар баландлигини туйди.

Ортларида асов отлар кишнади ва ҳаял ўтмай дубулға-совут кийган найзабардор сарбозлар жиловларни
бўшатганча қичқириб ўтишди:

— Ҳе-е-ей, пў-ў-шт1 Йўл бўшат, халойиқ).

Бибихоним мадрасасининг ғарбий тарафидаги тор
кўчадан бўй-бастлари бир хил қирқ канизак оққушлар янглиғ тизилишиб чиққандан кейин Самарқанд
ҳокими Ялангтўшбий Баҳодирнинг кенжа қизи Моҳбону сайил ихтиёр қилганини Муҳаммад Аваз тушунди. Аслзода амирлар, беклар юрагини ёққан опаси




Иқлима падарини қўллаб юрган пири калон Хожа
Ҳошимнинг ўғли Муҳаммад Қосим Даҳбедийга узатилгандан кейин Моҳбону саройда ўзини эркин қушдек тута бошлаганидан озми-кўп хабардор эди. Аслида эса у, эркалик қилиб эмас, анча-мунча шаддотлик
билан ота-онаси устидан ҳукм юргизмоқчи бўлар эди.
Малоҳатда тенги йўқ кенжа қизи туфайли тағин ҳам
катта обру қозониш, беҳисоб бойликка эга бўлишни
Ялангтўш анчадан бери орзу қиларди. Шу сабабли
Моҳбону билан ҳисоблашар, у нимаики истаса, барини бекаму кўст адо этарди. Масалан, ҳар йили Наврўз
сайли билан овуниши, юзига ҳарир парда тутганча,
канизаклари қуршовида чорбоғлар ва сабзазорларни
яёв кезиши, шаҳристон кўчалари, расталарини айланиши, осори-атиқаларни зиёрат қилишига розилик
билдирар эди. Бутун вилоятда, хусусан, Афросиёб
ялангликлари, Сиёб ва Обираҳмат бўйларида кўнгилочар томошалар уюштириш ҳақида фармон бергач,
кўпинча ўзи ҳам Моҳбонудек пари-пайкарни дунёга
келтирган катта малика Хуршидаойим билан истироҳатга ошиқарди...

Муҳаммад Аваз бир томонини сел ювган тепалик
биқинида шарпадек жонсиз туриб қолди. Марғилоний саккиз тепки атлас кўйлак кийиб, қўшқават ҳарир
ридо ёпинган Моҳбону, атру бўйлар таратиб, шундоққина ёнидан ўтиб кетди. Атрофида сулув ва қувноқ
канизаклар соллона-соллона одимлашар, йигитлар нигоҳини туйиб, энтикиш билан бир-бирларини аста
туртишар, чимчилашар, қиқир-қиқир кулишар эди.

Ногоҳ нимадир Муҳаммад Авазнинг потирлаган
юрагига гўё чўғдек жизиллаб тегди. Сираси, Моҳбону
рўпарасидан гул-гул яшнаб, бутун кўрку камолини
намойиш этиб ўтаётганда чиммати четини эҳтиёткорона кўтаргандай, ўзига ҳам сирли, ҳам ғамзали нигоҳ
отгандай, ширингина жилмайиш ҳадя этгандай бўлди.

Ё раб1 Наҳотки, мўру малахдек одам орасидан малика уни кўрди: Йўқ, қаёқдан кўрсин, орзиқишлари




беҳуда, қачондан бери дилида яшай бошлаган умид
саробга ўхшаб чалғитди, холос. Ҳаргиз малак чиммати четини кўтаргани ҳам, қиялатиб қарагани ҳам, маъноли кулгани ҳам ёлғон).

Тақдир инояти чексиз экан...

Бултур ёз адоқларида сарой фариштаси билан илк
бор юзлашган фурсатда шундай фикр хаёлидан кечди. Ўшанда гўё у ҳақиқий мўъжиза — иккинчи офтобга дуч келди. Рўпарасида тўсатдан пайдо бўлган рухсор кўзларини шу қадар қамаштириб юбордики, қаттиқ гангиб, анчагача ҳушини ўнглолмай юрди.

Анчадан бери, Ялангтўш Баҳодир фармойишига кўра,
вақт путурдан кеткизган сарой таъмири Муҳаммад Аваз
гарданида эди. У, янги мадраса қурилишидан узилиб,
шогирдлари Аҳмад Валихон ва Абдуллоҳ Завқий кўмагида, ҳукмдор хоҳишини адо этиш билан машғул эди.

Қашқар, Афғон, Шарқий Эрон, Туркистон, Тибет
ўлкалари ва қозоқ, қирғиз, туркман элатларидан беҳисоб совға-салом билан муттасил элчилару меҳмонлар
келиб турувчи сершовқин хобгоҳда мураккаб юмуш
— кошинкорий безаклар, ганч нақшлар ва заррин гуллар зарб этиш осон эмасди. Келди-кетдидан бўшамайдиган саломхона қўлдан чиқиб, беҳад кенг, баланд
шифтли узун хонага ўтишгач, сал енгил нафас олишди ҳамда ишлари осонроқ кўча бошлади. Бениҳоя хилват, осойишта ушбу бўлмада Моҳбонуни тез-тез кўрадиган бўлди.

Тақдир кулиб боққан ўша куни Моҳбону муваққат
ёғоч ҳавозадан берироқда одатдагидан узоқроқ туриб
қолди. Шу фароғатли лаҳзада Муҳаммад Аваз илк
дафъа латиф овозини эшитди ва кўксини недир чўғ
куйдирди.

— Меъмор жаноблари, — малика беихтиёр ҳарир
пардасини кўтарди, энди бутун вужудига нақд олов




туташган Муҳаммад Аваз унга ҳадик аралаш кўз қирини ташлади, — нечун ислимий гуллар бу устунда
ингичка-ю, бунисида йўғонлашган

Муҳаммад Аваз кеча қурилиш аҳволидан хабар олмоқ
мақсадида бориб тутилиб қолди ва саройга келолмади.
Шогирдлари бекорчиликни эп билмай, бир устунга ислимий зарблашибди. Гуллар дағаллигини дарҳол пайқаган,
анча-мунча ранжиган, бироқ эндигина ҳунар кўчасига
мўралаган йигитлар кўнглини оғритишни хоҳламай индамаган эди. Улар хатосини ётиғи билан тушунтириш,
тарҳга зид безакларни кўчириб ташлаш ва бошқатдан
тиклаш хусусида фикр юритаётган пайтда берилган саволдан рўйи-рост довдиради. Аҳмад Валихон билан Абдуллоҳ Завқий шапалоқ еган каби бир-бирларига эсанкираб қарашди.

— Маликам кечиргайлар, — деди йигит, — бу қусур
камина кўзидин қочибдир. Иншооллоҳ, эртагаёқ тузатурмиз.

Моҳбону табассум билан мамнун бош ирғади.

Ўша қисқа суҳбатдан кейин, негадир, малика бир
ҳафтача кўринмади. Парда ичида чақнаган кўзлар, дудоқлар латофатини чандон оширган майин табассумни у кечаси ҳам, кундузи ҳам унутолмади. Ажабо, шу
маҳалгача сокинликка маҳкум бўлган кўнгли энди
қафасдаги қушдек безовта, оқшомлар ойга тикилса,
ногоҳ кўз ўнгида ўша тиниқ ёноқлар жонланарди-да,
еру кўкка сиғмай тўлғонар эди.

Тақдир инояти олдида тамомила ҳушдан ажраган Муҳаммад Аваз ўзи сезмаган ҳолда йўл қарайдиган, қайдалиги, на юмуш билан машғуллигини унутиб, ўзи билан
ўзи тортишадиган бўлди. Кўпинча кимгадир муштоқлигини ҳатто ўзидан яширар, таъмир икир-чикирларига
астойдил шўнғиб, чалғиш ва овунишга уринар эди. Ҳаракатлари беҳуда кетгач, шогирдларини ҳайратга солиб, ҳавоза пояси ёки бурчақда соатлаб хомуш ўлтирар эди.

Ҳафта ўтгандан кейин Моҳбону кўкдан тушган фаришта каби тўсатдан пайдо бўлди. Кунчиқар тараф де



разаси гирдларини безаётган Муҳаммад Аваз яқинлашиб келган енгил қадамлар шовурини дафъатан сезмади. Тунука тоғорадаги ганч қоришмасига энгашган чоғдагина ажаб назокат билан нурланаётган чехрага кўзи
тушди. Малика астойдил ҳол сўрар экан, ёқимли овоз,
кулгига мойил қирмизий дудоқлар, чақин сачратган серкиприк кўзлар яна борлиғини сеҳрлади, ўзини зўрға
тутиб олиб саломлашди-да, жимгина ишига берилди.

— Меъмор жаноблари, сиз устозлар устози Муҳаммад Дарвеш Самарқандий шогирди бўлурсизмиё

— жимликни бузишга журъат этди Моҳбону. — Эшитишимча, аломат суратлар иншо этармишсиз 2
— Бул менинг гуноҳим — дея ўгирилди йигит.
— Гуноҳё..

— Шундоғ, маликам:1 Замона зайлига кўра, жонлуғ
сувратини қоғоз ёким матога тортган гумроҳ банда
деворга бостирилмоғи ёким минора тепасидан ташланмоғидин бехабармисиз

— Сиз ўлимдан қўрқасизмиё

— Ўлимдан Йўқ1 — деди Муҳаммад Аваз дадил. —
Оллоҳ шоҳидки, ҳеч нарсадан қўрқмасмен. Фақат ҳали
улусга нафи тегмаган ҳунарим хоки тупроқ бўлиб кетмоғидан қўрқамен. Ҳазрат Алишер Навоий байтини
эслармисиз2

— Ҳар нечук устод Муҳаммад Дарвешга қўл берганингиздан тонасизми

— Икки дунёда ҳам тонмасмен. Аммо меъмори замон Мулла Абдужаббор ҳазратлари ҳам камина 6б0шида соябон эрур.

— Биламен, сиз меъморлик ила наққошликка
кўпроқ топинурсиз.

— Меъморлигу наққошлик мусаввирлик билан эгизакдир.

— Хўп топиб сўзладингиз. Акс ҳолда сиз жонсиз
деворларга бу каби жон ато этолмас эдингиз.

— Гоҳо мусаввирлик ҳушимни ўғирлайдир. Кайфиятим алланеук тортиб, гоҳ завқ, гоҳ маъюслик ор



қасида қўлимга қилқалам тутганимни сезмай қоламан.

Муҳаммад Аваз, яна арзи-ҳол қилиб, кўнглида 6б0рини тўкиш, қолаверса, нечундир адо этган юмушларидан қониқмай келаётганини билдириб қўйиш тилагида эди, лекин одоб юзасидан тилини тишлади.

Малика эса сирли қиёфа олган кўйи орзиқиб турар, ҳар калимаси маънодору қўли гул йигитга ҳавас
қилаётгани англашилар эди.

— Каминани афв этгайсиз, — деди Моҳбону, тушунуксиз бир маҳзунлик билан, — сарой қошида пайдо
бўлганингиз ҳамоно кўнглимда сиздан бир кўмак
сўраш истаги туғилмиш

— Бир бечораҳол кимсадин маликам қандоқ кўмак
тилайдилар

— Ҳозир баридан воқиф бўласиз

Бир неча сониядан кейин Моҳбону Муҳаммад Авазни арк хосхоналари сари элтадиган сокин йўлак бўйлаб
бемалол эргаштириб борар эди. Ҳеч нарсани тушунмаган йигит саросима оғушида жимгина одимлар, гоҳо
ён-верига ҳадиксираб аланглар эди. Дадил илгари 6босаётган Моҳбону қуёнюрак эканлигига шама қилиб
куларкан, ҳеч қандай хавотирга ўрин йўқлигини таъкидлаб қўйди.

Ичма-ич қурилган бир нечта баҳаво, ним қоронғу
хонадан ўтишди. Ажабки, чўғдек безатилган, токчалари ва тахмонларига ганч нақшлар ўйилган, панжарали
деразаларига пардалар тутилган бўлмалар бўм-бўш эди.
Бағдодий эшик орқали яна бир узун йўлакка чиқишди. Оёқ остида узунасига ял-ял товланувчан пояндозлар тўшалган, токчаларда қатор-қатор хитойи гулдор
чинни идишлар, зар юритилган сандиқчалар, бўйни
ингичка сопол кўзачалар терилган, доира шаклидаги
майдончаларда бежирим курсилар, хонтахталар, улкан
хумлар қўйилган эди.

Малика, ортига бир қарагач, энг адоқдаги баланд
ўймакор эшик қаршисида тўхтади. Кўксини таранг




тортиб турган, гавҳару ёқут қадалган қирмизи бахмал
нимчаси чўнтагидан калит олди ва шиқирлатиб қулфни очди.

Муҳаммад Аваз, остона ҳатлаган ҳамоно, қачондан
бери ўзига таниш турли бўёқ ҳиди тутган кенггина
айлана хонага шоша-пиша кўз югуртирди. Ва етти ухлаб тушга кирмайдиган ғаройиб масканга келиб қолган одам ҳолига тушди. Шошгани шунчаки, неча маротаба кўзларини юмиб-очса ҳамки, манзара ўзгармади: деворга номаълум мусаввир бутун истеъдодини
сарфлаб чизган суратлар илинган эди. Яна бир қанчаси ўртадаги чорқирра устунларга суяб қўйилмиш).

Муҳаммад Аваз жилмайиб турган Моҳбону чеҳрасига илк бор узоқ, ҳа, бениҳоя узоқ термилди. Гўё шу
билан мислсиз ҳайрат чоҳига қулаганини ифодалади.
Ажабки, ҳамон тили айланмас, вужуди карахт, ўй-фикри пароканда эди. Ахийри, сал ўзини ўнглаб, вазмин
одимлар билан тўрга ўтди. Ўнг қўлдаги суратга яқинлашаётиб, кўкимтир бўёқ солинган сопол идишга
тўқишди. Ёғоч шокосадаги сувга солиб қўйилган қилқалам ҳисобига етиб бўлмасди. Тавба, бу гўшада мусаввирлар жамоаси ижод ила машғулмий

Ҳамон сўз қотишга ожизлик қилаётган Муҳаммад
Аваз ҳайрат ва завқ оғушида дуч келган биринчи суратни назардан кечира бошлади. Қорабайир отлар
уюри тасвирланган матодан нигоҳ узолмай қолди.
Тўғри, ранглар кенглик ифодасида бир қадар ожизлик қилганди, шунга қарамай, ҳар бир чизиқда аллақандай шиддат ва кўркамлик бўртиб турар эди.

— Бул Ҳабибаники: — деди Моҳбону кулимсираб.

— Ул кимё

— Маним канизагим. Ҳалиги... дугонам1

— Ё ажаб1 Худо ҳақи, кўзларимга ишонмасмен1..

Кўксида ажабтовур туғён туйган Муҳаммад Аваз
яна томоша билан машғул бўлди. Мана бу сурат ҳажман кичикроқ бўлса ҳамки, кенглик жозибасини теран ифодалаган эди. Кутилмаган сирни ранглардан




қидирди: адоғи кўринмас яйдоқ дашт ўртасида якка
қайрағоч мунғайиб туради. Олисда, тоғ этакларида
қўзғалган бўрон қайрағоч сари шиддат билан ёпирилиб келади. Якка дарахт қисмати ногоҳ кўксини ачитиб, хаёлини қаёқларгадир адаштириб кетди.

— Бу фожиага ким жон бермишё

— Камина — Моҳбонунинг саф тортган узун-қалин
киприклари оҳиста эгилди, сал ўтиб у тўрдаги матога
ишора қилди: — Ушбуни ҳам кўринг. Нима дейсиз, бўёқлари Зарафшон шовқинини тиклаганмиё

Йўнилган чорчўшга тортилган оппоқ матодаги манзара шундоқ Зарафшон соҳилидан кўчирилгандек эди.
Қоятошларни юваётган мавжлар, ёввойи жийда буталари, қумлоқда нишлаган ялпиз, терак шохида қўнган
қалдирғочлар — бари-бариси ўз ранги, ўз қиёфасини
топган эди. Салобатли тоғ, кўза кўтариб сувга келаётган дуркун қизлар, уларни нақшинкор дарвоза олдидан маъсланиб кузатаётган зулфлари гажак, қошлари
камон келинчак айниқса эътиборни тортар эди.

— Ажаб бўстон1 — деди Муҳаммад Аваз, хона
бўйлаб томошасини охирига етказгач. — Аммо булар
сизга фароғат эмас, фақат қайғу келтиражагини қандоғ тушунтирай

— Буни тушунтирмакка ҳожат йўқдир. Сиз баён
қилган хатардан оз бўлса ҳам воқифмант — Моҳбону
нигоҳи қатъиятли порлади. — Камина сизни, булардаги қусурларни англатар, деган илинж билан бошлаб
келган эрдим.

— Маликам, алар андоғ нафис чизилмишки, ҳарчанд уринсам-да, ҳеч биридан қусур тополмадим. Фақат, ўтинаман, бир сирни фош айланг. Қайси бахтиёр зотни устоз билурсиз

— Замонамиз Беҳзоди саналмиш пири комил Муҳаммад Дарвеш Самарқандий жанобларини; — Моҳбону киприкларини пирпиратганча ифтихорини ошкор қилди. — Сиздек соҳиби истеъдод хусусинда
даставвал ўша муҳтарам зотдан эшитиб эрдим.




— Устод мушкул вазифани чўчимай бўйнига олганидан ҳайратдамен.

— Волидам ўтинчини инобатга тутдилар. Негаки,
қон оғишмаган қариндош бўлурлар.

— Волидангиз сизни оқибати қаролиғ юмушдан
қайтармоқ ўрнига нечун рағбатлантирур

— Меъмор жаноблари, меҳрибоним ёшлик чоғларида мусаввирлик ҳунарига обдон қизиққан эканлар.
Аммо ёшлари ўтиши билан негадир совиганлар. Бир
баҳонаи сабаб билан сандиқдан қилқаламлари ва хомакиларини топиб олдим.

— Кейин-чи7 — шошилиб савол берди Муҳаммад
Аваз.

— Кейин иккимиз хилватроқ хона танлаб бекитиқча шуғулландик. Тўғриси, волидамни ҳоли-жонига
қўймадим. Камина билан ярим йилча машғул бўлдилар, инжиқлигим бадларига урди чоғи, тағин юз бурдилар. Қилқалам билан бўёқларни ўйлаб кечалари уйқум қочарди. Тузукроқ нарса иншо этолмай ўзимни
ўзим қийнардим. Охири волидам аҳволимни тушундилар ва мушкулимни осон қилмоқ пайига тушдилар.
Падари бузрукворимни безори жон қилиб, Улуғбек
мадрасасида мударрислик ила машғул устоди комилни сарой арбоблари сафига олдирдилар. Ҳазрат тез
орада кўзимни очиб, қўлимни ўнгладилар. Надоматким, қувончим узоққа бормади, устод валинеъматим
билан келишолмай, кетиб қолдилар. Ўшандан буён тағин чорасиз ожизаман. Энди сиз мурувватингизни
дариғ тутмагайсиз ..

— Камина сиздан мурувватимни дариғ тутмаймен,
— деди Муҳаммад Аваз хаёлдан бўшамай. — Фақат,
бул мураккаб жабҳага тишим унчалик ўтмаслигини
айтиб қўяй1

— Ёшурмай айтинг. Қўрқасизми

— Маликам, балки қўрқаётганим ростдир1 — Муҳаммад Аваз эшик сари йўналди. — Иккиламчи, оёққўлим боғланган, ташвишим бошимдан ошиб ётадир.




— Шошмани Камина дилингизга озор еткармоқчи
эмасдим.

— Дилим унча-мунчада озор топмас, маликам.

— Унда сўзларимга қулоқ беринг. Камина шу кунларда бир хомаки устида куйинаман. Қиёмига етгач,
ани кўздан кечирмак ниятида келгаймусиз

Муҳаммад Аваз малика овозидан шуни илғадики,
у мудом бир яқин суҳбатдошга интиқ, доим ҳунарини кимгадир кўз-кўз қилиб, юрагини тўкишни истайди. Қилқалам нурлантирган суратларини фаҳму фаросатли кишига кўрсатиб, ундан олқиш эшитса, ана шундагина жони ором топади, ўзини саодатманд сезади.
Минг афсус, бу гўшада, ичини ёрса қил чиқмайдиган
каслар тўпланган деворлар ичида, ким у билан баҳсу
мунозара ихтиёр этарди"1

Сарой таъмири ҳали чўзилиши тайин эди. Ана шу
қулай имкониятни назарда тутган Муҳаммад Аваз
хомаки битгандан кейин келиб кўриш ва хулосасини
айтиш учун тайёр эканини билдирди. Бу ахду қароридан Моҳбону беҳад севингани, дилида миннатдорлик
туйғуси жўш урганини туйиб, ўйчан қиёфада остонадан узоқлашди...

Кўклам қуёши тиккага кўтарилгани сайин Самарқанд заминини яна ҳам улкан қувонч, таърифи йўқ
бир файз чулғаб борар эди. Бир-бири билан уланиб
кетган кўчалар ва ҳатто қиру адирлар шовқин-суронга тўла эди. Айниқса, суви шишадек зилол Сиёб бўйи
— сайилгоҳ тирбанд бўлиб, каттаю кичик ҳамон 60стириб келар эди.

Ёшараётган олам шоду хуррамлигини дилларига
жойлаган сайилчилар ҳар жой-ҳар жойда давра
қуриб ўтиришар, кимдир қўшиқ-алёр айтса, кимдир рақсга тушар, кимдир дутор ёки танбур чертар
эди.




Азалий русумга кўра, беклар-амирлар, бойлар, савдогарлар бир тараф, ўртаҳол тоифа бир тараф, олиму
фузало бир тараф, ҳунарманду косиблар бир тараф,
деҳқонлару чоракорлар бир тараф, бева-бечоралар бир
тараф эди.

Айрим дин пешволари ва уламолар ўзларини дуч
келган мажлисга уришиб, фоний дунё, охират ҳақида,
пайғамбарлар ва авлиё-анбиёлар кароматлари хусусида ибратли ҳикоятлар сўйлашар эди.

Этакроқда жулдур кийинган, бошларига учлик кигиз қалпоқ қўндирган озғин-бўйчан дарвешлар, гоҳо
яланг кўкракларига уриб, гоҳо эгри-бугри асоларини
силкитиб, тинмай зикр тушишар, баъзи ёш-яланг уларни маҳлиё бўлиб кузатар эди.

Сиёб соҳилида қўпган ола-тасир манзара Муҳаммад Аваз учун янгилик эмасди. Ҳар йили баҳор аввалида у бундай сертўполон шодиёнага албатта гувоҳ
ўтарди. Дўстларини икки ёнига олиб, мамнун қиёфада келаркан, Мирзо Улуғбек мадрасаси мударрислари
— табиблар пешвоси, кимёгарлар пири Абдулмалик
ибн Мулла Шаҳобиддин Давоий Самарқандий, ҳандаса илмида беназир олим Дўстий Самарқандий, Ялангтўш аркони давлати сафидан муносиб ўрин топган
шоир мавлоно Имомиддин Шерхўжа Самарқандий жанобларини анча олисдан таниди. Мовароуннаҳр довруғини олам аро ёйган бу муҳтарам зотлар давраси
кўринишда оддий бўлса ҳам назокат ва малоҳат 6б0бида етук эди. Илм билан назмга қизиққан кимсалар
улар саховатидан баҳра олиш иштиёқи билан шошилишар эди. Давра ҳуснига зеб берган мавлоно Дўстий
оқ оралаган қалин соқолини оҳиста силаб, янги йил
кирганда фалак буржларида юз берадиган ўзгаришлар, Мирзо Улуғбек томонидан кашф этилган юлдузлар жойлашуви, Зижи Кўрагоний жадвалидаги башарни лол қолдирган фалакиёт илмига тегишли хулосалар ҳақида мулоҳаза юритди. Мударрис фикрларини
бошқалар камоли эҳтиром билан тинглашди. Сўнг та



библар пири Абдулмалик Давоий бу айём тошга айланган юракларда ҳам гул ўстира олишини, дийдаларда тўпланган мағорларни абри найсон суви билан
ювиб, ҳар бандани саодатга мушарраф айлашини тавсиф этди. Шоир мавлоно Имомиддин маликул-калом
Алишер Навоий бисотидан бурро-бурро қилиб ўқиди:

Мувофиқ кийдилар бўлмиш магар Наврўз ила байрам,
Чаман сарви яшил хилъат менинг сарви равоним ҳам.

Нуктадон устодлар суҳбати Муҳаммад Аваз руҳини чарағон айлади. У айниқса билағонлиги ва камсуқумлиги билан танилган, давралар гули бўлиб ўтирадиган мавлоно Дўстий ўйчан бир алфозда изҳор этган сабоқларни қизиқиб тинглади. Қачондир у Мулла
Абдужабборга шогирд тушиб, таҳсил олмоқ ниятида
Мирзо Улуғбек мадрасасига қатнаган кезлар бу нозиктаъб инсон жонфидолиги ва эътиқодда собитлигига кўп марта гувоҳ бўлган эди. Мусаввирлик жабҳасида устози — айни кунда дорилшифоия ҳужраларидан бирини хилват билиб ижодиётга берилган
Муҳаммад Дарвеш Самарқандий мавлоно Дўстий билан ҳамфикр ва ҳаммаслак эканлиги куч ва рағбат
берган эди.

Муҳаммад Аваз хонанишинликни ихтиёр этган,
қарилик остонасида лиқиллаб турган устодни эслаб
маъюс тортди. Бугун ўз майли-хоҳиши билан овора
бўлиб, аҳволидан хабар ололмагани учун ўзидан ранжиди. Эртагаёқ албатта Наврўз билан қутлаш учун
ҳужрасига қадам ранжида қилишни ўйлаб, мавлоно
Давоийга юзланди.

— Табиб жаноблари, устод аҳволлари нечук2

— Ҳазор марта шукрким, аҳволлари тузук. Эгамдин имон ила саломатлик тилаб ётадирлар. Аммо не
боис, билмадим, кейинги кунларда камина муолажасига ишонмаслар.

— Сабаби не эркан7




— Адашмасам, ҳар уволу ҳар савоб, ҳар мавлуду
ҳар қазо, ҳар роҳату ҳар азоб ўзидин эркан, бандаси
аларни бир ёқли қилмоқликка ожиздир, деган фикрга
ёпишиб олмишлар. Зоти шариф хулосалари Ҳақ нури
ила табаррук бўлса ҳам, бандаси кўкка термилиб ўтира беришини ножоиз ҳисоблармен. Ҳазрат Нақшбанд
ўгит айтмишларки, дил ба ёру даст ба кор1

— Илло, фақир ҳам сиз тарафдан.

— Ўғлим, ишончдан ажралсак яшамакда бирон-бир
маъно қолмас.

— Тушунаман. Сизу биз умидланиш ила тирикмиз.

— Баракалло сизга.

Табиблар пиридан олқиш олиб бир қадар ҳаяжонланган ва руҳи юксалган Муҳаммад Аваз қўлини кўксига қўйганча эҳтиром кўрсатди. Қон тепчиган бетига
ярашиб тушган, ихчам кузалган тим қора соқолини
силай-силай, пича сукут сақлагач, қўзғалиш учун одоб
билан ижозат сўради.

Муваққат расталарда бу ёғи Ҳиндистон, бу ёғи Хитой, бу ёғи Ўрисия, бу ёғи Эрон, бу ёғи Арабистондан
келтирилган қимматбаҳо газмол, пойабзал, қандолат
хирмон-хирмон уйилган эди. Тижорат аҳли молини
осмону фалакка кўтариб мақташ баробарида нархини
оширса, харидор аҳли ҳар қанақа зўр матоҳни сўзамоллик билан камситар ва баҳосини ерга урар эди.

Муҳаммад Аваз бунақа кжангога тоқат қилолмасди, шу боис мийиғида кула-кула расталардан тез узоқлашди. Бир неча қадам босган заҳоти димоғига қирғоқда ўрнатилган маърака қозонларда пишаётган мазали таомлар иси урилди. Думба ёғи, жувоз ёғига
дамланган паловхонтўра, ял-ял чўғда жиз-биз бўлаётган барра кабобу жигар кабоб, биқирлаб қайнаётган
нўхат шўрва, ҳил-ҳил пишган калла-поча нақд сўлакайини оқизди.

Иштаҳаси карнай бўлиб кетган Муҳаммад Аваз атрофига аланглаб уста Пўлат билан уста Самандарни




кўрмади. Ариқ ёқалаб юқориларкан, аллақачон куртаклаган толу тераклар тагида қатор тизилган, кўкраклари олмадеккина бўртган жамалакли қизлар эътиборини тортди. Сал ўтиб, ўзаро маъноли кўз уриштирганча, улар Наврўз лапарини айта бошлашди:

Жон сўрайсан, Наврўзим,
Сенга жонлар садагға...

Яйдоқ қир этагидаги кенг майдонда гулдор кигизлар тўшалган, оппоқ соқолли кайвони чоллар, мўйлаблари сабза урган чайир йигитлар, кийик каби абжир ўсмирлар даврани кенг олиб кураш тушаётган
эдилар.

Наврўз сеҳри ва жозибасини янада чуқурроқ туя
бошлаган Муҳаммад Аваз урина-сурина ям-яшил қир
биқинига келиб қолди. Недир қизиқиш билан қирни
айланиб, кунботар томонга ўтди. Баланд дорларда
Самарқанду Бухоронинг кўкни қучишга қодир дорбозлари тараф-тараф томоша кўрсатишмоқда. Яна бир
томонда афту башараларини бўяб, ола-қуроқ кийинган қизиқчи ва масхарабозлар кулги ва ҳажв гулханини ёқишаётган эди. Яна бошқа жойда муғаннийлар
берилиб соз чалишади, хонандалар эшилиб хониш
қилишади, укпар таққан раққосалар олача гиламлар
устида капалакдек пириллаб айланишади.

Қир нишабидаги супа тахлит майдончада, канизаклари қуршовида, Моҳбону аломат томошаларни жимгина суқланиб кузатар, сарвни эслатувчи нозик адо
қадди-қоматида, кўклам нашидасини жо қилган кўзларида бир жозиба намоён эди.

Муҳаммад Аваз маликани эгнидаги бичими бениҳоя нозик ва кўримли атлас кўйлагидан таниди,
бир ҳаприқди-да, ўша томон талпинди. Тинмагур сайилчилар орасидан аранг йўл очиб бораётиб, ногоҳ
нарироқда Ялангтўш бош вазири Бобохўжа Муслим
ибн Салоҳиддинхўжа ўғли, яқинда қурилиш молия
мирзаси этиб тайинланган Набихўжа билан тўқнаш



ди. Нуқул қир сари тикилаётган Набихўжа довдираб
кетди-да, Ғудраниб қаёққадир йўқолди. Нимадир йигит ичини аёвсиз тимдалади. Во ажаб, нобакор намунча пишқирмаса, ҳуш-хаёлини қайси малакка ўғирлатди экан

Салдан кейин кўрдики, Набихўжа бўлиқ майсазорда қантарувли, заррин ҳошияли ёпқилар ёпилган, нақшли эгар урилган, кумуш узангили тўриқ сари юрди.
Кўп ўтмай у бедов белида қаққайиб ўтирар, совуқ чақнаётган нигоҳини тағин майдончада чуғурлашаётган
пари-пайкарларга қадаган эди.

Қиш рутубати чарчатган диллардан ҳорғинлик ва
ғам-ғуссани аритган ажаб томошалар кечга яқин тугади. Сайилгоҳда одам сийраклашиб, ҳар жой-ҳар жойда кўнгилочар ўйинлардан шунчаки излар қолди, холос. Қари-қартанг, ёш-яланг шаҳарга ошиқа бошлаган
паллада Моҳбону ва канизаклар истироҳати ҳам ниҳоя
топди.

Мана, улар бахмал билан безатилган, гижинглаган
жийрон отлар қўшилган араваларга қўнишди-да, оламни муаттар исларга ғарқ айлаб, ҳазилу кулги билан
соҳил ёқалаб жўнашди.

Муҳаммад Аваз бир неча кун муқаддам атай текисланган йўлдан бир маромда елиб бораётган аравалар ортидан юраги тўкилгудек бўлиб тикилар, бутун
вужудини ажаб бир ташналик қамраган эди.

Қуёш уфққа чўкканда у Шоҳизинда ёни билан шошилмай одимлар, негадир ўкинар, хаёли пароканда эди.
Сўнг Бибихоним мадрасаси биқинидан, ўзини ўзи
тергаб, бўйнига йўқ ердаги айбларни осиб, паришон
алфозда ўтди. Муҳандис-меъморлар маҳалласига етгунча учраган ошналари, таниш-билишлари билан тузукли сўрашмай, ҳар бирини доғда қолдирди. Жимжит ҳовлига кириб, ғиштин йўлак орқали айвонга
яқинлашганда, кимдир дарвозани авайлабгина тақиллатди. Шоша бориб зулфинни туширди-ю, остонада
узун нимпушти кўйлаги, зарли нимчаси қадди-басти



га ярашган ўрта бўй хонимни кўрди. У чимматини
кўтарди-да, йигитга сурмали кўзларини қадади:

— Ушбуни маликам бериб юбормишлар1

Тоза сурфга ўроғли тугунчани узатиб аёл изига
бурилди.

На илож, Муҳаммад Аваз анграйиб қолаверди.

Моҳбону йўллаган ҳадя беихтиёр кишини ром этадиган ҳаворанг шоҳи палак эди. Орасидан ҳиндий ёки
арабий атир сепилган хат чиқди-ю, юраги қафасдаги
қушдек потирлаб ура бошлади. Сўнг, қизиқсиниш
билан палакка тикиларкан, шундоқ кўз ўнгида яшин
ярқ этгандек, йўқ, яшиндан-да кучли нарса чақнагандек бўлди.

Муҳаммад Аваз Самарқандни шунча кезгани, қанча-қанча моҳир чеварларни таниганига қарамай, ҳалига
қадар бунақа палакни учратмаган эди. Таҳсинки, гирди сийму зар билан ҳошиялангани устига, бурчларида ингичка тилла чизиқлар тортилган, муҳими, улар
уйғун тарзда бирлаша-бирлаша ислимий гуллар пайдо
қилган эди. Бундан ташқари, иплар бир ажаб манзарани бир нозик ифодалаган бўлиб, унинг қошида кўп
нарса бекор.

Ажабо, икки адад шер, икки адад кийик1..

Қудратли арслонлар билан нозик-ниҳол оҳулар
қиёфасидаги ҳадик ва ҳурковичликни ипак қусурсиз
англатгани Муҳаммад Авазни ҳайрон қолдириб, бутун шуури-онгини алғов-далғов қилиб ташлади. Ёруғ
дунёда мавжуд кўпдан-кўп кашфиётлардан қолишмайдиган тасвир замирида ниҳон маънога ақли етмай, узоқ
хаёл сурди. Ниҳоят, аста хонтахта ёнига чўкиб, тўрт
букланган мактубни очди:

к Меъмор жаноблари, сиздек фақат ўз кўнглига суяниб яшайдиган зотни хаёлимда Наврўзи олам билан
бот-бот қутлаганимни ушбу битик изҳор айласин. Сиз
ўзига яқин-у, дунё ҳою ҳавасига узоқ одамсиз. Шуни
кашф этганим боис қачондан бери руҳим қанотланур.




Ҳар неки тилагингиз пешонангизда чарақлаган офтоби шаън ўлғаш..у

Кўкси илиқ ҳислар билан тўлган Муҳаммад Аваз
бир ҳазин оҳ чекди, хатни буклаб қўйнига соларкан,
ҳозироқ Моҳбону қошига парвоз қилгиси, аллақачон
дилини ишғол қилган париваш пойига йиқилганча, бор
дарду ҳасратини тўкиб-солгиси келди. Омонат дунё кун
сайин дилини умид нури ва ҳаёт нашидаси билан тўлдираётганини парилар парисига тўлиб-тошиб айтиши
керак. Ҳайҳот, кошки бунинг иложи бўлса, ахир, не-не
олғир каслар кечаю кундуз бедор қўриқлайдиган ўша
маконга кириш осон эканми

Муҳаммад Аваз бўлмага сиғмай қолди. Анчадан кейин ўзидан ўтганини ўзи билиб, палакни хонтахтада
авайлаб ёзди ва бошқатдан томоша қилди. Ҳайратига
яна ҳайрат қўшилиб, қибла сари деворга осиб қўйди.
Эшикдан кирганда жонлуғлар ногаҳон тириқдай кўринар, хона юзасига сакрай тушиб, ирғишлаб қочадигандай туюлар эди.

Ажаб совға; Не сирни пинҳон тутмиш ботинида

Муҳаммад Аваз, тун бўйи яхши ухламай, Моҳбону
кўп илмдан воқифлиги, палак у кеча-кундуз чеккан
захмат меваси эканлиги хусусида узоқ ва қизғин мушоҳада юритди, ҳатто эрталаб Регистон сари отланганда ҳам шу ҳақда ифтихор билан хаёл сурар ва ўзича кулимсирар эди.

Мирзо Улуғбек мадрасаси қаршисидаги кошинкорий либос кия бошлаган, ҳатто шаҳардаги бошқа оғалари билан рақобатга киришган иморат чиндан ҳам салобатли эди. Икки гумбази билан икки минораси нақд
кўк тоқига тиралган, аниқроғи, самони устун каби
кўтариб турар, ҳали яна юксалиб, юлдузлар ошёнига
етадигандек эди.




Муҳаммад Аваз шошилмай Мирзо Улуғбек мадрасаси томон бурилди, майда ислимий нақшлар чекилган
дарвозадан кирар экан, беихтиёр чехраси нурланди.
Мудом эрталаб ишни бошлашдан олдин мударрис-алломалар қошига келар, ҳар бири билан қуюқ саломлашиб,
ҳар биридан кўнгил сўраб, оқ фотиҳа олгач, хотиржам
изига қайтар эди.

Бугун дастлаб мавлоно Дўстий Самарқандий билан
(у шоирликка ҳам ҳавасманд) дийдорлашди. Элу юрт
фойдасини чўтлайдиган меъмору муҳандислар ҳақида
битилган, сиёҳи қуримаган рубоийсини эшитиб кўнгли
тоғдек ўсди. Ширин суҳбатни мударрислардан Мулла
Охунд, Мулла Қози Соқий Зоминий ташрифи яна ҳам
обод қилди. Хусусан Мулла Қози суҳбатидан баҳраманд бўлгани туфайли беҳад руҳланди.

У асли зоминлик бўлиб, бутун Самарқанд музофоти ва саройда алоҳида нуфуз соҳиби эди. Дунёвий
ва руҳоний илмларни пухта эгаллагани сабабли, Ялангтўш тенгсиз ҳурматга лойиқ топди. Имони бутунлигига ишонч ҳосил қилгач, шаҳар қозилиги ва Мирзо
Улуғбек мадрасаси мударрислигига тайинлади. Кейинроқ у, сўлим гўшада мадраса тиклагач, улус орасида
тағин ҳам юксак обрў орттирди. Пок ниятли кишилар таърифига тушган илму урфон уйида турли фанлардан ўзи сабоқ бера бошлагани айниқса савоб устига савоб бўлди.

Айни чоғда Мулла Охунд ушбу маълум ва машҳур
илм даргоҳидан ҳам қадамини узмас, салоҳиятли муллаваччаларга ҳикмат, ҳуқуқ ва мантиқдан сабоқ улашар, айниқса, араб тили бўйича ўтадиган дарслари
қизғин тортишувлар туғдирар эди.

— Қадамларига ҳасанот, — деди мавлоно Дўстий,
очиқ чеҳра билан. — Нимадан қуруқ қолдингизки,
бунча югурадирсиз

— Мавлоно, назм ва бадиият борасинда мунозара
белгилаган эрдик, — деди Мулла Охунд. — Аксига олиб
кечиқдим. Шу боис шошилган жойим)..




— Асл талабалик устодни кутмоқликдир.

— Алҳол, узр, фикримча, асл талабалик илм сарҳадларига интилиш демакдир. Қолган ҳар неки уринишлар қанотсиз парвоз қилиш ташвишини чекиш
билан баробар).

Устод Мулла Охунд айтган ўткир мулоҳазага тан
берган мавлоно Дўстий мулойим жилмайди ва ҳурмат юзасидан енгил таъзим қилди. Ўша заҳоти талабалар орасида зеҳни-фикри тиниқ йигитлар анча
кўплиги шукроналар билан эътироф этилди ва суҳбат Ялангтўшбий Баҳодир саховатпешаликда салафларидан қолишмаслиги хусусидаги хулосага бориб тақалди.

Мадраса ҳовлиси ўртасида қўйилган, адрасу кимхоб кўрпачалар тўшалган чорпояда андиша-одоб доирасида кечаётган гурунг Муҳаммад Авазга ғоят маъқул бўлган, зеро устозлар дийдоридан кўнгил узолмай ўлтирар эди. Ахийри, ноилож узр сўраб, зарур
юмушлар кутаётганини айтди-да, тез-тез одимлаб дарвозадан чиқди. Тўс-тўполон майдон чеккароғида Мулла Абдужабборни учратди. Жомакор кийган, бети-соқолига чанг қўнган, анчайин касалванд туюладиган
устодни Наврўз айёми билан қутлагач, елкасидан Тоғ
қулагандек бўлди.

Устод фотиҳасини олгандан кейин Муҳаммад Аваз
ёғоч ҳавоза зиналаридан жанубий гумбаз учига кўтарилиб, усталар билан ёнма-ён ғишткорлик қилди. Пешинга яқин ички зинали йўлакдан шимолий минорга
чиқиб, уста Фармон Кеший билан шогирдлари сафида
муқарнас шарафаларини зарб этиш билан шуғулланди.

Тушликдан кейин Регистонда шовқин-сурон, талатўп авжига минган бўлиб, барча ғайрат-шижоат кўрсатиш учун интилар, зимдан ўзаро мусобақа қилар эди.
Иморат айланасида ўрнатилган пасту баланд ҳавозаларни
қуллар ва мардикорлар лопиллатиб одимлар, бир-бирларига далда бўлиш, бир-бирларини қўллаш учун: кБўл,




ҳо-о, бўл — дейишиб, юқорига обаки ғишт ва тайёр
кошинбуруш бўлакларини ташир эдилар.

Майдонда оёқ қўйгани жой топилмайди. Ҳавозалар тагида сиркор кошинлар тўдаланган, яроқли-яроқсиз буюмлар, арча, чинор ва терак пайрахалари, мармар синиқлари сочилиб ётар эди.

Афросиёбда азалдан мавжуд хумдонларда пиширилган ғишт ва кошин тўлдирилган кажавалар, қамиш кашшуклар ортилган қўш ўркачли туялар, хачирлар майдон
сари тўхтовсиз қатнаб туради. Ора-сира устидаги тоғдай
юкни писанд қилмай солланиб келаётган филлар кўзга
чалинади. Туябонлару филбонларнинг жаҳл билан қичқириб сўкинишлари қулоқни қоматга келтиради.

Муҳаммад Аваз уста Фармон Кеший билан шогирдлари санъатига таҳсин ўқиб пастга тушди ва тинмай
нари-берига югураётган кимсалар оқимига аралашди.
Таниш-нотанишлар унга парво ҳам қилмас, ким қандай юмуш билан машғул эканлигини икки дунёда ҳам
билиш маҳол эди. Атрофни қоплаган жонсаракликни
хомуш кузатган кўйи равоқ тагида туриб қолди. Шу
пайт ёнига ранг-қути учган уста Пўлат келиб, қулоғига ниманидир шивирлади. Ўша заҳоти босиқ оҳангда:
кУстод билан маслаҳатлашмоқ даркор) — дея мадраса
ҳовлиси томон жилди.

Мулла Абдужаббор тахбин — теп-текис махсус супада шогирдлари билан ичкари пештоқ кошинбурушини тераётган эди. Белбоғига икки тарафи ҳам ўткир
теша, қулоғига учи йўнилган қалам қистирган, оппоқ
яктак кийиб, печи калта ипак салла ўраган устод
шогидлари узатган кошинларни синчиклаб текширар,
сўнг аста тархҳда белгиланган жойига қўяр, заррача
шошилмас, хотиржам эди.

— Кошинбуруш пештоқ зийнатидир, — деди у
жимликни бузиб. — Бул юмушга уннамоқдин аввал
пештоқ ўлчамларини пухта билмоқ жоиз.

Муҳаммад Аваз бир маҳаллар устод бу сўзларни
ўзига ҳам қайта-қайта уқтирганини эслади, эсларкан,




қат-қат ажинли бети, тиришиқ пешонаси, қавариб буришган кафтларига ҳам афсус билан, ҳам меҳри ийиб
тикилди. Нетонг, кошин тўдасига суяб қўйилган эгрибугри ҳасса устод қарилик остонаси сари юзланганини таъкидлаган каби мунғайиб турарди.

— Нечун хомушсиз, ўғлим7 — сўради у, бир муддат юмушидан чалғиб. — Бирон кор-ҳол бўлдимиё

— Шукр, осойишталик.

— Унда не маломат қайғусини чекурсиз

— Камина қайғуси соябонимга аёндир.

— Қайғунгиз бисёр. Қай бири хусусинда сўзлайсиз

— Камина бунда кун сайин бебошлик илкини тута
бошлаган тартибни айтамен. Сезишимча, усталар девон мирзаси Набихўжа жанобларидин норози ва кўплари ишдан совимишлар.

— Боисё

— Боиским, уч ойдин буён маош тўланмас. Бу
аҳволда яна ўн беш йил қону зардоб ютмоғимиз тайин. Устод, ахир, мадрасаи Улуғбек атиги беш йилда
бино бўлган.

Қировлаган ўсиқ қошлари ўртасига тугун тушган
Мулла Абдужаббор хомушланган кўйи сукутга толди.
Ботиқ кўзларида ботини бўйлаб кечаётган эврилишлар ифодаланган эди.

— Ўғлим, бирламчи, бу гумроҳликдин Яланггўшбий
Баҳодир бехабар бўлса керак, — деди бир оздан кейин
хўрсиниб. — Иккиламчи, Мирзо Улуғбек боғлаган камар Ялангтўшга тўғри келмас. Шуни англайсизмиё

— Англаймен. Аммо Баҳодир куч-қувватда ҳам, хазинаи салоҳиятда ҳам ўзини ҳеч бир подшоҳдин кам
санамас.

— Биллоҳ, бунда ҳақиқат бор, ўғлим, — Мулла Абдужаббор кузалган кўркам соқолини авайлаб силаган
бўлди. — Очиғи, ул зот қурилишдан ҳеч нарсани аяган
эмас. Тилла-кумушми, донми ёки бошқа нарса, қисинмайдир. Ҳатто минг қулини ихтиёримизга бериб




қўймиш. Набихўжа каби кимсалар қилмиши эса ишимиз белига тепмоқда. Боз устига, чамамда, ўзимиз
андак ношудмиз, жидду жаҳдимиз сўникроқ

кЎзимиз2..) Муҳаммад Аваз хиёл оғринди, ҳатто
устодга сездирмай ботинан қизишдики, мияси чатнаб ёрилгудек бўлди. Ҳалига қадар ношудлиги ёки
уддабуронлиги хусусида жиддийроқ ўйлаб кўрмабди.

Дабдурустдан ўзини гуноҳи азимга ботган кимса
сифатида тасаввур қилди, ахир, усталар бошини тузукли қовуштира олмаганини Худодан яширмаган экан,
бандасидан қандоғ яширсин(2

Ҳайҳотки, одамзот фаҳми калталиги ёки журъати
суст эканлигини ҳар доим ҳам сезмайди, гоҳо сезган
тақдирда ҳам сир бой бермайди. Бировлар соясида
сургалиб юришни касб қилиб олишдан маъқулроғи йўқ,
иложи топилса-ю, сурлик башарага ниқоб қилиб тортилса яна яхши).

Муҳаммад Аваз хаёлдан бўшаб, енгил хўрсиндида, устод ўгитларига интиқ турган шогирдлар ёнига
қўшилгиси, улар билан елкама-елка бўлиб тер тўккиси келди. Ер остида илон қимирласа биладиган устод
муддаосини фаҳмлаган каби юмшоқ кулди. Хиёл заҳил, ажинлар тилимлаган ёноқларига нозик истеҳзо
билан омухта хайрихоҳлик қўнди.

— Ўғлим, беҳуда куюнмак нафсиз. Қирқига чидаган қирқ бирига ҳам чидайдир. Худойим сизга сабртоқат берсин)..

Мулла Абдужаббор тахбин сари юрди, шогидлари
билан кўз уриштириб эгиларкан, ҳаракатида йигитларники каби тетиклик бор эди. Кошинбуруш пири саналган бу одам, улкан тажриба тўплаганига қарамай,
ҳамон ўз ишидан қониқмасликни одат қилган, бирор
жойда тарҳ ёки сифат талаби сал бўзилса, эринмай ҳаммасини қайтадан бошлар эди. Ҳозир шогирдлар анча
таъби бузилган устодни юракларини ҳовучлаб кузатишар, ҳар бири жаримага тушиш ёки жазога тортилиш



дан чўчиётгани англашилар эди. Ниҳоят, устод ёғоч
тоғорадаги дўғоб — оппоқ ганч қоришмага кўз қири
билан ишора қилиб: {Шошилинг. Қотиб қолмасин —
деб буюргач, енгил тортиб, чеҳралари ёришди.

Муҳаммад Аваз яна шамолдек елиб ўтган ёшлигини, мана шу йигитчалар каби устод атрофида парвона бўлиб юрган дамларини хотиридан кечирди. Кўп
масъуд, кўп саодатли дамларни аллақачон бой берибди, надоматки, буни ҳатто сезмай ҳам қолибди. Эртасини эмас, кўнглини, ҳатто орзу-умидларини ҳам чароғон айлаган ўша фаслни ҳеч қачон унутмаса керак.

У суви ярим тоғорага эланган ганч сепа бошлаган
шогидларни, дўғобни қандай қориштириш лозимлигини ҳафсала билан тушунтира бошлаган устодни яна
бирпас кузатгандан кейин дарвоза сари шошилди.

Рости, ҳали гумроҳона фикрлабди. Ҳали устод кексалик бўсағасидан йироқ Давру даврон бўҳронларидан эсон-омон ўтиб келган ҳунар кишини ҳадеганда
қаритмаст..

Ола-ғовур майдон билан юзлашаркан, яна бир қарзини эслади. Кеча Сиёб бўйида, сайру томоша пайтида, дорилшифоия сари бориб, ранг ва мўйқалам афсунгари саналмиш Муҳаммад Дарвеш Самарқандий
дийдорига тўймоқни ният қилган эди. Йўл-йўлакай қуш
сутидан бўлак ҳамма нарса сотиладиган Сиёб бозорига оралаб, турфа нозу неъматлар харид қилди-да, жадал Обираҳмат сари жўнади.

ku

Кўклам иссиғида лоҳасланган Муҳаммад Аваз Шоҳизиндага ёндош кўча билан шарқ томон анча ошиқиб
юргандан кейин кошинкорий айлана бино — дорилшифоия ярақлаб кўзга ташланди. Ислимий нақшлар чекилган дарвоза олдида тўпланган, ичкари кириш-кирмасликни билмай саросималаниб турган мижозлар билан саломлашиб, илгари босаркан, негадир мийиғида кулди.




Саховатли баҳор бу гўшадаги дарахтлару сабзаларга
ҳам жон бағишлаган, тепада қалдирғочлар чуғурлашар,
ҳовли ўртасидаги шишадек ярқираётган ҳовузда зангори
осмон, бинонинг деворий нақшлари, улғайиб қолган қайрағочлар акси тушган эди. Бино ичкариси айлана айвон
бўлиб, гул чекилган устунлари икки қатор саф тортган,
бағдодий эшиклар орқали баҳаво хоналарга кирилар эди.
Бетоб кимсалар учун мўлжалланган ушбу бўлмалар мадраса ҳужраларини эслатар, бариси ганч билан сидирға
сувалган ва турли жиҳозлар билан безатилган эди.

Ҳовуз бўйидаги бежирим ишланган чорпояда қадду қоматларидан шижоат, ранг-рўйларидан ақлу идрок нури ёғилиб турган тўрт чол гурунглашиб ўтирибди. Чамаси, шайхур-раис Абу Али ибн Синодан
мерос қолган (Тиб қонунлариз китоби устида муросасиз баҳс борар, қоматини хиёл букиб олган бош
ҳаким жаноблари — Абдулмалик Давоий андак қизишиб ваъз айтар эди.

Муҳаммад Аваз муқаррар қиёмига етган суҳбатни
бўлгиси келмай, недир истиҳола билан айвонда тўхтади. Ташрифи ҳақида югурдак хабар етказиш учун
ошиққанидан хушнуд бўлди. Суҳбатни боқий қилган
бош ҳаким истиқболига шошилиб келганда улус корига яраётган ушбу маскан Ялингтўш ташаббуси билан қурилганини ўйлаб турар эди.

— Қаранг-а, мавлоно, бу эрта сизни қўмсаб, эслаган эдим. Хизрни йўқласам бўларкан1

— Қуллуқт — деди у мутаассир бўлиб. — Устод
саломатмилар

— Шукрки, бугун пийрим суяклари енгилдир.

— Наврўз қадами қутлуғ келибдир-да.

— Шундоғ, мавлоно, шундоғ1 Биласиз, ҳакимлар
султони Ибн Сино, ажаб эрмаски, Наврўз нафасидин
ўлук тирилса, деб башорат қилганлар.

Абдулмалик Давоий ҳазратлари, фақат ўқиб-билганлари эмас, кўрган-кечирганлари асосида фикр юритишга одатланган кимса эди. Ёшлик фаслини жами




илмларни, хусусан тиббиёт билан кимёни эгаллаш машаққатига бағишлаган бўлиб, ҳатто назм санъатидан
ҳам баҳра топгувчи эди.

Тибга оид дастлабки сабоқни Бухоро мадрасасида,
мударрис Қори Мирёқуб ибн Салоҳиддин қанотида олгач, бирдан саёҳат ихтиёр айлади. Мақсади ер юзини
кўриш, илму урфонга бўлган ташналигини тўлароқ қондириш, яхши-ёмонни пухтароқ ажратиш кўникмасини
ҳосил қилишдан иборат эди. Падари бузруквори Шаҳобиддин ал-Розийдан оқ фотиҳа олиб, олис сафарга жўнади-да, фалак гардиши билан, савдогарлик ниқоби остида, Хуросон, Ҳинд, Руму Арабистон, ҳатто Фарангда
бўлди.

Тақдирни қарангки, Арабистон сафари чоғида, омаддан айри тушиб, дарду дунёси қоронғилашиб юрганда
бобирийлар авлодидан бўлган Мирзо Азиз исмли 30дагон билан учрашиб қолди. Мирзо Азиз даврининг
Абу Али ибн Синоси даражасига етган, ҳатто шоирлик билан ном қозонган Абдулмалик Давоийни Акбаршоҳ саройига таклиф қилди. Ҳиндистон каби афсонавий мамлакатга бориб, олимлари билан танишиш,
табиблари беморларни қандай даволаши, дориворларни қандай тайёрлаши сирларини ўрганиш орзусини
аввалроқ дилига тугиб қўйган жаҳонгашта йигит учун
бу чорлов айни муддао бўлди.

Дастлабки учрашувдаёқ Акбаршоҳ кўзлари завқу
шавқ билан ёниб турган, орзулари мўл ватандоши фазилатларини юқори баҳолади, ҳатто айрим оғизга тушган кашфиётлари билан танишгач, унга нисбатан
кўнглида меҳр ва муҳаббат илдиз отди.

— Жаноб Абдулмалик, фаҳмингиз ва фаросатингиз чандон ўткирлигини сезаман, — деди у муҳташам
саройда кечган бир суҳбат чоғида. — Вақтингиз билан билимингизни аямай, сиҳатга қалқон бўлгувчи бир
пурмаъно рисола битсангиз, анда гиёҳлар ва овқатларнинг нодир хусусиятларини таъриф этсангиз. ШунДОҒ рисолага муҳтожлик сезамиз.




Абдулмалик Давоий Акбаршоҳ муддаосини рўёбга
чиқариш ҳамда саройда эътибор қозониш учун қарийб
уч йил вақт сарфлаб, мувашшаҳ усули билан, тиббиётга доир назмий китоб битди. Ҳижрий 1004 сана, милодий 1597 йилда уни Акбаршоҳга тақдим этди, ҳурмат юзасидан унга ном топиб беришини сўради. Нозик мулозимат бобурий ҳукмдор кўнглига хуш ёқди,
рисолани мириқиб ўқигач: кМавлоно, хўб бўлибдир,
Ибн Сино достони ила бемалол беллашур, номи кФавойил ал-инсонэ, бўлғай", — деди жилмайиб, сўнг, парвоначини чақириб, назм тили билан алломаликни адо
этолган муҳтарам зотга зарбоф тўн ёпишни буюрди.

Индалло, айни қирчиллама пайти, қирқни қоралаганда тақдир Абдулмаликка шундай кулиб боққан эди. Дунё
бири кам эмасми, кутилмаганда фалокат келди: бобурийлар сулоласининг энг иқтидорли вакилларидан бири
саналмиш Акбаршоҳ, ёруғ дунё билан видолашиб, тахтни ўғли Жаҳонгир Мирзо эгаллади. Улуғ бобоси ва падарига садоқатини исботламоқчи бўлган Жаҳонгир турли ислоҳларга шўнғиб кетди, айни пайтда, жини суймаган кўпгина аъёнлар қаторида, баланд мартабага интилиб
турган Абдулмаликни саройдан четлаштирди. Руҳи чўккан
йигит ноилож Ҳиндистонни тарк этди ва Мовароуннаҳр тупроғига қадам босди. Бахтига шу кунларда эски
ошнаси — муаррих аллома, мусаввир ва шоир Муҳаммад Дарвеш Самарқандий Улуғбек мадрасасида бош мударрис эди. У номи етти иқлимга таралган табибни қучоқ
очиб қаршилади, Ялангтўшбий билан маслаҳатлашиб,
унга мударрислик рутбасини кийдирди...

— Табиб жаноблари, қани, энди каминани устод
ҳузурига бошланг, — хиёл чўзилган жимликни бузди
Муҳаммад Аваз. — Тоқатим тоқ бўлиб борадир.

Чеҳхраси ва нигоҳида жиддийлик зуҳурланган Абдулмалик Давоий, жоним билан, деган маънода қўлини кўксига қўйиб, йўл тортди. Салдан кейин ўртароқ
"кИнсонларга фойдалар.




даги бағдодий эшикка рўпара бўлишди. Эшикдан киришганда Муҳаммад Дарвеш жимжит бўлмада, дереза
тагида тўшалган қўшқават адрас кўрпачада ёнбошлаганча, Ҳазрат Алишер Навоий х(Чор девоножини мутолаа қилаётган эди. Ногоҳ киртайган кўзлари чақнади:
кутилмаган ташрифдан чироқ ёқилгандек дили ёришгани, кўкси тоғдек кўтарилгани, ниҳоят, бу дунёда
ҳали ўрни ва қадри борлигини эътироф этгани англашилди.

— Омонмисиз, устозё — Муҳаммад Аваз чўккан
жуссани бағрига босганча орзиқди. — Қошингизга
фақирни интизорлик етаклаб келмиш. Яна... Наврўз1
Муборак бўлсин

— Қуллуқ, ўғлим; Хуш келибсиз — Муҳаммад Дарвеш инқиллаганча аста жойига чўкди. — Фақат камина қиёфасида Наврўзга ярашадиган ҳеч вақо қолмаган-да1

— Устоз, сиз битаётган ғазаллар нафақат Наврўз,
бутун заминга ярашиб тушгай. Тасвир бобида айниқса беназирсиз.

— Кажрафтор фалак жисму жонимни эрта қаритганидан нечун сўзламайсиз7 — истеҳзо билан юмшоқ
кулди чол. — На чора, фақир эъзозлаган ҳунар 6б0шимга ғавғолар солмиш

— Локин қадрингиз чандон баланд.

— Хайриятким, сиз каби оқибатли ёру ошнолардан бенасиб эрмасмен.

— Камина сиз чизган сувратлар ошифтасимен.

— Кўп яшанг, — деди устод фахрланиб.

— Бекор ётмай... юмуш битирган кўринасиз.

— Янги девонимга нуқта чекибмен.

— Муборак бўлғай, пири комим

— Қуллуқ, ўғлим. Хўш.. ани Дўстмуҳаммад ибн
Мулла Муҳаммад", илкига кўчириш учун топширсангиз.
Битириб берса охират сафарига беармон кетурмен.

"ХУШ асрда яшаган машҳур хаттот.




— Амрингиз вожиб, устод, — деди Муҳаммад Аваз,
хиёл бош эгиб. — Ижозат этсангиз, ҳошия безакларини камина солурмен.

— Кўп маъқул ўғлим. Сизнинг ғайратингиз ва дидингизга инонурмен.

Заҳил тортган қотма бетидан касалвандлиги сезилиб турган Муҳаммад Дарвеш шогирдига миннатдорлик билан зимдан кўз ташлади ва нафасини ростламоқчи бўлган каби теран сукутга толди. Муҳаммад
Аваз устози толиққанини пайқаб хижолат чека бошлади. Айни пайтда бисотидан таскин ва нажот бахш
этувчи сўз қидирар, эй, фалак, қарилик кўргилик эканда, деган фикр миясида чарх урар эди.

Ҳалидан бери Абдулмалик Давоий устод билан
шогирд ўртасида кечаётган илиқ суҳбатни жимгина
тинглар, кўнгли бир четида ҳавас ўти ёнар, алланечук
сархушликка чулғаниб борар эди. Тиз чўккан кўйи
тавозе сақлаган йигитнинг чўғдек чақнаётган кўзлари, кенг пешонаси, бақувват елкаларига тикилиб, шундай ўғлонни қанотига тортган киши нақадар бахтиёр
бўлишлигини ўйлар эди.

— Ўғлим, Мулла Абдужаббор саломатмилар — ниҳоят яна сўз қотди Муҳаммад Дарвеш. — Ул муҳтарам
зот ҳам энди мен каби ожизу нотавонлар қаторида

— Ҳали қариликни тан олганларича йўқ1 — мамнун жилмайди Муҳаммад Аваз. — Ҳануз эртадан қаро
кечгача қимирласалар ҳам чарчамаслар. Иморат деворига суйканмаган куним беморман, деганлари қулоғимда.

— Ҳа, ўғлим, ҳар ким суйганига суйканур.

— Ошнангиз, қўйиб берсалар, ҳовли-жойларини
унутиб, ҳавозалар тагида ухлайдирлар. Ёстиқлари —
ғишт ёким болор.

Чеҳраси хиёл қизилланган Муҳаммад Дарвеш Мирзо Улуғбек мадрасасида мударрислик қилган чоғларини хотирлар экан, Мулла Абдужаббор диди ўткир муҳандис эканлигини, наққошлик ва меъморлик илмини




сув қилиб ичганини, ҳар қандай мурид дастлабки учрашувдаёқ феъл-атворини ёқтириб қолажагини тавсифлай кетди. Улкан илм даргоҳидан айри тушгани учун
афсус чекди-да, қисқа сукут сақлагач, Ялангтўшбий Баҳодир қурдираётган иморат аҳволини суриштирди.
Ногаҳон яраси тирналган Муҳаммад Аваз бутун
шаҳар аҳли нигоҳида турган улкан қурилиш беҳад чўзилиб кетганидан нолишга тушди, анча қизишгани боис,
пешонаси терчилаб, ҳатто томоғи қуруқшаб қолди.

— Ҳукмдор чамаси хайрли ишдан совиган, — суҳбатга аралашди Абдулмалик Давоий.

— Бунга ишонгим келмас, — деди Муҳаммад Дарвеш, қатъий тарзда. — Ялангтўш унча-мунчада сови
мас. Билагида кучигина эмас, калласида ақли ҳам бисёр
эрур. Минг афсуски, гоҳида ҳар не имконини ёнидагилар измига бериб қўядир.

— Анинг тегирмонига сув қуймоқ пайида бўладирлар — яна қизишди Муҳаммад Аваз. — Ҳукмдор буни
билиб билмасликка оладир, негаки, бундан ўзи ҳам
манфаатдор

— Ана энди хўб фикрладингиз, ўғлим, — Муҳаммад Дарвеш нигоҳида бир ташвиш ёнди. — Ҳукмдор
тегирмонини юргизиб туришни касб қилиб олганлар
беҳисоб топилур. Алардин бири бош вазир Бобохўжадир. Муридлари дини исломни манфаатига қалқон айлаган бул кимсани бошларида тутадирлар, неки луқма
топсалар анинг ўпқон каби ўйилғон оғзига соладирлар.

— Алҳазар, алҳазар1 — деб бош тебратди табиб.

— Индалло, вилоятда Бобохўжа Муслим нуфузи ортгандин ортиб борадир. Ҳукмдор не қилсин, шундай
дасти узун кимсалардан тиргак излаш ва алар хоҳиши билан ҳисоблашишга мажбур1

— Локин улус ани ёқтирмайди-ку1 — деди Муҳаммад Аваз.

— Улус кўнгилчан, нафратини ичида сақлашдан
нарига ўтмас, — салмоқ билан давом этди устод Муҳаммад Дарвеш. — Фикри ожизимча, сарой бўрила



ридан Шайх Ҳошим бирламчи кушандаси, ҳартугур
ўша Бобохўжа пайини қирқмоқ тилагида эрмиш1..

— Ҳайҳот, Бобохўжа Муслим бий бурнига бурундуқ солгани рост шекилли — деди афсус билан Абдулмалик Давоий. — Агар рост бўлса, бундин фақат
фуқаро жабр тортадир.

— Биродари азиз, ёлғони йўқ, саройда ўралашиб
юрганимда барини кўрдим. Ялангтўшга ачинамен).

— Устод, узр, ачиниб бекор қиласиз, — таъзим
бажо қилди Муҳаммад Аваз. — Ялангтўшбий ҳам биз
каби ожиз банда саналур. Гоҳо адашса адашар. Лекин,
имоним комилки, тожу тахтини асраш йўлида Бобохўжага ўхшаган туллак кимсалардан лак-лакини тупроққа қориштириб ташлагай1..

— Ўғлим, тасаввур қилингки, лочин биттагина, ёлғиз)1
Зоғлар эса минглаб, ҳатто беҳисоб Шўрлик лочинни,
чор тарафдин ўртага олиб, кўзларини ўймоқ қасдида
уринадирлар, ўткир тумшуқлари билан тинимсиз чўқилашгани-чўқилашган.

Муҳаммад Аваз бу мудҳиш манзарани сал-пал кўз
ўнгида гавдалантирди, шунда ҳам барибир Ялангтўш
тулкифеъл кимсалар илкида осонликча жон бериши
мумкинлигини сира ҳазм қилолмади. Наздида, қачондир Соҳибқирон Амир Темур меҳр берган тупроққа
эгалик қилиб турган Баҳодир селу тошқин кўчиролмайдиган қоя эди.

Муҳаммад Аваз кекса қадрдонлари билан кўнгил
узолмай хайрлашди, яна тез орада дийдор насиб этишидан умидвор эканлигини қайта-қайта таъкидлаб,
дорилшифоия заминини тарк этди.

Қош қоронғиси билан Регистондан қайтаётган Муҳаммад Аваз Сиёб соҳилида кечган хурсандчилик ортда қолгани, орадан ана-мана бир ҳафта ўтиб кетганини ўйлаб ғашланди. Ҳовлига кириб келганда буткул




ҳолдан тойган, тинкаи мадори қуриган эди. Онаси келтирган бир коса шўрвани туширгач, аста-секин уйқу
элитди. Эрта кечикмай аркка бориб, таъмирни давом
эттириши кераклигини эслади-да, барвақтроқ ётди.
Тонг-азонда онаси секин чақириб уйғотганда, уйқуга
тўймагани учунми ёки бошқа сабабданми, боши тинимсиз ғувиллар, аъзои бадани карахт, хаёли паришон эди. Бомдодни адо этиб, ул-бул тамадди қилгач,
шошилганча ҳовлидан узилди ва кўп юрмай теваракатрофда аллабир таҳлика ҳукм сураётганини ҳис этди.
Ҳатто арк рўпарасида кўзларида недир ваҳима акс этган турли тоифали каслар олазарак ўралашиб юришар, гоҳо улар тўдалашиб, бир-бирлари билан неларнидир шивирлашар эди.

Муҳаммад Аваз қалинлиги қулочдан ошадиган, тепасидан калхат ҳам учиб ўтолмайдиган мудофаа деворини кузатганча, жимгина одимларди. Ногоҳ учбурчак шинаклар эътиборини тортди, хаёлга берилиб кетгани боис қоровулликда турган аскарлар кўксига найза
тираганини сезмади. Тиш-тирноғига қадар қуролланган басавлат сарбоз таниб қолди-ю, тиши оқини кўрсатиб илжайди, сўнг дарвозани очинглар маъносида ишора берди.

Ялангтўшбий Баҳодир фармойиши билан яқинда
қайтадан ҳар тарафлама зийнат топган арк салобати
ҳар қандай кишини ҳайрат гирдобига улоқтирар эди.
Айниқса, ичкари таърифига қалам ожиз: бир неча таноб келадиган боғ ўртасида мармар билан ишлов берилган улкан сарҳовуз бўлиб, тўрт томонида тўрт нақшинкор шийпонча тикланган эди; сокин хиёбонлар
бўйлаб қора кўз оҳулар соллона-соллона юрар, четларида турфа гуллар очилиб ётар эди.

Дарвозадан кирилганда икки тарафда деворга қапиштириб қурилган пастқам иморатлар эса ҳовли, умуман, арк чиройига бир қадар путур етказган кўйи
қўнғайиб турарди. Ёнларида зиналари бўлган бу уйларда хос мулозимлар, дарвозабонлар, сайислар, бако



вуллар, жориялар ва бошқа ҳар хил хизматчилар
яшардилар.

Дарвозадан беш юз қадамча ичкарида, навқирон
чинорлар қуршовида пештоқига кошин зарбланган ҳашаматли кошона бўй чўзганди. Обаки ғишт билан чоркунжак алфозда солинган сарой олди-орқасида бағдодий эшиклар ўрнатилганди. Олдиндагилари аркони давлат, бойлар ва зодагонлар, элчиларга, кетиндагилари
ҳарам аҳли — Ялангтўш хотинлари, канизаклар, хизматкорлар ва ошпазлар учун мўлжалланган эди.

Муҳаммад Аваз ланг очиқ турган қайсидир эшикдан ганчкорий узун ва тор бўлмага кирди, пича тараддудлангач, ўнгга бурилиб, бошқа йирик долонга ўтди.
Таъмири ҳали чала бўлса ҳам долон қиёфаси беҳад
очилиб кетган эди. Деворлар ва шифтдаги қабариқ нақшлар, белбоғ ҳошиясидек нозик заррин чизиқлар,
шарафа ўйилган ойнадек силлиқ устунлар жаннатий
бир улуғворликни эслатарди.

Беихтиёр чексиз ҳайрат туйган Муҳаммад Аваз бу
гўшада ўзи юмуш адо этаётганига негадир ишонмади.
Шогирдлар йўлига кўз тутиб, паришон турганда адоқдаги эшикдан ногоҳ қалдирғочлар янглиғ вижирлашиб
канизаклар кириб келишди. Одатдагидек улар бир хил
кийинишган, юзлари очиқ, дудоқлари кулгига мойил,
сурмали кўзлари довдираган йигит кўксини ғамза ўқлари билан яралар эди. Ёноқлари лола мисол ёнаётган
Ҳабибани танигандан кейин сал ўзини тутиб олди.
Ҳабиба ҳам таъмир ташвиши билан ташриф буюрган
меҳмонни таниди ва ҳамроҳлари сари ўгирилиб ниманидир шивирлади. Канизаклар бир-бирларига сирлисирли боқишиб, яна чуғурлаша-чуғурлаша, ташқарига
қанот қоқдилар.

— Меъмор жаноблари, — деди Ҳабиба, сийнаси
бир кўтарилиб тушар экан, — маликам сизни интизор кутаётир1

— Боис7 — деди Муҳаммад Аваз, ўзини атай

гўлликка солиб.




— Хомакини битирибдир. Ҳозироқ бориб кўрар
экансиз. Берган ваъдангиз эсингиздамий

— Эсимда. Фақат бир истиҳоладин қийноқдамен.

— Ғам емангиз. Бугун хобгоҳ сукунатда, — айёрлик билан кулимсиради Ҳабиба. — Наврўз ҳам жумаи муборак шарофати билан Ургут беги ҳукмдоримизни зиёфатга чорлаган. Катта маликамиз Хуршидаойим эса Хожа Ҳошим оталиқ ҳазратлари завжаи
ҳалоли Зайнабхон ая кўнглини овлаш пайидадирлар.

Энди Муҳаммад Аваз анча тетиклашди, ҳатто Моҳбону дийдори насиб этажагини ўйларкан, кўкси бир
тотли сирқираб қўйди.

Салдан кейин улар ичма-ич шинам-сокин хоналар, ял-ял товланувчи пояндозлар тўшалган йўлаклардан ўтиб, таниш бағдодий эшик қаршисида тўхташди. Муҳаммад Аваз билан бирров кўз уриштириб олган Ҳабиба шам ёғдусида ялтираётган кумуш занжирни
аста шиқирлатди. Ўша заҳоти эшик товушсиз очилди: остонада ўнг қўлида қилқалам тутган, одмигина
гулоби чит кўйлак кийган, юпқа матодан бўлган пешонабанди хиёл қалам тегизилган ингичка қошларини ёпиб-ёпмаган малак сирли табассум ҳадя қилиб
турарди.

Ақлу ҳушидан айрилаёзган Муҳаммад Аваз Моҳбону қадду қоматига тикилиб тўймас, лаҳза сайин
юраги кўксини ёриб чиққудек бўлиб тепар эди. Ёпирай, тушими ёки ўнги: Ишонгиси келмас, наҳотки,
бу шоҳона либосларга ўралиб юрадиган ўша санам

Ахийри, ҳамон довдираган кўйи, масту масрур алфозда ичкарига қадам босди. Хонада ҳеч нарса ўзгармабди. Дашт сукунати ҳукм сурар, бўёқ ҳиди анқир
эди.

— Маликам саломатмилар

— Оллоҳга шукр, соппа-соғман.

— Қилқалам нозик қўлларингизни қабартирмасмиё

— Агар кўнгил қабармаса, қўл қабаргани нимага
арзигай




— Сиздек ҳусн ва истеъдод соҳибаси кўнглини
қабартиришга қандоғ шаккок кимса журъат этаркин7

— Афсус, шундоғ журъатни сизда, сиздек меъмори яктода кўрамен, — Муҳаммад Аваз ўнғайсиз аҳволда
қолганини сезмаган каби малика давом этди: — Кўпдан
қорангизни кўрсатмай қўйганингиз шу каби гуноҳингиз белгиси эмасмиё

— Афу этгайсиз1 — деди аранг Муҳаммад Аваз. —
Тангри фаросатдин қисган бўлса иложим қанча, маликам

— Не қилдик, Ҳабиба, кечирамизми Яна аразга
араз ила жавоб айлаб изларига бурилмасинлар)

Кесатиқ аралаш нозик ҳазил орада ҳукм сураётган
нохуш ҳолатни орадан кўтарди. Ўзини тийолмай қолган Муҳаммад Аваз кулиб юборди ва қушдек енгил
тортди.

— Ҳадянгизни олганимдан буён бошим кўкда.
Мана, энди қиёмига етган асарингизни томоша айламоқ умиди билан ошиқамен. Сиз эса ани кўрсатмоққа
негадир шошилмайсиз.

— Нималар деяпсиз Ул нарса қаршингизда-ку1 —
деди Моҳбону, товуши чиннидек жаранглаб. — Фақат
шира босган кўзларингиз ани кўрмоқдин ожиздирлар.

— Андоғ эмас, кўзларим...

Ҳаяжонини босолмай қолган йигит: кКўзларим жамолингиз нурига тоб беролмай хираландилар  — деб хитоб қилишига бир бахя қолди. Ногаҳон остонадан берироқда ҳам ҳавас, ҳам армон билан қисиниб-қимтиниб
турган Ҳабибага нигоҳи тушди-ю, тилини тишлади. Лекин дилидан кечиб, бўғзида қолган гап малика билан
канизакка бирдек англашилди.

Хиёл қизаринган, юраги гуп-гуп ура бошлаган Моҳбону Муҳаммад Авазга қиялатиб бир қаради, сўнг
шошилмай тўрга одимлади ва рандаланган чорчўпга
тортилган мато устидан бўз ёпқини туширди.

Муҳаммад Аваз наздида гўё шу палла кўкдан, осмону фалак қаватларидан бўлмага илоҳий бир шарпа,




аниқроғи, илоҳий бир шарора кириб келди. Унча кенг
бўлмаган, малика ва канизаклар орзу-умидларини
яширган хилқат қиёфаси илкис ўзгарди, зеро ҳар қаричини алланечук сеҳру жоду ўраб-чирмаб, ақл бовар
қилмас бир тошқин қамраб олди.

Ажабо, бу не сиру савдо: Ахир, тунов куни ҳадя
қилиб юборгани палакдаги аломат лавҳа эмасми Малика каштадўзлик билан бир қаторда, мўйқалам юритишда ҳам шунчалар моҳир экан-дар..

Муҳаммад Аваз аста суратга яқинлашди. Ва ногоҳ
юзига бир аланга урилгандек туюлди. Офтоб, шер ва
оҳу қиёфаси ажаб уйғунлик касб этган бўлиб, ҳеч шубҳасиз, мажозий маъно ташир эди. Ҳар бир бўёқ замирида ниҳон мантиқ айниқса кишини бефарқ қолдирмас, баҳсу мунозарага чорлар эди.

Муҳаммад Аваз ана шу мантиқ тубига етолмай ичичидан ожизона хўрсинди. Ҳар замонда Моҳбонуга
кўз қирини ташлаб қўяётган йигитни айниқса икки
бурчдаги одам қиёфали қуёшлар сеҳри кўпроқ ҳайратга солаётган эди.

Фалак буржларидан кучлангани сезилиб турган
қуёшлар ажиб гулзорни симобий шарорага буркаб
порлайди. Шерлар катта очилган оғизларидан ваҳшат
сачратиб, гўё борлиқни бошларига кўтариб ўкиради.
Оҳулар вужудлари куч-қувватга тўла баҳайбат махлуқларга ҳадик ила тикилишади, жовдирашади ва ҳатто
қорачиқлари тубидаги таҳлика учқунларигача йилтираб кўринади. Шерлар қиёфасида шахт ва салобат қанча
кучайтирилган бўлса, оҳулар сиймосида беозорлик
шунча майин иншо этилган эди.

Муҳаммад Аваз бир сўз айтишга ожиз, музлаган
каби тили айланмас, ҳайратини яширолмай орзиқар,
гоҳо нимадир бўғзини чўғдек куйдирар эди. Қилқалам
билан бўёқлар шу қадар қудратли бўлиши мумкинлигини, қаҳр ила шафқат аталмиш бири-биридан бениҳоя
олис икки туйғуни қай йўсинда бу қадар аниқ ифодалай олганлигини ақлига сиғдиролмай саросимада эди.




— Меъмор жаноблари, уйқуга кетибсизмиё — ни
ҳоят юмшоқ кесатди Моҳбону. — Андоғ бўлса тезроқ
уйғонинг, камина фикрингизга муштоқмен.
— Маликам, афу этгайсиз, — аранг ўзини ўнглади

Муҳаммад Аваз. — Тўғриси, фикр билдирмоққа ҳолим
йўқ)1..

— Ёлғон сизга ярашмас эркан.

— Айтмоқчи бўлдимки, бул нарса мақтовдин баландр)..

— Камина мақтовга зор эмасмен, — деди малика,
қовоғини солинтириб. — Шундоқ ҳам Ҳабиба хушомадлари жонимдин тўйдирган. Қусурини топ десам,
ўлгур нуқул йўқни бор қилиб оширгани-оширган. Сиз
ҳам шундай йўл тутмоқчисиз.

— Маликам, унда сабр билан эшитинг, фақат дилингиз оғримасин, — Муҳаммад Аваз ўй-фикрини бир
жойда тўплаб оларкан, нигоҳини тасвирга қаратди. —
Оҳулар бир қадар ночор эрурлар. Аларга бир чимдим
шиддат бағишланса зарар қилмас.

— Шундай денг7 — ингичка қошларини чимирди
малика.

— Боғда кенглик, ҳаво етишмас. Оқибат чечаклар
тиқилиб қолмишлар. Ранглари қовушмаган. Қизил чизиқлар ҳаддан зиёд ортиб кетмиш1..

— Буни ўзим ҳам сезамен. Аммо иложсиз қолдим.

— Маликам, ғубордан холи само ё уфқни хаёлга
келтирсангиз жумбоқ осон ечиладир. Мўйқаламни
бўғиқ ҳамда хира бўёқлар ёнига йўлатмаган маъқум

Моҳбону, беғараз сўзлаётган Муҳаммад Авазни
зимдан кузатаркан, ичида ўзини-ўзи танбеҳлади. Ахир,
устод Муҳаммад Дарвеш табаррук пойқадами билан
боргоҳни обод қилиб юрганда ҳар неки тасвиротнинг
бўёғи бўлур, зарур чоғи ён-атрофни кузатмоқ ила топасиз, дея сабоқ бергани ҳозиргидай эсида-ку1 Бу ҳикматга мудом оғишмай амал қиларди. Аммо нечун мана
бу иншосида манзарани тўлиқроқ очадиган уйғун рангларни назардан қочирди7




— Маликам, бир қалам тегирмоқ билан жойига тушадиган жузъий хато ҳечам хато саналмас, — бўшашиб қолган Моҳбонуга далда беришни лозим топди
йигит. — Муҳими, нишонни аниқ олгансиз.

— Нуқсони жузъий эмаст — юпқа лабларини ноз
билан буриб қўйди Моҳбону. — Андава тортмай қўя
қолинг.

— Ke, жаҳл қиласизмиё Талабингиз билан фикр
айтиб бошим балога қолмасат

— Бу тарафидан чўчиманг, — кулган бўлди малика.— Илож қанча, айб ўзимда. Хом нарсани кўрсатдим. Ҳали кўп уринмагим лозим экан.

— Ихтиёр сизда, — Муҳаммад Аваз қаттиқ кетганини сезиб тургани учун иложи борича овозини юмшатди.— Сир бўлмаса айтсангиз, бул сурат маъноси
қандоғ Палакда ҳам шу хил лавҳани кўриб бошим
қотган эрди.

— Ҳозироқ борини айтишим мумкин. Лекин қизиғи
бўлмас. Ҳар кишики, бирор жумбоққа ечим изласа ва
оқибат ўзи унга етишса, бу — ўлчаксиз лаззат).

— Тушунарли, маликам. Камина бу лаззатдан бебаҳра қолмайин. Мабодо ақли қосирлигим боис ниятимга етолмасам, ўзингиз ёрдам бергайсиз.

Муҳаммад Аваз, Самарқанд орифлари пешволаридан бири бўлган ҳолда, ўзини бу қадар хокисор
тутиши Моҳбону дилига чироқ ёқди ва розиман маъносида жон олгувчи жилмайиш билан жавоб қайтарди.

Шундан сўнг Ҳабиба чизган суратлар сари юзландилар ҳамда уларнинг шаклу шамойили ва мазмуни
устида узундан-узоқ баҳслашдилар.

Таъмир ташвишлари, ҳамон маошдан қисилган усталар арзу додлари ҳоритганига қарамай Муҳаммад




Аваз гавжум кўчалардан илдам ва хушнуд ўтди. Наздида, азалий ва абадий олам бошқача турланарди: ўз
дарду дунёси билан банд одамларни кузатиб қувонар, шовуллаётган ям-яшил дарахтлар, қатор тушган
кўркам иморатлар, жимлик ҳукм сураётган сўлим
хиёбонлар шаҳар кўрки эканлигини туйиб завқи
ортар эди.

Айвонда қуроқ кўрпачага пахта солаётган Назокатбону ўғлини хомуш қаршилади. Ишини қўйди-да, баттар қовоғини уйиб ўтирди. Чурқ этмай, ўчоқ тараф
юрди ва бир оздан кейин гирдига зарҳал юритилган
чинни коса кўтариб қайтди.

— Нечун паришонсиз, онажон — недир хавотир
билан сўради Муҳаммад Аваз. — Биров хафа қилдимиё

— Овқатга қара, қорнингни тўйғаз, — ҳамон қовоғини очмай Ғудранди Назокатбону. — Сендан бошқа
ким журъат этарди мени хафа қилишга...

— Ие, онажон, шунақаям ҳазил бўладимиё

— Ўзингни гўлликка солма, шайтонгинат Барини
билиб юрибсен.

— Қизиқ, кўп қизиқ. Нимани билиб юрган эканмен

— Чамаси, сен тенгидан ёлғиз Пирназар сўққабош
эрди, — ниҳоят ёрилди онаизор. — У ҳам уйланишга
қарор берибдир. Тўйга айтиб кетди.

— Э-э, хўп бўлибдир. Расулбойни қизигамиё

— Ҳе, нодон, ўзинг муродингга етган каби қувонасен.

— Жўрам муроди каминаники эрур.

— Ундан кўра умринг зое кетаётганини ўйлагин.

— Ўйлаганим бўлсин, — ёғоч қошиқ билан совиб
қолган гўжани ковлай бошлади Муҳаммад Аваз. —
Каминага ҳам буюргани бордир-да.

— Не-не қизлар изингдин термилишларини сезамен.

— Нечун фақир сезмасмен.

— Сен гумроҳ сўқирсен-да..




Энди Муҳаммад Аваз лаб-лунжини йиғиштира олмай пиқирлаб кулди, кейин ногоҳ жиддий тортиб,
иштаҳаси йўқлигини баҳона қилди-да, аста қўзғалди.
Даҳлиз орқали хонаи хосига кирар экан, қибла деворида осилган ва сокин товланиб турган палакка кўзи
тушди.

Ажабо, не маъно пинҳон7 Не фикр келмиш малика ақлига2

Хонаи хос анчагина кенг-мўл, шинам: ислимий-ҳандасавий нақшлар, ҳаворанг дераза панжаралари, оч
пушти ҳарир дарпардалар, тахмонда ўрнатилган кумуш қопламали сандиқлар, токчалардаги хитойи чинни идишлар ингичка нафислик пайдо қилган эди.
Жавонларда эса зар юритилган қалин жилдли китоблар терилган, ўртада қўйилган бахмал ёпқили мизда
довот, патқалам, қоғоз ва бир нечта дафтар турарди.
Дераза ёнидаги энли-узун хонтахтада эса Регистонда
қад кўтараётган мадраса тарҳининг бир бўлаги очиқ
ётар, шундоқ бурчакда ҳар турли муҳандислик ва
чизмакашлик ускуналари тахланган эди.

Волидаси пичинглари боис кўнглидан ҳамон нохушлик аримаган Муҳаммад Аваз аста тарҳга эгилди.
Юрагига қил сиғмаса ҳам бир-биридан мураккаб чизиқлар, нафис маъно ташийдиган ўлчамлар, алланечук завқ қўзғовчи кўкиш белгиларни синчиклаб қайта-қайта текширди. Бир қадар жузъий тузатишлар
қилгандан сўнг, тарҳни тахлаб, китоблар устига олиб
қўйди.

Муҳаммад Аваз ҳорғин қиёфада миз ёнига чўкиб,
ажаб бир қизиқсиниш билан палакка термилди, шоҳи
матони эгаллаб олган ғаройиб манзара, ўзаро қувлашаётган шерлар ва оҳулар, беихтиёр кўнглига кўчгандек туюлди-ю, хаёли алғов-далғов бўлиб кетди. Салдан
кейин шундоқ кўз ўнгида Моҳбону гавдаланиб, онаси
илтижоларини эслади.

Неча бор тақдир савдоларига рўпара бўлган, пешонаси деворга урилавериб юрак олдирган онаси эртаю




кеч шу тахлит хархаша қилади, нолаю нолишлар билан, гоҳо кўзларидан шашқатор ёш оқизиб ёқасига
ёпишади: кўнглингдагини айт ёки маним топганимга
розилик билдир, деб ҳоли-жонига қўймайди. Кулолон
маҳалласида ота тарафидан узоқроқ қариндошлари
яшарди. Ўша кас хонадонида исми-жисмига монанд
Сулув исмли қиз бўй етгач, Назокатбону оёғи куйган
товуқдек типирчилаб қолди. Кўпдан-кўп йигитлар оғиз
солаётган шу пари-пайкарни келин қилиб тушириш
учун елиб-югурди. Аммо илм денгизига шўнғиб, наққошлигу мусаввирлик сеҳрига ихтиёрини топшириб,
чиндан ҳам сўқирлик даражасига етган кўзининг оқу
қораси пинак бузмади. Иложи қанча, у, ўй-хаёлига
кўмилиб, араз-ўраз қилиб, ўз ёғига ўзи қоврилиб қолаверди.

Уруғ-аймоқчилик русумини тутиб, Сулувнинг отаонаси бир йилча кутишди. Ахир, улар Назокатбону
аҳволини қаёқдан ҳам билишсин, ундан иссиқлик чиқавермагач, ноилож қизларини камбағалроқ кулол
йигитга узатишди. Шубҳасиз, бундан у қаттиқ ранжиди, лекин сир бой бермади. Айб ўғлидан ўтганини
ўйласа бирдан куйиб кетар, лекин аламини кимдан
олишни билмас эди.

Охири онаизор бир куни қуруқ ўтин каби гуриллаб
ёнди, тўнини тамом тескари кийиб, қаҳрини росаям
тўқди: Энди ўзингдан кўр, ҳозир маҳаллага чиқаман-у,
дуч келган хонадондаги бўй етган қизни унаштираман).

Тўғриси, ҳар нимани кутган бўлса-да, бунақа бедодликни кутмаган Муҳаммад Аваз шунақа каловланиб қолдики, ранг-қути учиб, томоғи қақраб кетди.
Ялиниши бефойда: онаизори жаҳл билан бир ишга
киришса, унча-мунчада паст тушмас, ўша мақсадига
етишмагунча тинчимас эди. Шуни ўйлаб, нима қиларини билмай, саросима оғушида юрганда, кутилмаган
воқеа жонига ора кирди.

Регистонда қурила бошланган муаззам мадраса тарҳу амалини адоғигача рўёбга чиқариш Мулла Абду



жаббор учун тоғ кўчириш билан баробар туюларди.
Ахир, ўн йилдан ортиқ қаддини букиб ишлади, яъни
мубошир меъморлик аравасини тортди, яна чидагани
сабру қарори етишмаслигини чамалагач, ушбу оғир
вазифани шогирди Муҳаммад Аваз зиммасига юклашни лозим топди. Ҳукмдор билан кенгаш қилган дамда
кўнглида борини очиқ баён этди:

— Воҳиди замон, камина қариб, ҳассага суяниб қолдим. Шу боис ўрнимни қанотимда етилган бир шогирдимга топшириш тилагидамен. Ул зот вилоятимизда
Муҳаммад Аваз ибн Бобо Миршароф исми-шарифи
ила танилган. Салоҳиятда тенгини кўрмадим. Қувваи
ҳофизаси парвози яшин кабидирки, фалакни макон
тутган бургутлар аросатда қолурлар)..

Устоди калон ҳар кимга ҳам насиб этмайдиган амалдан ўз ихтиёри билан воз кечаётгани бийни ўйга толдирди. Сухандонлик билан қилинган арзу ҳол ва таклиф эса нозик жойига жизиллаб тегди-да, бир тўхтамга келишини тезлаштирди.

Кўпдан бери эл назарида турган Муҳаммад Аваз Бобо
Миршароф фарзанди эканлигини ва отаси чироғини
ўчирмай келаётганини Баҳодир билар эди. Мулла Абдужаббор иштирокида у билан неча бор мунозара қилган, ҳатто яккама-якка мулоқотга киришиб, соғлом
фикрларидан қониққан, ҳар гал таҳсину тасанно айтган эди.

Ҳукмдор, дилида илдиз отган эътиқод сабабли, дарҳол Муҳаммад Аваз изидан одам юборди, хобгохҳда
кечган мажлиси олийда, аркони давлат гувоҳлигида,
улкан қурилиш мубошир меъмори бўлганини эълон
қилиб, эгнига зарбоф тўн ёптирди.

Алқисса, Мулла Абдужаббор хоҳиш-иродаси ва икки
оғиз сўзи билан, кутилмаганда, баъзи калондимоғ
аъёнлару боёнлар фикрича, ғўрлик сиртмоғидан қутилиб улгурмаган йигит бошига ҳумо қуши қўнди.
Оқибат, орадан кўп ўтмай, Самарқанд жамоаси ҳамда
сарой аҳли ўртасида нуфузи кучайиб кетди.




Ўғли амалидан бошқача таскин излаган Назокатбону вақтни бой бермай кўҳна муддаосидан гап очди.
Лекин у ҳамишагидек мийиғида кулганча ўйга толди.

— Ортиқ ҳеч сўзингиз ерда қолмаст1 — деди кейин
нигоҳини қайга яширишни билмай. — Аммо озгина
сабр қилгайсиз. Қурилиш чўзилиб турган фурсатда
кўнгил майлини қилсам фисқу фасодга йўл очилур.
Сарой олдида ҳам маъқул келмас)..

Оқилона фикр онаизорга маъқул тушди, жигарбанди кўзига чўп тушишини истамади. Шўрликкина
энди у эс-ҳушини тўла йиғиб олиши, оила-рўзғор ва
бола-чақа ташвишини чекишига ишонарди.

Лекин сал вақт орасида умиди яна чиппакка чиқиб, фиғони фалак ошди. Бир ташвиши минг бўлган
жигарпораси Регистон заминидан бери келмай куйдира бошлади. Ярамагур уйда фақат кечқурунлари бўлар,
қаттиқ толиққанидан тезда пишиллаб ухлаб қолар, эрталаб бемалол суҳбатлашишни истамас, вақтини қизғангани боис шарпадек ғойиб бўлар эди.

Дарду ҳасратини ичига ютавериб, охири, яна Назокатбону сабр косаси тўлди. Аввал бир неча бор ётиғи
билан арзу ҳол қилди, қулоғини том босган ўғли сукут сақлашдан нарига ўтмагач, йиғлаб ёпишди:

— Эрта-индин қоронғи гўрига думалаб кетадиган нотавон волидангга шафқат қилмайсенми Мен ҳам мундоғ келин тушириб, орзу-ҳавас кўрсам, омонатимни
оёғимни бемалол узатиб топпирсам дейман. Ўжарликдин фойда недирё Ҳали пушаймон қиласен, афсус, унда
сут айламагай1

— Шошилманг, онажон, — ҳамишагидек бепарво
жавоб қайтарди Муҳаммад Аваз. — Бир келин бўлса
етишурсиз.

— Э, бўлди-еТ — зарда қилди алам суяк-суягидан
ўтиб кетган онаизор. — Шунча кутганим етарт1 Сен
билан ади-бади айтишиб ўтираменми Эртагаёқ Раҳматулла мисгарникига совчиликка борамен).




— Бекор қиласиз. Каминадек фақирул ҳақирга
мисгардек кўкдан ойни узиб олишга қодир кимсанинг
кўзи учиб тургани йўқтури..

Назокатбону, кўпни кўрган бўлса-да, мана шу тарафини ўйламаган экан, беихтиёр тайсаллаб қолди. Чиндан
ҳам Раҳматулла мисгар тўплаган бойлик Ялангтўш хазинаси билан тенглаша олиши эл оғзида эди. Бундан ташқари у обрў-эътиборда ҳам манаман деган амалдорлар
билан бемалол беллашар, ҳеч кимга сўзини бермас эди.
Тили ва дасти узун шундай киши эшигига боришнинг
ўзи бўлмасди, аниқроғи, совчиликка у билан тенгма-тенг
ҳарбу зарб айтишадиган валломатни топиш лозим эди.

Назокатбону шу хил мулоҳазалар оғушида ўн кундан зиёдроқ вақтни ўтказди, бир эрта эса мисгар соҳибжамол қизини бутун юртда нуфузи баланд бир
савдогарга узатганини эшитди. Бечора она сувга тушган латтадек бўшашиб, ичини ит тирнаб, эл орасида
бош кўтариб юролмай қолди. Ўшанда Муҳаммадни умрида бир мартагина қарғади, тошбағирлик илойим болачақангдан қайтсин, деб нола чекди. Келин тушириш
ҳақида эса оғиз очмай қўйди.

Муҳаммад Аваз қулоғи бутунлай тинчиб қолгани
учун бир ажабланса, бир севинар эди. Гоҳо зимдан
кузатиб, онаси дилида ушалмаган армон тошдай чўкиб
ётганини пайқар, гуноҳга ботганини ўйлаб эзилар эди...

Ҳамон миз ёнида паришон ўлтирган Муҳаммад
Аваз бир куни: кОнажон, кўп куймай тўйни бошланг,
розимен1 — деб юборишига сал қолганини, журъати
етмай тил тишлаганини эслади ва кўнгли бир хил
бўлиб палакка термилди.

Шу он хаёлида сарвдек келишган қадду қомат, сутга чайилган каби тиниқ ва беғубор чеҳра жонланиб,
юраги темирчи босқонидек гуп-гуп ура кетди.

Недир тилакда гўё малика у томон соллона-соллона
юриб келади, сафга бирдек тизилган киприклари мисоли ўқ, мулойим боқишлари эса дардига малҳам, қирмизий лабларига қўнган иболи табассуми эртанги кунга




интиқ яшаш айрича хушбахтлик эканлигидан огоҳ
этаётгандек туюлади.

Қачондан бери волидаси дили ардоғидаги гулни билмак тилагида жон койитади. У, худбинми ёки қўрқоқ,
ҳарнечук ундан хабар бергани шошилмайди. Мабодо
сирдан воқиф этса, ўша санамни қўйнига солмоқ уддасидан чиқармикин

Муҳаммад Аваз уйқу ихтиёр этди, оромини ўғирлаган малакни хаёлидан қувлаб, сал-пал ҳордиқ олмоқни
истади. Аммо ҳарчанд урингани бефойда кетгани кўп
ажаб иш бўлди: у рўпарасидан шарпа янглиғ жилмас эди.

Кошки энди малак хаёлини ҳеч қачон тарк этмаса,
ҳар лаҳза ёнидан қимирламаса, ҳар неки оғиру енгил
юмушни бир тану бир жон бўлиб адо этса, яъни, ҳамкору ҳамнафас ўқиса, чизса, қурса1..

Муҳаммад Аваз мамнун жилмаяр экан, беихтиёр
токчадан Алишер Навоий девонини олди. Ўша заҳоти,
Моҳбону хаёлидан бўшамай, оташ нафасли сатрлар
аро ғарқ бўлди. Васлга зор шоир кўксига ҳажр тиғи
ботганидан шикоят айларди:

Санчилган ажал хори ишқ учраса билгайсен,,
Ким жонга бало нешин ҳажр ўзгачарак санчар.

Эй, мурувватли Қодир эгам, мана шу кунларда содиқ қулинг Муҳаммад Аваз ҳоли-руҳини яхшироқ
сўргил, ундан шафқатингни дариғ тутмагил Хўш, не
чораи тадбир мушкул савдосини осон қилиб, дилига
озгина таскин бағишлар Мабодо дардига даво топилмаса, бошини қайси тоғ тошига уриб ёрсин Энди
наҳотки боши берк кўчада саросар адашди ва ҳолига
маймунлар аза тутса7

Кун қандай кечганини билмай, хуфтон арафасида, шу тахлит ўйлар гирдобида Регистондан қайтаётган эди. Ўзи билан ўзи овора бўлгани боис кўча мую



лишида қад ростлаган сада қайрағоч тагидан соядек
лип этиб чиққан чимматли аёлни кўрмади. Аёл эҳтиёткорлик билан шовурсиз одимларди. Ёнидан бегона
йўловчи сингари ўтаётиб, абжирлик билан қўлига букланган қоғоз қистирди. кМаликам жавоб кутадирлар.
Эрта кеч шу маҳалда яна шу ерда ҳозир бўлурменЪ
— дея шивирлашга ҳам улгурди.

Кўча ўртасида кўз очиб-юмгунчалик фурсатда рўй
берган ҳодиса ҳушидан айираёзди. Шу қадар гангидики, бекитиқча мактуб олганини кимдир кўргандек,
тезда улусга маълум қиладигандек, ҳовлисига кириб,
дарвоза ёнидаги дарчани ёпганда ҳам юраги дукирлаши тинмади. Қолаверса, Ҳабибани танигани учун беҳад орзиқаётган эди, канизакка раҳмат айтгани ярамагани сабабли хижолат чекарди.

Жимжит хонаи хосида қамалиб олди-ю, анча маҳалгача ҳаяжонланиб, мактубни очишга журъат этмади. Хиёл сирқираб турган миясида: кМоҳбону неларни
битдийкин у — деган ўй чарх урарди. Ҳозироқ эшикдан онаси кириши ва сири фош бўлиши эҳтимолини
ўйласа ногоҳ қўрқиб кетарди. Хайриятки, онаси недир
зарур юмуш билан қўшнилари ҳовлисига чиққан, ҳали
қайтмаса керак. Эҳтиётини қилиб деразадан бир-икки
маротаба мўралагач, ниҳоят, хатга кўз югуртирди:

кМавлонот1

Ушбу дуойи салом қатига жону жаҳоним ҳам эш
бўлганини билдиргум келур. Тушунмагим душвор дард
каминани боши берк кўчага етаклагани сизга қоронғу.
Эрта ёки кеч кўнглим ойнасида ҳозир бўлурсиз. Борини ошкора айлаб, гуноҳ устина гуноҳ содир этганим
учун, ўтинамен, кечиргайсиз.

Илму фунундан кўра кўпроқ нақшлар, алалхусус, қилқалам эсу ҳушимни кўпроқ олгани боис сиздек мусаввиру наққош зийнатлаган иморатларни лол-ҳайрон
томошалаб, сизни ғойибона ҳурмат қилар эрдим. Во
ажабки, хаёлимда суратингизни қандоғ чизибмен,
қошимга ўшандоғ келдингиз. Сарой таъмирини бошла



ган кунингиздан буён камина ёруғ дунёга бошқача
қарайдиган бўлдим, бинобарин, қўлингиз теккан нақшлар ҳамроҳимга айланиб қолмишлар.

Мавлоно, камина азалдин сиз ҳатто хаёл қилмакдин оғринадиган тилла қафас ихтиёридамен. Энди ул
кўргиликдан мушкулроқ савдо борлиғимни ўртайдир.
Худодан эртаю кеч ёлбориб тилаганим — ўша қафасдан ташқарида беминнат, эмину эркин кечадиган фақирона ҳаёти). у

Муҳаммад Аваз бир ҳадик ва орзиқиш билан жимгина мактубга тикилди-да, бемалол кўнглини тўкишга
журъат этган Моҳбону аҳволи ҳақида мулоҳаза қилишга
киришди.

Ахир, сарой аҳли беадад бахту беадад фароғатга
ғарқ эмасмиё Кун ҳам, ой ҳам ўшалар учун туғмасмиё Ажабо, зебу зийнат ва жавоҳиротга кўмилган, егани олдидаю емагани кетида бўлган малика шу қадар
оғриниб оҳ урганда, арк билан ҳарамга ипсиз боғланган, қувонч нималигини аллақачон унутган ожизалар
алами қанчайкин1

Муҳаммад Аваз, сарой ва ҳарамда тез-тез рўй берадиган можароларни хаёлидан кечирган кўйи, жавоб
битиш учун секин довотга юзланди. Патқаламни сиёҳдонга ботириб, қоғоз бурчига тегизар экан, тасаввурида юпқа дудоқлару хуморваш кўзлар жонланди-да,
фикрлари хазон янглиғ сочилди. Сўзлар ҳадеганда
тизгин тутқазавермагач, ахийри, лоҳас тортиб ухлаб
қолди.

Муҳаммад Аваз алоғ-чалоғ туш кўрганига қарамай,
каллаи саҳарда анча тиниқиб, куч-қувватга тўлиб уйғонди. Ва ҳар каломи юраги тубида акс-садо берган
мактубни эслади, таҳорат олиб, бомдодни адо қилган
ҳамоно ёзиш иштиёқи туғилди.

Кеча оқшом бўйсунишни истамаган патқалам, субҳидам нашидасидан илҳомланган каби, анчадан бери
кўксини банд этган армонларини қоғозга осонгина
туширди:




кМаликам1

Мендек фақирга шунча мурувват қилишингиз ҳушу
тушимда йўқ эрди. Бошимни кўкларга еткардингиз.
Ушбу айёмда хаёлимда жамолингиз шуъласидан ўзга
нарса йўқдир. Сиздек бедаво дардга гирифтормен, алҳол, дилимга тушган учқун ўчмоғи гумонлиғ алангаи
оташга айланиб борадир.

Яна буким, камина сиз бино айлаган ажиб гулшан
асири бўлдим. Қўлингиз дард кўрмасун. Эгам сизгагина
раво кўрган санъатни хаёлимда муттасил тасаннолар ўқиш ила улуғлаб юрганимни етказишдин хушбахтдирмен.

Маликам, бизни тақдир юзлаштирмиш, эрта не кечишини иккимиз ҳам билмаймиз. Фақат, айтинг-чи, қадру
қийматни хор қиладиган фақироналик сизга не керакё1

Машойихлар демишки: одамзод таназзулга қул
бўлгандан кўра, ўз кўнглига қул бўлсин. Эгам таназзул
азобини сиз каби очилмаган ғунчаи насринга тоабад
раво кўрмасун. Шундоғ ҳам мамлакатда ситам шаробига тўйган муслиму муслималар кўпдир.

Азалдин камина қўли калта бандаи ожизмен. Аммо
энди сизни суянчиқ санаганим боис, вужудимда туганмас бир куч уйғонди. Ишора берсангиз бас, ҳар не хизматингизни бажаришга ҳозиру нозирмен.

Сизга умрини бағишлаш ниятини кўнглига тугиб

қолгувчи
Муҳаммад Аваз САМАРҚАНДИЙВ.

Қисқагина хаёл сургач, мактубни шошилганча қайта-қайта ўқиди, қайсидир жойидан қониқиб, қайсидир жойидан қониқмай, ҳуснихат билан оққа қайта
кўчирар экан, ўзини Моҳбонуни йиртқич чангалидан қутқариб олувчи алпга қиёсларди. Тинмай йўл
пойлаётган малика номани қўлга олганда қандай аҳволга тушишини ғира-шира тасаввур қилар ва мамнун
жилмаяр эди.




Эртаси куни Ҳабиба ҳалиги кўча четидаги қайрағоч
тагига айтган маҳалида келди. Чурқ этмай Муҳаммад
Аваз қўлидан мактубни абжирона илиб кетди. Қиздирилган тандир ёнида тургандек, қайноқ терга ботган
йигит канизак изидан пича судралиб борди, бир гап
тайинламоқчи эди — улгурмади, тўғриси, айтадиганини унутди-да, аввалгидек анграйиб қолаверди.

Икки кундан кейин Ҳабиба яна ўша қайрағоч тагида таманно билан жилмайиб қаршилади. Чиммати остидан бир қиё боқди-да, гулобий шоҳи рўмолчага ўралган хат берди. Заррин гуллар билан безатилган рўмолча атир ва мушку анбар бўйига беланган эди.

u uu

Муҳаммад Аваз хаёлан буткул Ялангтўш саройига
боғланиб қолди, бинобарин, Моҳбону пайдар-пай жўнатаётган битиклар завқи билан яшар эди. Кўнгил майлига шу қадар берилдики, ҳар кун кечқурун, Ҳабиба
учрашувга келса-келмаса, қайрағоч тагида ҳайкалдек
қотиб турадиган бўлди.

Мана, бу кеч ҳам ўша жойда бетоқат йўл қараётир,
ниҳоят Ҳабиба кўриниб, юзига табассум югурди. Анча
муддат юзма-юз туриб қолишди. Канизак негадир
шошилмас, нима учун келганини унутгандек, соддадил ва хушқомат йигитга жимгина термилар эди. Ахийри, ёрилди: кМавлоно, маликамга совчилар келур Б
Бўғзи куйишаётгандек бир ҳолда пичирлар экан, ним
қоронғуда қорачиқлари сирли ялтираб кетди.

— Совчилар дейсизми — ўзини йўқотиб ғулдиради йигит.

— Ҳа, шундоғ. Маликам безовталар)..

Энди Муҳаммад Аваз орага чўккан нохуш жимликка дахл қилгани ботинмади. Ҳатто нари томонда
шарпа пайдо бўлганини ҳам сезмади, Ҳабиба эса ногаҳон сергак тортиб, аста чимматини туширди-да, панага ўтди.




Ҳамон карахтлиги тарқамаган Муҳаммад Аваз, канизак изидан бир зум тикилгач, бош чайқаганча илгари юрди, кўчани тўсган пахса девор ёқалаб бораркан, ногоҳ рўпарада турган онасини кўриб гангиди.
Иложи қанча, ўзини сўқир каби тутиб, дуч келган томонга уриб кетди. Наҳотки меҳрибони эринмай изидан кузатмақда

Шубҳасида жон бор: ўлиб-тирилиб яшираётган сиридан бир баҳона билан Назокатбону аллақачон воқиф бўлганди. Қайси куни хонаи хосини йиғиштираётиб, Алишер Навоий китоби қатидан Моҳбону битган мактублардан бирини топиб олди ва бўшашган кўйи
ўтириб қолди.

Рости, кўпдан бери Муҳаммад Аваз таниб бўлмас
даражада ўзгарган: хиёл тажанг, хиёл қўрс одамга айлангани устига, бемор каби ранг-рўйи синиқиб борар
эди.

Илгари барини чарчоққа йўйган Назокатбону энди
ўғли не боисдан бу кўйга тушганини билар, ўз ихтиёри билан ёрилишини бетоқат кутар эди. Лекин кесакдан сазо чиқади-ю, бу қайсардан сас чиқмайдиган кўринади. Яна озгина сабр қилади, борини айтса айтди,
оғзига талқон солиб юраверса, хашагини ўзи очиб ташлайди.

Муҳаммад Аваз ўша кундан қайрағоч остига бутунлай йўламай қўйди. Энди Ҳабиба билан Бибихоним масжиди яқинидаги харобазорда учрашар, изида
одам борлигини айтиб кулимсирар, қўлга тушиб қолмайлик, дея шоша-пиша жилар эди.

Бугун ёмғир ювган пахса девор биқинида шом
қоронғиси аралаш пайдо бўлганда анчайин ғаш эди.
Лекин ҳарнечук Ҳабибага ўзини хушнуд кўрсатишга
тиришди, тун бўйи ухламай битган мактубини узатар
экан, кечки сукунатни бузиб кимдир томоқ қирди,
юраги қинидан отилиб чиққудек аҳволда ўгирилсаки,
сал нарида онаизори мўлтираб турибди. Ҳабиба
қаёққадир йўрғалаб қолди, аммо у не қиларини бил



май тахтадек қотган, бир сўз айтгани тили айланмас
эди.

Мана, вайрона ортда қолди. Ҳамон ораларида нохуш жимлик ҳукм сурар эди. Ҳоли забун бўлган
Муҳаммад Аваз на кулиши, на куйишини билади. Ҳовлига киришгандан кейин айниқса аҳволи оғирлашди,
негаки, онаси шунақа тутақдики, ўзини қайга қўйишни билмасди.

— Ҳай, нодонгина, қайси гўрда санғийсен

— Нечун санғир эканмен Бир зарил юмуш билан
юрган эрдим

— Юмуш Оллоҳ қарғиши теккан чалдеворда не қилсин, гумроҳё

— Ўша жойдин шошиб ўтаётсам..

—– Шошибё — яна кесатди онаизор. — Яширганингдин фойда йўқ: анов ожизани истаб боргансен

— Бўлмаган гапни қўйинг, онажон.

— Кўпдин ҳаловатинг бузилганини кошки сезма
сам

— Ҳаловатим жойидадир.

— Ёлғонламат — овозини яна баландлатди кампир,
даҳлизга киришгач. — Бу қилиқ сендек иззатли бан
дага ярашмас. Агар оғринаётган эрсанг, ўзим айтамен.
Учрашган аёлинг Моҳбону элчиси бўлур.

— Тавба қилдим-ей, фол очасизми

Бундай топқирликни кутмаган Муҳаммад Аваз бўлмани бошига кўтаргудек алфозда қаҳ-қаҳа отди. Хиёл
оғринган Назокатбону бирдан чимирилди. (Ҳа, фол очамен. Хўш, ушбу недир7э — деди кейин тоқати тугаб ва
девон қатидан чиққан мактубни тумшуғига тутди.

Ногоҳ хатни таниган Муҳаммад Аваз чор-ночор
бош эгди. Шу билан гўё барини тан олган, ич-ичида
йўқ ердаги дард тобора газаклаб, бутун борлиғини
ўртаётганини баён айлаган эди.

Энди Назокатбону ўғлига ачиниб, аллабир ҳасрат
билан тикилди, жаҳл юрагини қалампирдек ачитиб
ўтди, шунга қарамай: кСенингдек гўдакни мубошир




меъмор қилиб кўтарганларига куяман) Б — дея пичинг
отишдан тийила олмади...

кОҳ, меҳрибоним, фақирга осон тутмани.

Муҳаммад Аваз шу ўйда, кўкси увалиб, хомуш турган онасини қучди, аста деразага ўгирилар экан, дилида кўпдан бери тошдек ўрнашган армон бирдан қўзғалиб кетди. Азиздан азиз кишисини қийноқлар гирдобига ташлаб келаётгани, умрининг анча-мунчасини
арзимас қувончлару ташвишлар, тайинсиз истаклар
билан ўткаргани учун ўкинди. Сўнг, Яланггўш эшигига совчилар ёғилганини, бундан Моҳбону ҳаловатини
йўқотиб, мактуб устига мактуб битаётганини эслади.
Энди инсоф билан айтганда, дардини ниқоблашга уриниши беҳуда, аниқроғи, бунинг иложи қолмаган эди.

Она-бола саҳаргача ухламай кенгаш қурди. Ҳали
тонг юлдузи сўнмай, маслаҳатга кўра, йигит Мулла
Абдужаббор ҳузурига жўнади.

Устод маҳалла ғарбий тарафида, зарур чоғи анқо
уруғини ҳам топиб беришга қодир савдогар Масиҳо
Самарқандий қурдирган қўш ошёнали данғиллама иморатга туташ ҳовлида, бир даҳлизу бир меҳмонхонали
уйда ёлғиз истиқомат қилар эди.

На иложки, у тирноққа зор ўтаётган дили яримта
инсон эди, лекин бу борада нолиганини биров билмасди, барини Тангри таолодан кўриб, шукрни бир сония тилидан қўймасди. Охир-оқибат тақдир раво
кўрган аччиқ-чучукка кўниккан бўлиб, хусусан, уч йилча бурун қиш чилласида кампири қазо қилгандан буён
ёлғизлик балосига мубтало эди.

Муҳаммад Аваз ёндарига зўрға илиниб турган пастак дарчани аста итарди. Ҳамиша сокин бўладиган бу
хонадонга кўпдан бери қатнаса ҳам ҳануз кўнглини
тортинчоқликка ўхшаш бир нарса тарк этмасди, ажаб



маски, устод ҳурмати осмон қадар юксаклиги боис,
ҳар келганда қайтадан шогирдлик қиёфасини олса.

Муҳаммад Аваз зулфини бир умр солинмаган, бир
умр қулф нималигини билмаган омонат дарчадан кирганда Мулла Абдужаббор оқ сурф жойнамозда бомдод қарзини узиш учун чўккалаган эди. Устод охирги
оятни тугаллаб, юзига дуойи фотиҳа тортгунча пойrakaa чўккан кўйи қўл боғлаб турди.

хЭй, Яратган эгам, камина бул зот довруғи мағрибдан машриққа қадар ёйилганига кафилмен. Аммо,
имонимни тикиб қасам ичаменки, бунингдек хокисорлигини кўрган нотаниш кимсалар бунга сира ишонмаслар

Устод қўзғалган ҳамоно шошилиб салом берди.

— Келинг, ўғлим. Тинч-омонмисиз

— Худога шукр, — деди йигит босиқлик билан. —
Фақат шаккоклигим учун кечиргайсиз. Бемаврид келиб, оромингизни буздим.

— Йўқ, ўғлим, мавридли келдингиз. Субҳи муборак ила баравар кириб келдингиз, — деди устод, япалоқ юзига муносиб тушган соқолини сийпалаб. — Тушимда аён бўлиб эрди. Энди бақамти нонушта қилурмиз.

— Қуллуқ, — деди Муҳаммад Аваз фахр туйиб, —
фақат сиз оёқ узатиб ўлтирурсиз. Камина сизга атаб
ўз қўлим билан аччиққина чой дамлаймен. Анчадин
буён хизматингизни бегона билибмен.

— Меҳмонга юмуш буюрмак одобсизлик эрур.

— Нечукким, фақирни меҳмонлар қаторига қўшсангиз. Сизга ўзимни фарзанд санаганим, сиз ўғлингиз
каби пешонамни силаганингиз бундай мулоҳазани
орадан кўтарадир.

— Офарин, мавлоно.

— Фақир сиздин қарзимни умр бўйи узолмасам
керак.

— Ўғлим, фақир ҳам устоз кўрганмен. Аломат кимса
эрди раҳматли. Баъзан гурунг баҳона айтарди: бир



ламчи, каминадин ўрганган ҳунарни хор қилма, иккиламчи, кўзим юмилаётганда тепамда тургайсен.
Шунда неки қарзинг бўлса узилур.

Муҳаммад Аваз устод тагдор гап қилганини, зеро
бениҳоя эҳтиёткорлик билан зиммасидаги бурчни эслатиб қўйганини эътироф этди.

— Пирим, бу не аҳвол" — деди у нонушта устида,
чакка ўтган шифтга ишора қиларкан. — Йигитлар билан биргаликда номингизга лойиқ иморат қурсак)..

Чамаси, кутилмаган илтифот Мулла Абдужаббор
суягига унча ўтиришмади, сон-саноқсиз ажин тилимлаган юзи бирдан жиддийлашиб, ўй суриб қолди.

— Кампирим омонатини топширгандан кейин ҳар
нарсадин қўлимни ювиб қўлтиғимга артдим, — деди
ниҳоят. — Сиз айтган ташвиш ким учун энди Фақирга кўриб турганингиз ушбу кулбаи вайрона ҳам
ортиқча.

— Йўқ, устод, қариган чоғингизда роҳатни ҳам сал
ўйланг.

— Қадимда қоронғи ғорни макон тутган уч юз ёшли
чолдан неча йиллик умри қолганини сўрашган. Чол,
Аршдин келган ваҳийга кўра, яна камида юз йил яшашини маълум қилган. Ҳайрат бармоғини тишлаган
одамлар чолни тузукроқ бошпана солиб, роҳатда яшашга ундашган. Ана шунда у: кБу ёғи ҳам бир киприк
қоқмасимдин ўтиб кетадир, шундай экан, ўшанча катта ташвиш чекиш нодонлик эмасми у — деб бош чайқаган экан...

Ривоят мағзини чақиш учун Муҳаммад Аваз жимгина мулоҳаза юрита бошлади. Мулла Абдужаббор
ҳамон теран сукутга толиб, вазмин қиёфада чой ҳўплаб
ўтирар, шогирди қандай хулоса чиқарганини билгиси
келаётган эди.

— Хўш, ўғлим, энди айтинг-чи, иккала оёғи ҳам
гўр лабига бориб қолган қария жой-жалол ясатмоғида
не маъно бор

— Одамзод ўзини ўзи хўрламоғи гуноҳи азим эрур.




— Камина ўзимни хўрланган санамасмен. Юрагим
қонини қўшиб тиклаган иморатларим бунга шоҳиддирлар. Ёки сиз бундин тонасизми2

— Имони бутун ҳеч бир кимса тонмас.

— Баракалло сизга, хўп ўғилча гаш — Мулла Абдужаббор мийиғида кулди ва қисқа жимликдан кейин
сўради: — Хўш, мавлоно, сиз ўзига туппа кесмаган
бошқага угра кесадир, деган нақлдин хабардорсиз-а7

— Шубхасиз, устод.

— Шу қабилда йўл тутасизки, кулгим қистайдир.
Тавба, сиз тариқат ва охиратдин бошқа ташвиши қолмаган бедаво чол қайғусини чекурсиз. Аммо волидангиз
не ғамдалигини ҳеч замонда ўйлаганмисиз Ўзингиз танҳолик домида умрни шамолга совурасиз, хўш, буничи

Муҳаммад Аваз гап нишаби қай тараф олинганини дарҳол пайқади. Айилботар пичингдан хиёл
оғринган бўлса-да, ногоҳ баҳонада кўнглини очиши учун қулай вазият етилганидан севинди. Бундай фурсат қайта насиб этмоғи душвор эканлигини
фаҳмлаган ҳолда, темирни қизиғида босиш учун
аҳдланди.

— Пирим, бул хусусда маслаҳатга муҳтожмен.

— Сиз маслаҳат сўраганда камина ўзимни азиз
қилмагум.

Анча руҳланган Муҳаммад Аваз дилини ёқаётган
жамики дардини — саройга ипсиз боғланиб қолгани,
чорасизлик домида қийналаётгани, чиндан ҳам онаси
ўз ёғига ўзи қоврилиб ётганини оқизмай-томизмай
сўзлади.

Мулла Абдужаббор лавлагиси чиқиб кетган, тили
базўр айланаётган шогирдини тоқатсизлик билан лолу
ҳайрон тинглар ва ҳар замонда хўрсинар эди.

— Чиқмаган жондан умид демишлар, — масала қалтис эканини яна ҳам теранроқ туйди йигит. — Сиздек пийри комил совчилик ихтиёр этса ҳукмдор оз
бўлса ҳам паст тушар ва адолат қилгай1..




— Маъқул, ўғлим. Чиндан ҳам Ялангтўш каминани
кафтида кўтаргани боис тоҳануз бир сўзимни ерда
қолдирган эмаст — деди Мулла Абдужаббор анчайин
тетиклашиб. — Айтганча, ҳукмдор падарингиз Бобо
Миршароф сардор билан қиёматли дўст тутинган эрди.
Алар мажлисига кўп марта қўшилганмен. Зора Баҳодир ўша онларни эсласа, зора ўша ёру биродарлик
ҳурмати боис дийдаси эриса1..

— Иншооллоҳ, устод)

Қуёш поёнсиз уфқни тўсган қир-адирлар, дов-дарахтлар ва иморатлар оша мўралаб, бутун шаҳарни қулоқни қоматга келтирадиган шовқин-сурон тўлдирганда
улар етаклашганча гавжум кўчага чиқишди ва Регистон тарафга равона бўлишди.

Кечқурун Муҳаммад Аваз кун бўйи шогирдлари
билан кошинбуруш зарб қилиб анча чарчаган Мулла
Абдужабборни ҳовлисига эргаштириб келди. Якка ўзи
қулоқ-бурнини кесгандай хомушланиб ўтирган Назокатбону бирдан терисига сиғмай қувониб кетди, жигарбанди қўл берган пири комилни ўтқизгани жой
тополмай қолди.

Сабр косаси тўлган онаизор, истиҳолани бир четга
йиғиштириб қўйди-да, анчадан бери келин тушириш
ташвишида юргани, аммо уриниши зое кетгани, аксига олиб, нуридийдаси баланд дорга осилаётганидан зорланди, сўнг томоғига қалампирдек аччиқ
хўрсиниқ тиқилиб: кСиздан бошқа кимга ҳам суянар эрдим); — деди-ю, кўзларидан шашқатор ёш
оқизди.

Муҳаммад Аваз қовоқ солганча, на чора, устод,
ожизалар ҳар не ғусса, ҳар не қувончни оби-дийда
билан аён этурлар, деган фикрни кўнглидан кечириб
паришон ўтирар, суҳбатга аралаша олмаётгани сабабли хижолат чекар эди.

— Боши берк кўчадан қандоқ чиқурмиз — ҳўл
ёноқларини енги учи билан артди Назокатбону. — Эрта
ҳукмдор ғазабига учрамасак1




— Бону, биламен, мушкул савдо кўндаланг бўлибдир, — деди Мулла Абдужаббор салмоқ билан. — Аммо
бир замонлар Бобо Миршароф сарой устуни бўлганини ёдда тутгайсиз.

Мулла Абдужаббор урғу берган фикр онаизор хотираларини қўзғаб юборди. Аммо у зиғирча таскин
топмади, ҳайҳотки, марварид томчилар яна қайтадан
ажин босган ёноқларини юва бошлади.

— Дадил бўлгайсиз, бону.

— Лекин биз билган тераклар кесилиб кетган-да.

— Тўғри. Энди ҳукмдор ҳам кўр, ҳам кар1 — овозини бир парда кўтарди Мулла Абдужаббор. — Илойим, Тангри кўзларига нур ато қилиб, қулоқлари пардасини очсин. Ана шунда ўзи қизини нуридийдангиз
қўйнига солиши тайин

— Лекин, улус оғзида гапки, у мудом жаҳолат тоғида қашқир овлашга ишқибоз1

Муҳаммад Аваз гоҳ устози, гоҳ волидасига кўз ташлар, ўртада кечаётган тортишувдан ғашланар, тез-тез
хаёли Моҳбону сари оғар эди. Сўнг, Моҳбону фақат
сарой аҳлини эмас, бутун улусни оғзига қаратган падари Ялангтўш измидан чиқиши гумонлигини ўйладида, негадир бирдан юраги орқасига тортиб кетди. Салдан кейин хаёлида бийнинг шоҳона либосларга ўралган қорувли қадди-басти гавдаланди-ю, анча илгари
хобгохда кечган, баъзи аъёнлар учун нақд азага айланган мажлисларни хотирлади...

Бугун ҳакиму ҳозиқ Абдулмалик Давоий Самарқандий қўли остида ишлаб турган дорилшифоия қурилиши ўшанда эндигина поёнига етган, бир неча йил
тинмай захмат чеккан усталар ҳали нафас ростлаб улгуришмаган эди. Орзуси ушалгани учун севиниб, фақат меъмор ва қурувчилар эмас, бутун музофот аҳли



га катта ош берган Ялангтўш кутилмаганда Мулла Абдужабборни ҳузурига чорлади. Устод, одатдагидек,
Муҳаммад Аваз ҳамроҳлигида қадам ранжида қилди.

Нозик дид билан безатилган хобгоҳда вазирлар ва
аъёнлару боёнлар аллақачон тўпланишиб, олий даражали кенгаш бошланишини сабрсизлик билан кутишар эди.

Қалтис жойики, соқол босган заҳил-дағал башараларда ифодаланган безовталик аста-секин Баҳодир
ҳоли-руҳига ҳам юққан бўлиб, у ял-ял товланаётган
гилам узра тез-тез одимлай бошлаган эди.

Ҳукмдор ҳар замонда пири Шайх Хожа Ҳошим,
бош вазир Бобохўжа Муслим, фузало ва уламо пешвоси Мулла Охундга асабий тарзда қараб-қараб қўяр
эди. Қалин қовоқлар қуршаган қисиқ кўзларида мислсиз шахту шижоат ёнарди. Агар ким диққат қилсагина, асабийлашуви замирида муқим бир хотиржамлик
пинҳон эканлигини илғар эди.

Ана шу икки ҳолат табиатида омихта бўлиб кетганлиги учун ҳам ҳаракати ва кайфиятини бошқаларга сездирмай ўзгартира олар ва ҳар қандай рақиб
кўнглини бемалол ишғол қилар эди. Муҳими, томирлари бўртиб чиққан беҳад йўғон бўйни, чертса қон
томгудек қип-қизил юзи, чинор танаси янглиғ бақувват танаси кишида кучли таассурот уйғотар эди.

Устод ва шогирд остонада эҳтиром сақлаганда, ўнг
қўли билан зар камарга қистирилган исфаҳоний ханжари дастасини қисиб ушлаган кўйи, тахт олдида мағрур турар, тубсиз кўзлари қувларча боқар эди.

— Анжумани олийга хуш келибсиз).

— Маҳтал қўйганимиз учун афу этгайсиз, марҳаматли қиблагоҳ — деди Мулла Абдужаббор, таъзим
бажо айлаб.

— Сиздек зотларни афу этмакдин бошқа иложимиз йўқ1..

Сарой интизомини назарга илмай, ўз хоҳишларича иш тутган меъморлар Ялангтўш ғазабига йўли



қишини тахмин қилаётган аъёнлару боёнлар бу хитобни эшитганлари ҳамоно попукларини пасайтиришди.

Кўча-кўйда биров таниса, биров танимайдиган девонафеъл кимсаларни Эрону Турон ўртасида шуҳрат
топган ва осмону фалакдан юлдузни узиб олишга қодир
Ялангтўшбий Баҳодир бунча ардоқламаса1 2

— Мажлисни бошласак, — ниҳоят аркони давлатга
юзланди Ялангтўш. — Бир тилагим бор. Бу ҳақда сал
илгари Мулла Абдужаббор ва Муҳаммад Аваз жаноблари билан маслаҳат қилган эрдим.

Оғирлигини бир оёғидан иккинчисига ортаётган
Бобохўжа Муслим, ичи тирналса-да, ўзини буткул
бепарволикка урди. Ахир, ҳукмдор манови ялангоёқларга муддаосини билдирган экан, шу етмасми Тавба, шунча обрўли, бадавлат кишилар шу иккаловича
эмас, токи қаролари остонада пайдо бўлмагунча қовоқ
осиб, мум тишлаб ўтирди.

— Бир жиддият сабабли тинчлигим бузилмиш, пирим, — деб Ялангтўш Хожа Ҳошимга юзланди. — Замин сайқали бўлган шаҳримиз қиёфасидан ташвишдамен. Айниқса, Регистон бир ҳолдаки, тоқат қилиш қийин. Улуғбек мадрасаси атрофидаги харобаларни

кўрмайсизмиё

— Ўғлим, кўп куйинманг, — деди Хожа Ҳошим
бафуржа. — Самарқанд камини Амир Темур ҳам
тўлдира олмаган.

— Темурбекни қўйинг, гўрида тинч ётсин1 — деб
узди Ялангтўш. — Биз ўз қадримизни билайлик.

— Улуғ бий, ташвишингиз ноўрин) — Хожа Ҳошим

одатига кўра яна ҳам дадилроқ сўзлай бошлади. —
Шукр, сиз ҳокимлик тожини кийгандан бери шаҳарда Миржон Вафо, Мир Тархон, Аҳмадхўжа, Қози Соқий, Қози Абдуғаффор каби иниларимиз бинойидек
мадрасалар тиклашди.

— Пирим ҳақ — илжайганча бош эгди Бобохўжа
Муслим. — Самарқанд сояйи давлатингиз остида ка


молга етаётир. Сиз қурдирган шифо уйи, ажаб эрмаски, Бағдоди муборақда ҳам йўқ эрса..

— Андоғ шифо маскани яккаш Бухоройи шарифда
мавжуд эрур, — деди шоир мавлоно Имомиддин Шерхўжа. — Аммо сизники андин чандон зиёдадир.

— Хўш, энди қаноат қилаверсак ярашурми —
Ялангтўш саволига жавоб кутди, ҳеч ким сазо бермагач, сал қизишди: — Йўқ, оғалар, бу борада қаноат
сизу бизга ҳаромдир. Сиз санаган иморатлар кўркда
ҳам, камолотда ҳам ҳийла пачақдир. Алар кўнглимга
ўтиришмас, завқимни ҳам қўзғамас)..

Даврада савлат тўкиб турган Қози Соқий Зоминий
кесатиқ аралаш айтилган сўзларни ҳазм қилолмай, асабий қиёфада томоқ қирди. Ахир, Ялангтўш яхши билан
ёмон устидан бирдек қора чизиқ тортаётгани инсофдан эмас-да. Шахсан ўзи беҳисоб ақча сарфлаб тиклаган мадраса қурилишида энг зўр усталар тер тўкишгани, шаклу шамойили расо бўлиши учун бор ҳунарларини ишга солишгани аҳли мўминга аён-ку. Тарҳини ҳатто
кимсан Мулла Абдужаббор тайёрлаб, қурилиш ёнидан
бир қадам жилмай, қўлидан нимаики келса, барини адо
қилган. Шоирлар тилида достон бўлган шу обида ҳам
нописандлик билан ерга урилиши бориб турган бедодлик).

— Бугун турса, эрта турмайдиган кўримсиз бинолар қуриш билан вақт ўтказдик, — йирик-йирик кўзларини чақнатганча давом этди Яланггўш. — Энди бу
хил ношудлик бас1 Агар Мулла Абдужаббор сайқал
берган дорилшифоияни айтмаса, ҳали маним давримда
арзигули иморат солинган эмас. Бунинг боиси недир

Узун банорас тўнларга ўралган кўйи оқ оралаган энлиихчам соқолларини, ипак саллалари печини силаш, кўзларини лўқ қилганча тасбеҳ ўгириш билан машғул аъёнлару боёнлар сазо беришмади. Ҳукмдор нигоҳига нишон бўлган Мулла Абдужаббор хам чуқур сукутга кетган,
беғубор чехраси сокин нурланар, тик боқишларидан
бирор маъно уқиш маҳол эди. Аммо ҳукмдор мулоҳаза



лари эндигина оқу қорани таний бошлаган Муҳаммад
Аваз кўнглининг нозик жойларига жизиллаб теккан ва
борлиғида нимадир жунбишга келган эди.
Ялангтўшбий Баҳодир нақадар ҳақ: рўйи замин
сайқали бўлган, айниқса, Соҳибқирон Амир Темур
даврида куч-қувватга тўлиб, қуёш билан ҳусн талашган Самарқанд энди кекса киши қиёфасини олмиш:..

— Бир қошиқ қонимдан кечинг1 — деди у туйқус
жарангдор товушда, хиёл таъзим қилиб илгари босар
экан. — Икки оғиз арзим Gop!

Ўша он Ялангтўш тахтдан бир неча қадам нарида
тўхтаган Муҳаммад Авазнинг ёшлик куч-ғайрати ва
заковати ёғилаётган хипча-ўктам қадди-бастига бошохир хайрихоҳлик билан суқланиб тикилди. Аллақачон сабзалик давридан ўтган мўйлаби дағал тортган,
қарич етмас даражада пешонаси кенг, тим қора кўзлари қийғирники каби ўткир йигит истараси шунчалар
иссиқ эдики, кўксини сўнгсиз бир ҳавас чулғади.

— Кечдим, биродар, сўзлагайсиз 1.

— Қадимда аждодлар дасти узун бўлгани, савоб
юмушдин борини аямагани аҳли мўминга аёндир.

— Жаҳонгир Амир Темурга ишорат берурсизмиё

— Қиблагоҳим, илм тожини шоҳлик тожидин аъло
санаган Мирзо Улуғбек ҳазратларини ҳам назарда тутурмент1 — Муҳаммад Аваз овозидаги ғурур оҳангини
ҳамма сезди. — Афсуски, замон зайли билан темурийлар ҳам инқирозга юзланмиш) Шу ҳол ҳалига қадар
тўхтаганича йўқ1..

— Мавлоно, афсуски темурийлар онадин қайта туғилмаслар, — дея мунозара бошлади Ялангтўш, суҳбатдоши эндигина ўн саккизни тўлдирганини хаёлига
келтирмай. — Камина эса ўзимни аларнинг ҳеч биридан кам санамасмент1

— Офарин — бирдан вағирлади аҳли мажлис.

— Қиблагоҳим, фикри ожизимча, пойтахт аввал
Ҳирот, кейин Бухорога кўчирилгани Самарқанд шуҳратини таназзулга маҳкум айламиш — Муҳаммад Аваз




ҳамон сукут сақлаётган Мулла Абдужаббор билан кўз
уриштирди. — Мовароуннаҳрни шайбонийлардан кейин қўлга киритган аштархонийлар ҳар неки топсалар қўйинларига тиқиш пайидадирлар. Хўш, улус Боқи
Муҳаммаддин не яхшилик кўрган Бу кун Вали Муҳаммаддин тожу тахтни тортиб олган Имомқулихон
бошимизда ханжар ўйнатиб тургани ёлғонми

Қўрқув ичра юрак ҳовучлаган аъёнлару боёнлар
ногоҳ тош суратига кирдилар. Ҳар ким мусоҳаба арқони таранг тортилиши туфайли туғилган мушкулот
фақат жаллод қиличи ила ечилиши мумкинлигига заррача шубҳа қилмай қўйди. Ҳушёр тортган Мулла Абдужаббор шогирди ғўрлик орқасида қовун туширгани
учун астойдил куйиниб, Ялангтўш билан Хожа Ҳошимга Худодан инсофу диёнат тилади.

Ахир, Ялангтўшбий Баҳодир аштархонийлар сулоласининг кўпгина вакилларидан чексиз меҳру мурувват
кўрганини ким рад этади. Худо тўкис лаёқат бергани
сабабли, у атиги ўн икки ёшида ҳарбий хизматга киради. Тожу тахт учун Балх шаҳрида бўлган қиёмат-қойим
жангда очиқ кўкрак билан қиличбозликка киришиб,
Ялангтўш лақабини орттиради. Ва подшоҳ саройида катта нуфузга эга бўлган пири Шайх Хожа Ҳошим кўмаги
билан Самарқанд ҳокимлигини эгаллайди.

Орада, бир баҳонаи сабаб-ла, Хожа Ҳошим Вали
Муҳаммад билан келишолмай қолади. Ичкарида пинҳона илдиз отган можаро Хожа Ҳошим фатвоси туфайли ташқарига чиқади ва Вали Муҳаммадга қарши
исёнга айланади. Ғалаён тўлқинини тўхтатишга қурби
етмаган подшоҳ Эрон сари йўл олади. Тахтга юлдузни
бенарвон урадиган жияни Имомқулихон ўтиради.
Тўғрироғи, Хожа Ҳошим бир сўзини икки қилмайдиган, каттаю кичикка фириб беришда устаси фаранг
ўғлонга олий даражали амал рутбасини кийдириш учун
бор илму амалини сафарбар этади.

Қўни-қўшниларини зир титратиб турган Эрон
шоҳи Аббос билан тил бириктириб улгурган Вали




Муҳаммад қирғин-барот жангу жадал ва босқинлардан тинкаси қуриган Мовароуннаҳрга узоқдан дағдаға
қила бошлайди. Ахийри, Самарқанду Бухоро тарафларга тиш-тирноғигача қуролланган улкан лашкар бошлаб келади. Аммо у Тангри таоло қарғишига учраганди
— омади чопмайди. Имомқулихон фармойиши билан
саркардалик рутбасини кийган Ялангтўш уни тиз
чўктириш учун онт ичади.

У, аввало, атрофига ҳарбу зарб кўрган, ҳар жиҳатдан чиниққан ёвқур-содиқ йигитларни тўплайди, сўнг,
мамлакат тўрт тарафига жарчи йўллаб, аҳолини оёққа
турғазади. Ҳайқириб оқадиган Зарафшон дарёси соҳили, хусусан, қудратли мудофаа девори билан ўралган Каттақўрғон шаҳри теварагида кечган даҳшатли
мухорабада эронийлар енгилиб, тум-тарақай қочишади. Абгор бўлган Вали Муҳаммад ҳимоясиз қолиб асир
тушади. Шуҳрат отини жиловлаган Ялангтўш эса қирқ
минг кишилик жанговар қўшин билан ғанимини Шарқий Эронгача қувлаб боради ва, карнай-сурнай садолари остида, беҳисоб ўлжа билан юртига қайтади. Тез
орада Вали Муҳаммад оламдан ўтади. Баъзи хуфия
хабарларга қараганда, ўлимига Шайх Хожа Ҳошим
зимдан берган фатво сабабчи эмиш...

Сарбозлик уқубатларини бошидан кечириб, мардлиги ва тадбиркорлиги туфайли сардорлигу ҳокимлик
даражасига етган Ялангтўш ҳукуматга тил тегизган ҳар
қандай бандани кечириши душвор эди.

Мана шунинг учун ҳам аркони давлат иззат-нафси
оғриган ҳукмдор жаллод чақириб, ақли калтаю тили
узун йигит бошини кундада сапчадек уздиришини
кута бошлади.

Аммо у шошилмади, ғўрлик билан айтилган, нишонга
тегиб-тегмаган пойма-пой сўзлар ақлу ҳушини ўғирлаб
қўйган эди. Хотиржам алфозда ўғлон сари борар экан,
қиёфасида қаҳр ёки нафратдан кўра хайрихоҳлик ифодаси устунлиги барчани ҳайратга солди.

— Мавлоно, тилим бесуяк деб алжираш яхшимиё




— Афу этгайсиз, олампаноҳ.

— Имомқулихон ҳазратлари тутган ханжар адолат
қасрини қўриқлагувчи қудратдир, — Ялангтўш қисқа
сукутдан кейин Мулла Абдужабборга ўгирилди. — Уста,
изоҳ беринг, она сути оғзидан кетмаган бу йигит муддаоси нимадирё

— Улуғ бий, худо ҳақи, анинг учун узримни қабул
қилинг, — деди Мулла Абдужаббор хижолатини яширолмай. — Шогирдим густоҳлик қилмиш

— Оқсоқол, сизу биз бу ерда Бухоро салтанати оқу
қорасини тафтиш этиш муддаосида тўпланмадик1

— Маъқул айтдингиз.

— Агар сиз қўлласангиз, бошқалар қанотимда турса, камина шаҳарни чалдеворлар исканжасидин қутқарамен1..

— Аъло ниятингиз муборак бўлғай

— Камина дастим фалак тоқига ҳам етишини
ғанимларимга кўрсатурмен. Афсус, минг афсуски, лоқайдлик сизу бизни ҳибс айлаган. Энди элу элат англасун, келгуси бу каби кечмас, энди бу каби тутум
барчага бегона; Фикримни англадингизми, аҳли идрок

— Уқдик, олампаноҳ, — барчадан аввал ниҳол каби
букилди Бобохўжа Муслим. — Фақат камина бир суханингиз мағзини чақолмадим.

— Қайси суханимни айтасиз, вазири аъзам

— Шаҳарни чалдеворлар исканжасидин қандай қутқариш мумкин Кўп ўйладим-у, ушбу жумбоқ ечимини тополмадим

Қайси йили Ялангтўшбий Баҳодир оталиғи Шайх
Хожа Ҳошим даъвати билан Бобохўжа Муслимни саройга олиб, бош вазирлик мартабасига ўтқизди, алҳол, улар ўртасида жуда эрта бошланган ошначиликдан воқиф бўлгани сабабли шундай йўл тутди. Афсуски, Бобохўжа саройда муқим ўрнашгач, тоб ташлай
бошлади, яъни, гоҳ хазинага кўз олайтирса, гоҳ улус
чўнтагини шилар эди.




— Вазир жаноблари, бу тадбир нималигини сиз бошқалардан яхшироқ билишингиз лозим эрди, — деди ҳукмдор кесатиқ аралаш. — Ёки атай ўзингизни ғофилликка
соласизмиё

— Йўғ-е1 — деди Бобохўжа бўшашиб.

— Ким айтади, — дея Баҳодир мажлис аҳлига бирин-кетин кўз ташлади, — шаҳристонни чалдеворлардин фориғ айламак чораси недир

Саройда яна аввалгидек оғир жимлик чўқди.

— Аъло ҳазрат, бир қошиқ қонимдин кечинг.

Муҳаммад Аваз товушидан хаёли бўлинган Мулла
Абдужаббор баданига сон-саноқсиз чумоли ўрмалагандек туюлди. Шогирди ҳалигина таъзирини еганига
қарамай, яна бундай ўзини ўртага уриши уни адои
тамом қилаёзди.

— Кечдим, сўзланг.

— Қулингиз фаҳмича, улуғсифат иморатлар қурмак
шаҳарни чалдеворлар исканжасидин қутқармак демакдир.

Дераза олдида қовоқ солиб турган Ялангтўшбий
Баҳодир мамнун жилмайганини кўргандан кейингина Мулла Абдужаббор енгил тортди. Аъёнлару боёнлар хотиржам қўл боғлаб турган йигитга совуқ назар
билан разм солишаётган эди.

— Эшитдингизмиё — ўқрайганча бош вазирга юзланди Баҳодир. — Сиздек давру даврон эгаси фаҳмламаган нарсани бу норасида фаҳмлабдир.

Бобохўжа Муслим чурқ этолмай олазарак нигоҳини олиб қочди.

— Шундоғ, жаноблар, гап улуғсифат иморатлар
устида борадир. Кўпдин камина дорилшифоия сингари улус важига ярайдиган яна бир маскан тикламоқни Эгамдан тилаймен.

— Кўнгиллари мадраса ёким масжидга кетибдир.

— Яна топдингиз, мавлоно, — Муҳаммад Аваз
елкасига қоқиб қўйди Баҳодир. — Белимизни етти
жойидин маҳкам боғлаб, Мирзо Улуғбек мадрасаси



дин камлиги бўлмаган мадраса қурилишига киришамиз

— Жидду жаҳдингизга офарин1 — деди Хожа
Ҳошим.

— Хазинам эшиги меъморлар учун ҳамиша очиқ.

— Қуллуқ, ҳазратим; — Мулла Абдужаббор севинчини изҳор этди. — Давлатингиз яна ҳам зиёда, умрингиз боқий бўлсин

— Самарқандни дунёга танитган ўзбекдир. Бунга
тирноқча шубҳа йўқ1 — Ялангтўш аста тахтга суянди
ва устоддан нигоҳ узмай давом этди: — Ани неча
марта хоки туроб айлашди, ҳар гал ярасига ўзбек малҳам босди. Биз ҳам дунёдин кўзи юмуқ ўтмай, бирон
кор-ҳолига ярайлик)..

Муаззам саройда кечган ўша мажлисдан кейин авжи
ёз палласи Ялангтўшбий Баҳодир кутилмаганда Муҳаммад Аваз дийдорини кўриш иштиёқига тушиб қолди.
Муҳаммад Аваз Мирзо Улуғбек мадрасаси ичкарисида, мубошир меъмор учун ажратилган ҳужрада устод
Мулла Абдужаббор билан бўлғуси иморат тарҳу амали
устида бош қотираётган эди. Белларига қилич осган
мулозимлар шоҳона безатилган аравада уни аркка келтиришди. Икки тарафида ям-яшил сарвлар қад ростлаган жимжит йўлак орқали Боғи Эрамни эслатувчи гўша
сари бораркан, вужудини енгил бир ҳаяжон қамраган
эди. Турли дарахтлар безаган чорбоғ адоғи кўринмасди. Ўртада, улус таъбири билан айтганда, кавсар сувига
тўлғазилган шишадай тиниқ сарҳовуз бўлиб, атрофини
қуршаган турфа гуллар розини тинглар, чор-атрофга
салқин ҳаво уфураётгани ва файзли ҳаёт бағишлаётганини мавжлар тили билан шивирлаб айтар эди.

Раъною наргис, атиргуллар, райҳону жамбиллар атру
бўйларига ғарқ хиёбонларда сон-саноқсиз товуслар
қанотларини ёза-ёза хиромон айланар, қатор-қатор




сарвлар оралиғида кўзлари мунис жайронлар анжумани авжига чиққан эди.

Муҳаммад Аваз жозиб манзарага дахл қилишдан
чўчиган каби, оёқ учида шошилмай одимларди. Барибир, ҳарчанд эҳтиёт бўлмасин, сезгир кийиклар қулоқларини динг қилишди, келгувчи бегона эмаслигини
пайқашгач, яна мажлис шавқига берилишди.

Сарҳовуз бўйидаги атрофи ўймакор панжара билан ўралган шинамгина шийпонга кўзи тушганда Муҳаммад Аваз беихтиёр тараддудланди.

Теваракда анвойи чечаклар бир-бирларидан қолишмасликка аҳдлашган каби, баравар барқ уриб очилган,
ганчкорий шийпон ифорий ислар оғушида товланиб
турар, тепада ошуфта кабутарлар чарх уриб ўйнашар,
хиёбонда сайр қилиб юрган товусларга рашк қилгандек, гоҳо маҳзун оҳангда сайрашар эди.

Самарқанд вилояти ҳокими, аштархонийлар сулоласининг кучу қудратда тенгсиз устунларидан саналган Абу
Карим Бойҳожи ўғли Ялангтўшбий Баҳодир ҳазратлари
ана шу дилбар гўшада якка ўзи ҳордиқ олаётган эди.

Ҳамон ақлу ҳушини йиғиштириб улгурмаган Муҳаммад Аваз, тиззалари қалтираган ҳолда, мармар йўлак ва
мармар зина орқали шийон саҳнига чиқди ва қават-қават
адрас-кимхоб кўрпачалару парқув болишларга кўмилиб
ўтирган салтанат эгаси қошида қаддини буқди.

Ялангтўшбий Баҳодир пинак бузмади, бир оздан
кейин ўтириш учун ишора бераркан, кўркам соқол
яна ҳам салобат берган энли бетини недир учқун ёритиб ўтди. Рўпарасида одоб билан чўккан йигитнинг
келишган қадди-бастини зимдан кузатди-да, оғир хўрсинди, шунда нечукким қояни эслатувчи гавдаси бир
кўтарилиб тушди.

— Мавлоно, сизни бемаҳал безовта қилдим, албатта сабабини билмайсиз, — ниҳоят чўзилган жимликни бузди у. — Бу ишим дилингизга оғир ботмасин.

— Аъло ҳазрат, нечун оғринай — деди Муҳаммад Аваз
самимий оҳангда. — Аксинча, бошим кўқда)..




— Ҳа, балет — давом этди ҳукмдор, йигит фаросатига ичида таҳсин ўқиб. — Ўтган оқшом Бобо Миршароф тушимга кирди. Баҳонада дийдорингизни қумсадим. Тўғриси, сизни ҳар кўрганда падарингизни кўргандек бўламен.

Суҳбат валинеъмати Бобо Миршароф устида кечишини сира кутмаган Муҳаммад Аваз борлиғи ногоҳ алғов-далғов бўлиб кетди. Ахир, ҳаётдан не-не армон билан, айниқса, жуфти ҳалолини куйдириб, бемаврид кетган қадрдон кишисини эслаши нақадар азоб).

— Тавба, сардор жийрон қашқада қийшайиб ўтирарди, — деб яна сулиш олди ҳукмдор. — Соч-соқоли оппоқ. Тавба, соч-соқоли қора эди-ку, дейман
ажабланиб. Гангиб қолганимга эътибор бермай, отига
миндирди. Регистонга етганимизда бехосдан уйғондим.

Сираси, Бобо Миршароф ёлғон дунёдан чин дунёга
сафар қилганда Муҳаммад Аваз ҳали эсини таниб улгурмаганди. Шу боис отасини тўласинча тасаввур
қилолмас, онаизори сўзлари асосида эслашга уринар
Эди. Ҳозир нечукким хаёлида жангу жадалда юравериб тобланган суворий қиёфасини тиклашга уринди,
аммо кўз ўнгида тўшакда қийналиб, ажал билан олишиб ётган қоқсуяк кимса жонланди-да, бўғзига аччиқ
йиғи тиқилди.

Шу пайт сарой русумига мувофиқ кийинган баковуллар ва хизматкорлар попукли шоҳи дастурхон
тўшалган хонтахтада Ялангтўш суйиб тановул қиладиган ноз-неъматларни муҳайё айлашди. Осиёйи нон,
майиз, писта-бодом, ҳар хил доривор кўкатлар, димлаб пиширилган каклик гўшти билан бирга, арча шохчаси аралаш зира-мурчга тўйдирилган кабобдан ҳар
хили тортилди.

Ниҳоят, нафис безаклар билан зийнатланган майкўза кўтариб ёшгина хушрўй соқий келди. Соқий икки
букилиб таъзим адо қилгач, ишга киришди. Қирмизий шароб кўпирган кумуш аёқларни бирин-кетин




узатаркан, юмшоқ товушда: кАсал бўлғай) — деб лутф
қилишни унутмади.

— Сиз бўшсиз, — деди салдан кейин Ялангтўш,
бош ирғаб, — хизматни ўзимиз адо этурмиз.

Хушрўй косагул, яна эгилиб таъзим бажо келтиргандан кейин, зинапоягача тисарилиб боргач, илдам
бурилиб гулзорга тушиб кетди.

— Қани, мавлоно, олинг, — деди ҳукмдор, қадам
товушлари тингач. — Сиз ила дардлашгим келадир.
Саҳарда туш кўриб уйғонганимдан буён кўҳна хотиралар тинчлик бермаётир.

Муҳаммад Аваз майда аксини кўрди, лабларидаги
синиқ табассуми, нигоҳларида ифодаланган ўйчанлик
қирмизийликни тағин ҳам жилолантириб юборгандек
эди. Аёқ май эмас, сеҳру жоду билан лиммо-лим эканлигини ўйларкан, уни аста буғланиб турган кабоб ёнига
қўйди.

— Аъло ҳазрат, маъзур тутгайсиз, камина ҳали
ушбу кўчадин ўтмадим. Гуноҳга ботмасменмиё

— Ҳай-ҳай, мавлоно, зинҳор-базинҳор ундай деманг. Бул неъмат, кам-кам олинса, гуноҳга ботирмас,
аксинча, гуноҳни гард мисол ювгай1

— Қизиқ, кўп қизиқ. — кулимсиради Муҳаммад
Аваз.

— Таажжубга ўрин йўқ, мавлоно1

— Май билан покланиш... Э, йўқ, ишонмадим

— Улуғ шоирлар бодани Оллоҳ тимсоли деб билурлар. Бунга не дейсиз, мавлоно Нима, меъмор аҳли
ғазал сеҳридин бенасиб эрурмиё

— Менимча, бода сурурини Оллоҳ таоло меҳри
билан қиёслаш бошқа-ю, майпарастлик қилиб имонни хароб айлаш бутунлай бошқа — ортга чекинишни
истамади йигит. — Подошохларга келсак, улар гуноҳни гуноҳ билан ювишни хушласалар керак.

Номаълум нуқтага тикилиб ўтирган Ялангтўшбий
Баҳодир искис ўгирилди, нетонгки, тишига тош теккан каби башараси бужмайиб кетган эди. Аммо тезда




ўзини ўнглади, безовта дилидан, кўп закий, фақат тилига эрк бергани чатоқ, деган фикрни кечирди-да,
жилмайишга уринди.

— Сиз баҳсу жиддия қилмоқчимисиз 7

— Асло, олампаноҳ. Афу этгайсиз.

— Ундай бўлса, мавлоно, ўзингиз тўлдириб қуйинг,
сиздек ўғлон қўлидан шароб нўш айламоқ фароғат)..

Муҳаммад Аваз бу вазифадан бениҳоя узоқлигини
ўйлаб гангиди, йўқ, оғринди. Аммо кимсан Ялангтўш
буюриб турганда қандай бўйин товласин Сир бой бермай жимгина майкузага узалди, лекин ҳалиги соқийга
тақлид қилмай, ўтирган жойида шароб сузди. Хижолат
ичра яна иккилана бошлаганда Яланггўш ўзи жонига
ора кирди, аёқни шартта кўтариб, бир зарбда бўшатди.

— Кўнглим мусиқа тусайдир, — аста ёнбошига
ёстиқ тортди ҳукмдор. — Ичимда ҳаргиз бир газак
борки, мудом уни ё май, ё мусиқа даф қилур.

— Тушунмадим, олампаноҳ.

— Кўпинча фалаки буқаламун, яъни, бевафо дунё
саодатидин май саодати авло кўринур. Тожу тахт ёки
шуҳрат кўнглимни ёритиш нари турсин, зулматга гирифтор қилганини қандоғ тушунтирай

— Ахир, аъло ҳазрат, ҳокими мутлақ бўлиш учун
интилмабсизми

— Тўғри, интилганман. Оллоҳ иродаси билан кучлилар ожизларга раҳнамолик қилиши бор гап-да1

— Камина ҳеч қачон тожу тахт ҳавасини тиламас
эрдим.

— Аслида тож кийиб, тахтга қўниш ҳам ҳунар,
мавлоно. Сиз кабилар бундин бенасиб бўлиб, биз кабиларни калтабинликда айблаб кун кечирадилар.

— Бундай айблов ноўрин эканлигини ҳар ҳолда
билсангиз керак.

— Биламен, мавлоно, — Баҳодир чордона қуриб
ўтирганча косагуллик қилишга киришди. — Фақат
ҳақиқат қиличидин қўрқмай, бошни доим яланг тутиб
берган афзал




— Ҳақиқат улус ҳукмидин иборатдир.

— Айтинг-чи, мавлоно, улус нечун, ҳукмдор борки, барини бирдек лойга белайдир

— Боиским, алар кирдикорлари ўзаро ўхшаш

— Йўқ, улус омий, яхшилик ила ёмонлик фарқига
бормас.

— Ўша яхшиликка оғу қўшилган бўлса-чи2

Ялангтўш яна ўзини босди-да, рўпарасида ўтирган
йигит устози пандларини пухта ўзлаштириб, кўп китоб ўқиганини, оқу қорани тушпа-тузук танишини,
ҳатто тожу тахт хусусида балодай фикр юрита олишини эътироф этди. (Агарки, тарбияси қиёмига етса, андин зап фозил етишур 5 — деб қўйди ичида ва атай
ҳалиги саволни жавобсиз қолдирди. Анча чўзилган жимлиқдан кейин суҳбат жиловини бошқа мавзуга бурди.

— Мулла Абдужаббор кайфияти созми

— Шукр, создир. Ул зоти шариф ҳам дуойи жонингизни қиладир, ҳам иморат тарҳу амали бобида
тинмай куч сарфлайдир.

— Умидимки, янги фунун ва илоҳиёт қароргоҳи
Самарқанд қиёфасига шоҳона безак бўлур.

— Каминага қолса, қиблагоҳ, ани бир сўз билан
дорилфунун деб атар эрдим.

— Дорилфунун" Ҳа-ҳа, кўп маъқул, дорилфунун деб
атамоқ керак. Хўш, бул қурилиш қимматга тушармиё

— Сизни сарфу харажат ташвишга солибди-да. АнДОҒ ҳолда ютқазурмиз. Аждодлар хайрли юмуш ижросида сармояни аямаганлар

— Мавлоно, меъморлар учун хазинам эшиги доим
очиқ, деган эрдим. Нима, унутдингизми7

— Илм билан санъат қурбон сўрайдир. Шундан
чўчимаган халқимиз меъморлик обидалари билан қаноат қилмай, курраи арз ҳали уйқудалик пайтида, расад
қуриб, фалак тоқига оёқ қўймиш

— Ушбу маълумотни кимга сўзлайсиз — ҳузурланиб мийиғида кулди Баҳодир. — Наҳотки булардин
хабарсиз бўлсам




— Хабардорсиз. Буларни ҳали улус омийлигига ишорат берганингиз боис эсладим, — недир учқун ёнди
Муҳаммад Аваз нигоҳида. — Ахир, замин сайқалига
айланган шаҳар қурган, кўп илмларни сув қилиб ичган
халқ пешонасига қаро тамға босиш инсофданми1 2

— Кўксимни пора-пора қилмакдасиз.

— Ҳазратим, зиғирча ҳам азият чекманг. Наздингизда ўққа айланган бул сўзлар ҳақиқий эгаларини
топурлар.

Ялангтўш майкўзага узалиб, чинни аёққа кўпиртириб шароб қуяркан, баданига енгил титроқ кирганини пайқади, шаробни бир томчи ҳам қолдирмай сипқорди-да, зимдан Муҳаммад Авазга нигоҳ юборди.

Ахир, қачондир кўп мушкул дамларда суяган қадрдон биродари фарзанди тизгинини бу тахлит бўш
қўйиши қанчалар маъқул Аниқроғи, бу кетишда эрта
у бутунлай тепасига чиқиб олмаса, ҳамма ёқни ағдартўнтар қилиб, бошига турли-туман ғалвалар орттирмаса Қолаверса, бу замонда ҳеч кимга ишонч йўқ,
ҳар ким ўз кўмачига кул тортади, ё фалаксан-ей1..

Ялангтўш беихтиёр тушини эслади, яна зимдан
Муҳаммад Авазга тикилиб: кКелбати оз-моз отасига
тортган) ъ — деган фикрни дилидан кечирди. Кечадан
бери Бобо Миршарофнинг забардаст қадди-басти хаёлини банд айлаган эди. Ҳозир ҳам ўша қадрдон сиймони кўз олдида жонлантирар экан, беихтиёр қони
тошиб, бағри илиди.

Охирги кунларда у негадир ўзини ҳимоясиз сезади, ёнида бир ҳамдард, суянса бўладиган валломат кимса кўрмайди. Бобохўжа Муслим нари турсин, ҳатто
Хожа Ҳошим билан ҳам сирлашолмас, унинг аввалги
журъати ва ҳомийлик лаёқати қолмаганини қадамда
ҳис этиб бўғилар эди.

— Мавлоно, ёлғизлик азобидан воқифмисиз 2 —
Муҳаммад Аваз елка қисгач, у давом этди: — Ҳамма
хушомад билан кўнглимни овласа-да, танҳолик домидамен.




— Қисматдан қочиб қутулиш қийин.

— Илгари бор эрди ишонган ҳабибим1..

— Ул зот ким эрди

— Бобо Миршароф).

Муҳаммад Аваз падари бузруквори Ялангтўшбий
Баҳодир ҳурматини қозонгани, саройда ва эл орасида
нуфузи кундан-кун ортиб, катта қўшинни тасарруфида тутганини онасидан кўп эшитган эди.

Таажжубки, волидаси қизиқарли воқеаларни тўлибтошиб сўйлар экан, ногоҳ кафтлари билан бетини ёпиб
ёки кўрпага бошини буркаб бирдан ҳўнграб юборар
эди. Буни ўзича тушунган Муҳаммад Аваз шўрликни
ўз ҳолига қўяр, бир оғиз ортиқча гап сўрамай, аста
жуфтакни ростлар эди.

— Бобо Миршарофни эсласам куйиб кетамен, —
жимликни бузди Баҳодир. — Юрагим оловини мана
шу сабил қолгур сал ўчириши мумкин.

— Афсус қиламен, ҳазратим.

— Бағримда бир кемтик бор, мавлоно.

— Ёруғ дунёдин бағри бутун одам топилмас.

— Ҳақсиз. Чархдин совидим.

— Нима гап ўзи, сизни илгари ҳечам бу аҳволда
кўрмаганмен.

— Келгусида ҳам кўрмайсиз, — деди Баҳодир, овози яна ҳам ўзгариб. — Пайти етибдими, билиб олинг,
падарингиз маним ўрнимда қурбон бўлган.

— Фақирни ҳайрон қилурсиз, аъло ҳазрат, — деди
Муҳаммад Аваз, қулоқларига ишонмай. — Адашмасам, бу сўзларингиз сархушлик мевасидир.

— Йўқ, мавлоно, ундай эмас.

— Сир бўлса, сирлигича қолгани маъқум

— Энди ўйласам, сардор каминани бир умрлик
қарздор қилиб кетган экан. Бу қарзни қандай узишни
ўйласам тунлари уйқум қочадир. Кеча оқшом тулпорда тушимда аён бўлгани таъбирини билолмадим.

— Аҳли қубур — ўликлар қарз талаб қилмас, яъни,
талаб қилолмас, қиблагоҳ ..




Шийпон кунботаридаги гирдларида тут ва хурмо
ниҳоллари экилган гулзор оҳиста шитирлади. Бўй-басти бир хил бир нечта жайрон эпкинда чайқалаётган
раъною наргис пуштасида беозор мўлтираб турарди.
Бежирим киприклар қуршовида чақнаётган кўзларида
алвон гуллар япроқларидан кўчган шафақнамо ранг
аксланган эди.

Жонлуғларни томоша қила-қила Муҳаммад Аваз
кўнглида тушунуксиз бир кайфият уйғотган суҳбатни
унутди, шошилмай шийпондан узоқлашар экан, беихтиёр ортига ўгирилди. Тожу тахт қайғусидан тамомила
фориғ бўлганига имон ўгирган каби, Ялангтўшбий Баҳодир пар болишларга бош қўйиб осуда ётар эди...

Ажабо, Назокатбону совчилик масъулиятидан чўчигани сайин, Муҳаммад Аваз дарди тобора зўраяр, кўзига умидсизлик гирдоби яққолроқ кўринар эди.

Яхшики, Мулла Абдужаббор бир сўзда турди. Устод тезроқ Ялангтўш кўнглига қўл солиб кўришни
хоҳларди. Шу билан бирга, Назокатбону ҳузурига қатнар, таклифини қайта-қайта таъкидлаб, уни ҳоли-жонига қўймас эди. Ахийри, сергак тортган кампир, дилида журъат майсаси битиб, олий даргоҳдан келин
тушириш иштиёқи билан ёна бошлади.

Бибихоним масжидида пешин қарзини узган намозхонлар бозор, раста-дўконлар, кўчалару маҳаллаларга тарқалган маҳалда улар узун-қисқа бўлиб арк
сари боришар эди.

Соқчилар оҳорли либослар кийган Мулла Абдужабборни кўрганлари ҳамоно тавозе билан йўл бўшатишди, у билан ёнма-ён пилдираб келаётган очиқ чеҳрали
кампирни ҳам бемалол қўйворишди.

Улар қизил қум тўшалган, икки ёни гулзору сабзазор кенг ва сокин йўлакдан бафуржа илгарилашар экан,




муҳташам бино эшиги олдида тағин зирҳга ўралиб,
қалқону найза тутган, қовоқлари солинган сарбозларга йўлиқишди. хЭ, тавба, бул тириктовонлар нимани
қўриқлайдир 7 э — дея Назокатбону ғудранаркан, устод беихтиёр жилмайди.

Эшикоға, кутилмаган меҳмонларни даҳлизда тўхтатиб, ўзи бағдодий эшикдан саломхона сари йўрғалади.
Мислсиз тиниқ ранглар ва ингичка нақшларга чулғанган хонада улар анча диққат бўлишди. Айниқса, Назокатбону, юраги безовта тепиб, Худодан сабр-тоқат ва
омад тилар эди. Ҳаяллаб кетган эшикоға қайтиб чиққанда у тутдек тўкилаёзган, ўзини сарой бўсағасига бош
уриш учун мажбур қилган бебошвоқ ўғлини ичида юмшоқ-юмшоқ қарғай бошлаган эди.

Хосхона ҳашамати ва малоҳати Назокатбону ақлу
ҳушини ўғирлади, ўзаро уйғун турфа ранглар жилоси
гўё борлиғини занжирбанд айлаган, ҳеч бир таърифга сиғмас маъвога улоқтириб ташлаган эди. Эҳтимол,
шу боис тўрдаги сийму зар, қимматбаҳо тошлар билан безатилган баланд тахтни, унда бургут каби қўниб
ўтирган басавлат соҳиби давронни дафъатан кўрмади.

Ялангтўшбий Баҳодир, хаёл уммонига ғарқмиди,
қовоғи солиқмиди, англаш ҳайтовур мушкул, чап қўли
тиззасида, ўнг қўли билан исфаҳоний ханжари дандон сопини ушлаган, нигоҳи номаълум нуқтага михланган эди. Пайваста қошлари, қалин қовоқлари ва
япасқироқ бурни кенг пешонаси билан уйғунлик адо
этган, туртиб чиққан ёноқларидан қон томгудек эди.

— Қадамларига ҳасанот, меъмори замон

— Худо қўлласин сизни.

— Бир муслимаи мўминани етаклаб келмишлар.

— Бул муслимаи мўмина музаффар қўшинингиз
сардори раҳматли Бобо Миршароф завжаи ҳалоли,
яъниким, мубошир меъморингиз Муҳаммад Авазнинг
волидаи муҳтарамаси бўлур.

— Офаринг( Андоқ демайсизми, устод Хобгоҳи
муборакка хуш келибсиз, Назокатбонуг — деди ҳукм



дор, ногаҳон чеҳраси ёришиб. — Камина сиз билан
ҳалигача учрашмадим, аммо сиз ҳақингизда кўп нарса
биламен.

— Қуллуқ — деди Назокатбону хиёл эгилиб.

— Ҳар гал ибодат чоғи Бобо Миршарофни ёд олиб,
анга Тангри шафоатини тилаймен. Раҳматли, илойим
жойи жаннатда бўлсун, каминага чексиз садоқат
кўргузган жасур лашкарбоши эрди. Ҳей, дариғ, умрдан қисган экан.

— Иложим қанча, қиблайи олам, — киприк намлади кампир. — Пешонамга сиғмади-да

— Афсус, афсуст — Ялангтўш қисқа сукут сақлагач, Мулла Абдужабборга юзланди: — Хўш, мавлоно,

каминага қандай хизмат буюрасиз

— Баҳодир жаноблари, — бирдан тетиклашиб ўмганини кўтарди устод, — бул ожиза ила даргоҳингизга
юкуниб келганимни не муддаога йўймоқдасиз

— Аминменки, каминадин кўнгил сўраш ниятида
ташриф буюргансиз, — деди ҳукмдор узиб. — Нияти
холис оғалар ҳамиша яхшилик тилаб юкунадирлар.

— Ташаккур, топдингиз. Фақат яна бир эзгу мақсад билан келганмиз. Бир қошиқ қонимдин кечсангиз, ани ҳам баён қилар эрдим.

— Кечганим бўлсун, тақсир.

Мулла Абдужаббор ял-ял ёнаётган афғоний гилам
бир бурчида жон ҳовучлаб турган, кўзлари тубида
недир иштибоҳ чайқалаётган Назокатбону сари бир
қараб олгач, дадиллик билан Ялангтўшга ўгирилди.

— Қулоғимга етибдирким, сиздек улуғ зот парвариш қилган гулшанда бир гул битибдир ва бул муслимаю мўмина чироқёқари ўша гул асири бўлмиш
Алар сиздан ҳам нажот, ҳам мурувват кутадирлар.

Мулла Абдужаббор нутқини тугатгунча шундоқ ҳам
бўлари бўлиб турган Назокатбону ич-этини еб, бадани
увишиб, нафаси қийилди ва гиламга беҳуш қулаёзди.

Ҳайҳотки, ушбу паллада, Ялангтўш Баҳодир, фахри-қувончи ҳисобланган мунаққаш тахтда эмас, гўё




бир ҳовуч чўғ устида ўтирарди, яна чатоғи, ҳалигина
бутун қиёфасини нурлантириб турган ифтихордан
асар ҳам қолмаганди. Аммо у, ҳоли-руҳини сездирмай, тахтдан тушиб, Мулла Абдужаббор рўпарасига
борди.

— Бекор уринибсиз-да, мавлоно

— Нечун, олампаноҳ

— Андиша унутилган фурсатда сийлов қилич бўлишини унутибсиз.

— Элчига ўлим йўқдир.

— Аммо, орага совуқчилик тушса, оқибати ёмон
бўлур1

Чамаси, Ялангтўш Баҳодир ана шу кесатиқлар билан
суҳбатга якун ясаб, барига нуқта қўйиш тилагида эди.
Буни англаган Мулла Абдужаббор яна ҳужумга ўтмоқчи бўлди. Аммо ногоҳ миясига қайноқ қон урилиб, юраги хуруж қилди-ди, сўз қотгани мажоли етмади.

— Қиблагоҳ, муборак даргоҳингизга адолат истаб
келдик, — охири орага суқилди Назокатбону, устод
ҳолини сезгач.

— Каминадин адолату элатимдин шаккокликмий

— Ишонинг, ниятимиз холис.

— Холис ниятда бўлсангиз, нечун дилимни оғритишга журъат этибсиз Биласиз-ку, Эгам ҳар ким ўз
тенги билан топишсин деб буюрган

— Оғайи шариф, ўғлимда не нуқсон кўрасиз —
астойдил ранжиди Назокатбону. — Ҳазор шукр, у ҳеч
бир тенгқуридин кам эрмаст1

— Ҳунарини пеш қиласизмиё

— Тангрига қасамки, ҳунари пеш қилмоққа чандон
арзигай, — Назокатбону ўрнига кўксини аста-аста
силаётган устод жавоб қилди. — Анинг санъати эвазига курраи арзнинг жамийки мулки, жамийки ганжинасини тортиқ қилса ҳам кам эрур1

Нохуш сукунат қаърига чўккан хобгоҳни ногоҳ
жаранглаган кулги тутди. Нафсонияти яна ҳам симиллаб кетган Баҳодир масхараомуз хохолар эди. Сўнг




бирдан жим бўлиб, намланган қалин қовоқларига шоҳи
қўлрўмолини боса-боса, тахт сари йўрғалади.

— Оббо, сиз-ей, шундоғ денг12 Хўш, ҳунаридин
бўлак пичоққа илинадиган яна нимаси бор

— Кишики, ҳунар тахтига эришибдир, ҳар неки
эзгу нарсага етишибдир.

— Оширасиз, устод. Фақат ҳунар билан киши муроди ҳосил бўлмаст — яна кесатди Ялангтўш. — Наҳотки, Самарқанддек юртни сўраб турган мендек зот
шу қадар нодон

— Йўқ, олампаноҳ, сиз донолар доноси бўлурсиз.

— Шундай экан, Моҳбонуни минишга ҳатто оти
бўлмаган ялангоёққа узатишимга ишонасизмиё

— Муҳаммад Аваз ялангоёқ эрмас1 Молу давлати
ўзига етгулик{ Падаридин тузуккина мерос қолган...

Одатига хилоф равишда анчайин тутаққан, ичида
нимадир чирс этиб синган Мулла Абдужаббор таъзимга чоғи келмай эшик сари юрди.

Назокатбону эса аста оҳ тортди, сўнг, номаълум
нуқтага тикилганча, кимки шўрпешона бўлса, ўйламай-нетмай сарой деворига суйкансин, деган фикрни
дилидан кечирди.

— Оғайи шариф, нуридийдамни нечун бунчалар
ерга урдингиз Палаги тоза инсон эканлигини биласиз-ку. Ҳатто ҳозиргина падари қандай киши бўлганини ўзингиз айтдингиз.

Шамшир зарбидан минг чандон оғир бўлган бундай зарбни кутмаган Ялангтўш бир ҳолда сукут сақлади. Аллатовур кўпчиб кетган авзойидан ич-ичида недир ғалаён тошаётгани, нимадир юрагини тилимлаётгани англашилар эди.

— Камина ўша зот юз-хотирини қилганим сабабли
сизлар билан мулоқотда бўлдим. Ҳар қанақа бошқа
шохдорни хобгоҳи муборакка йўлатмас эрдим.

— Шунақамиё Бечора сардор сиздек кимса учун
азиз бошини тикканига ўкинамен)




— Анинг арвоҳини тинч қўйинг. Анга бўлган ҳурматимни бўйнимга сиртмоқ қилиб солманг. Ҳукм будирким, эшигимга бундай ният билан бошқа қадам
босмагайсиз)..

Юраги тўхтаб қолаёзган Назокатбону саройингни
елкамнинг чуқури кўрсин маъносида бир дарғазаб
чимирилди, телбаларча гавдасини тахтга отган Ялангтўшни бир зум хушламай кузатиб турди-да, шошилиб
даҳлизга чиқди. Даҳлиз қуйироғидаги курсида хомуш
ўтирган ва маҳзун хаёлларга чўмган Мулла Абдужабборга кўзи тушиб, истеҳзо билан шивирлади:

— Юртни шу кимса қўлига топшириб қўйган Худойимдин ўргилай

ж ж ж

Ялангтўш гўё бир зилзила оғушида қолди, оқибат,
номаълум куч борлиғини хасдек чирпирак қилиб ташлади. Мана, энди шуурида доим ҳукмронлик қиладиган илиқ нур сўнган, тахтда жонсиздек ўлтирар, ҳали
ортиқ даражада ҳаволангани учун ичидан зил кетар
эди.

Бул недир, сарой бошига келган фалокатми Сира
ақл бовар қилмаст Афсус, аларни хафа қилди. Устод
айниқса ёмон ранжиди. Энди не бўлур Эл ичида гап
ётмас, эрта-индин бутун улусга тарқалади. Бир гадо совчи қўйиб, саройни оёқости қилгани устидан тўйгунча
куладилар. Рост, у Тангри қарғаган гадодан қолишмас,
дарвешлиги ҳам бор, топганини кўча-кўйда сочармиш,
учраган касга тарқатар эрмиш. Ҳали Моҳбону тоза аччиқланса керак. Не-не аслзодаларни назарга илмаган
малика бир гумроҳни бошига ёстиқ қиладимиё

Кўнглини хуфтон қилиб кетган совчилар аламини
кимдан олишни билмай, Ялангтўшбий Баҳодир яна
анча вақт ўзи билан ўзи олишди, умид уйғотадиган
анча-мунча режа тузди. Сал хотиржам тортгандан кейин кафтларини бир-бирига урди. Мовут чопон ки



йиб, ихчам ипак салла ўраган эшикоға кириб, остонада ниҳолдек букилди.

— Май келтиришсин. Ҳа, айтганча, катта маликани чорланг. Бошқа биров йўламасин.

Кучу қудратда тенгсиз Ялангтўш бахту иқболи осмонида порлаган юлдуз саналмиш Хуршидаойим қадам
ранжида қилган ҳамоно хобгоҳ ёришиб кетгандек бўлди.

Аллақачон хуморбосди қилишга улгурган Ялангтўш
тахтда сархуш ўлтирар, йирик-йирик кўзлари мулойим боқар, бояги аламзадалик ғуборидан фориғ бўлган
вужудини ажаб бир масрурлик эгаллаган эди.

Малика ҳамишагидек ҳафсала билан ясан-тусан
қилмиш: мовий шоҳи пешонабанди, марғилоний саккизтепки атлас кўйлаги нозик қадду қоматига муносиб бўлиб, тилла-кумуш тақинчоқлар ҳусни малоҳатини кечагина чимилдиққа кирган келинчакники каби
очиб юборган эди. Думалоқдан келган юзи ҳавзи кавсар сувига ювилган каби беғубор, сирли жилмайишга
мойил дудоқлари гул япроғидек юпқа, офатижон кўзлари олов сочар эди.

Ҳайтовур муддаоси ушалди: дунёни оёқлари остида кўришни омад билган ҳукмдор, сал кам йигирма
икки йилдан бери ўзи билан бир ёстиққа бош қўйиб
келаётган малакни илк марта кўриб турган каби, суратдек қотиб қолди.

— Хуршида, бул ўзингизми7й — деди у эҳтирос
йўғрилган товуш билан. — Во ажаб, кўкдан тушган
фаришта кабисиз.

— Қарилиғ остонасига етибман, — жилмайганча
ўғринча қараш қилди малика, — тавба, ҳануз бошим
хушомадингиздин чиқмас 1

— Энди ўн гулингиздин бири очилмиш

— Не мақсадда чорладингиз

— Чеҳрангизга тўйиб-тўйиб боқмоқчи бўлдим.

— Ҳашаматли хосхона жойи эмасдир.

Нозик пичинг маъносини тушуниб етган Ялангтўшбий Баҳодир хиёл довдиради. Ахир, қачондан бери,




бирламчи, беадад юмушга ботгани, иккиламчи, кўп
вақтини бошқа сулувлар қўйнида кечиргани сабабли,
бул пари зулфи райҳонлари бўйидан бебаҳра қолиб
келади. Насиб қилса, навбатдаги кечани унинг ёнида
ўтказади ва тонгга қадар ухламай кўнглини овлайди.

— Маликам, хосхона ҳашамати муҳаббатимни ҳеч
қачон чекламас. Негаки, хосхона тугур, кўҳна дунё
бору йўғи билан бир қарашингизга арзимагай

— Йигит фаслингиздаги ҳазиллардин қилурсиз.

— Ҳамон қирчиллаган фаслимдир.

— Бўлса бордир. Лекин мен бечора узун тунларни
юрагим эзилиб ёлғиз ўтказамен, — Хуршидаойим ахийри дардини ошкора айтаркан, киприклари паришон
эгилди. — Бул хусусда нечун индамайсиз

— Бу кеча кутинг, маликам1..

Ялангтўш юзини мубҳам бир кўланка қоплаганини, овози хиёл совуқ янграганини пайқаган Хуршидаойим бирдан ноқулай аҳволга тушди. Ичида бемаврид,
ҳатто ортиқча нозу карашма қилганини эътироф этаркан, айбини ювиш учун ёқимли кулди ва атру ифорларини таратиб эгилди.

— Афу этгайсиз, ҳазратим.

— Қайси гуноҳингиз учун афу otay?

— Ҳануз тилагингизни билолмадим.

— Хўш, маликам, камина сизни олчин бекларидин
тортиб олганим ва хилват кечада тўриқ отга мингашиб қочганимиз ёдингиздамиё

— Ёдимда, — деди малика ажабланиб.,

— Ўша кезлар ҳовлимизни қароқчилар талаб, падарим қўли калта келиб қолгани, барини била туриб,
сизнинг падарингиз биздан юз ўгиргани ва авлодимизни ялангоёқлар тоифасига қўшгани ҳам ёдингиздами

— Ўтганига саловат, бегим.

— Ҳа, саловат, — сўлиш олди ҳукмдор. — Фақат
шуни англангки, бугун киши билан отга мингашиб
кетиш навбати қизимизга етибдир.




— Моҳбону таърифини қиласизмиё

— Шундоғ, маликам.

—– Моҳбону андоғ кўчаларга қиё ҳам боқмас.

— Сиз қиё боққан эрдингиз.

— Маним йўриғим бўлак. Падарим бўлғувси куёвини дарбадар санаганини ҳозир ўзингиз эслатдингиз.

— Энди ўшал каби калтак ўз бошимизда синмоғи
мумкин.

— Аниқроқ сўйланг, ҳозир тарс ёриламен..

— Раҳматли Бобо Миршароф бевасини танисангиз керак.

— Ҳа. Олчин уруғидин.

— Бобо Миршароф олчиндин, Назокатбону темурийларга туташадир, барлос оиласидин тушган. Ўша
кампир бугун Мулла Абдужаббор билан совчилик ихтиёр этибдир, арзанда ўғли Муҳаммадга маликани
унаштирмоқ ниятида. Олдиларига похол солиб жўнатдим.

Сал илгарироқ Хуршидаойим арк чорбоғи ва сарой йўлагида таъмир билан машғул Муҳаммад Авазни бир-икки маротаба учратган, келишган қадди-қомати, ёқимли муомаласи ва ақлу заковатига мафтун бўлган
эди. Ҳозир суҳбат маромидан ўша йигит қизига кўнгил
қўйганини тахмин қилди (бекорга совчи юбормагандир)) ва бир орзиқиб тушди. Айни пайтда, фақат ўз
хоҳиш-иродаси билан иш тутишни хушлайдиган ҳукмдор унга хайрихоҳ эмаслигини ҳам пайқаб улгурди.

— Боплабсиз, аъло ҳазрат — деди у ниҳоят, шубҳаларини яширишга уриниб, — тўғри йўл тутганингизга ожизангиз ҳам кафил".

— Муҳаммад Аваз отаси билан ўртамизда нозик
муносабат бўлганидан яхшигина хабардор, кўрнамак
шуни дастак қилмоқчи шекилли: Аввалги тераклар
кесилиб кетганини билмайди-да)..

Ялангтўшбий Баҳодир катта малика билан фикри
бир жойдан чиққани учун анча енгил тортди. Жимжит хобгохда ёлғиз қолгач, кейинги кунларда саройга




пайдар-пай элчилар жўнатаётган беклар, амирлар ва
бошқа турли тоифа зодагонларни кўз олдидан ўтказа
бошлади. Уларни бирин-сирин Муҳаммад Аваз билан
солиштирар экан, негадир қониқмас, ичи тирналиб,
тажанглиги ортар эди.

Ахийри, у, ҳовлиқиши — иккиланишу гумонсираши, ўзини ўзи қийноқ гирдобига отиши бефойда эканлигини, масалани яна ҳам чигаллаштириб, шармисорлик билан тенг аросатга рўбарў қилиши мумкинлигини кўнглидан ўтказди. Қодир эгам, сўз умр савдоси
устида экан, шошиб қайга боради, нима бўлганда ҳам
арқонни узунроқ ташлаб қўйгани яхши.

Аллақачон бой-бадавлат ошиқлар ўртасида хуфиёна талаш бўлаётганидан бехабар Моҳбону ширин хаёллар ва эрта ёди билан машғул эди. Саройда азалу абад
ҳукмрон совуқ сукунат, жимжит бўлмалар ичра беиз
йўқоладиган кунлар, рўёбга чиқиши душвор орзулар
бағрини эзарди. Ахийри, ҳалиги хонада ёлғиз қамалиб, кўнглининг яккаю ягона ҳамдами ҳисобланмиш
қилқалам билан сирлашар эди.

Моҳбону, гоҳо ўзига сиғмай, недир истак билан
чорбоғда ҳозир бўларди, ҳашаматли кўшк рўпарасида
канизаклар давра қуриб рақс тушишса, лапар ёки алёр
айтишса, ғазалхонлик қилишса бир оз овунар эди.

Аммо кўпинча чеккароқдаги жимжит гулзор ёки
майсазорда паришон чўкиб, бир ажаб ўйларга толади, тинмай гулдан гулга қўнаётган капалакларни кузатар экан, хаёлида ўша сиймо жонланади. Лекин у олисда, қадам етмас номаълум макондан.

Баъзан Моҳбону ситамгарига оҳу зорини еткизмаса бир бало бўлиб қоладигандек типирчилар, ўз аҳволи устидан ўзи аламангиз пиқирлаб кулар, сўнг жимгина қаламу қоғоз қошида юкунар эди. Ҳей, тавба,




арзи-ҳоли, дарди-қувончи, ўпка-гинаси намунча кўп,
намунча Ҳайҳотки, қоғозга тушиб улгурмаганлари
ногоҳ жолага айланар, нақш олмадек тап-таранг ёноқларини дув-дув ювар эди.

Моҳбону негадир бора-бора ўй-хаёлини очиқ-ойдин ифода этишдан чўчийдиган бўлди. Барини иложи
борича ҳатто ўзидан ҳам пинҳон тутгиси келар, лекин
кўпинча бунинг уддасидан чиқолмас эди. Базан сарой
ҳаёти бир хил кечиши, кар ва соқов чор девор нолаю
афғонини тингламаслиги, ортидан аллакимлар узлуксиз таъқиб қилиши, ҳатто онаси Хуршидаойим билан
ҳам суҳбати қовушмаслигидан зорланар эди. Охирги
хатини айниқса куйиниб ёзди:

кМавлоног{ Саломат бормисиз2

Бошим қандоғ маломатлар домида қолганини таърифлагани ожизмен. Камина қилқалам билан ошно
тутинганимни ҳазрат отам сезибди. Важоҳати кейинги кунларда булут қоплаган кўк каби эрур. Агар
ҳалиги суратлар қўлига тушса, шубҳасиз, худди теримга сомон тиқадир. Шўрлик Ҳабиба ҳам калтак остида қолажак. Сиз билган хонани танбалаб, яқинига
йўламасликка аҳду қарор қилдик. Ажаб ҳодисаларни
иншо этиш тилагида эрдим. Ҳозирча тийилмакка
тўғри келади.

Мавлоног Сарой таъмирини тугатибсиз. Эшитдиму ғаш тортдим. Бир баҳоналар билан чўзиб турмабсиз. Энди кўришмак насиб этармикинг

Моҳбону бугун шу битик жавобини кутаётган эди.
Бахтига қарши ўлгур Ҳабиба кечикди. кБирови билан
қўл ушлашиб кетдими, нима бало2у — дея ўзича шивирлар экан, юрагига қил сиғмай турса-да, юзини кулги
қоплади. Кечки салқин чоғи боққа чиқиб, падари хушлайдиган баҳаво шийпонда хиёбон оша дарвозага термилиб ўтирди. Қош қорая бошлади ҳамки, канизак
дараксиз эди.

Қоронғилик аста-секин қуюқлашиб, уфқ узра Зуҳра элас-элас милдирай бошлагач, Моҳбону яна ҳам бе



зовталанди. Устида дубулға-совут кийган, елкаларига
камону ўқдон осган, қиличу найза тутган сарбозлар
юрган шинакли қалин девор таги билан дарвозагача
борди, нима учун бундай қилганини тушунмай, бир
ҳолда ортига бурилди.

Моҳбону бутун арк, қолаверса, сарой оқшомлари
ажабтовур маҳобатли кўринишини тан олди. Саройни
одатдагидек дашт сукунати қучганди. Сокин ёнаётган
сон-саноқсиз шамлар ёритган узундан-узун йўлакдан
ихтиёрсиз одимлар экан, ажабтовур ваҳм туяр эди. Дид
билан жиҳозланган ётоғига кириб хўрсинди ва ўзини
пар кўрпа-кўрпача, пар лўла-болишлар оғушига ташлади.

сОҳ, маним жиловсиз телбалигим:{ Оҳ, маним ҳад
билмаган шаддотлигим) Сиздек фаросат ва малоҳат
соҳибига нечук ўтурушаркин Тақдир пешонамга наҳотки шўришлар битмиш

Моҳбону тўлиб-ўртаниб турганда, ногоҳ бағдодий
эшик очилди-ю, хаёли бўлинди, остонада гуноҳкорона қўл қовуштирган Ҳабибага кўзи тушгач, тузоқдан
қутилган қушдек потирлаб қўзғалди. Чиммати ва ҳарир
ридосини кўтариб қўйган канизак ўзини дунёбехабар одам каби тутаётгани тоқатини тоқ қилиб юборди.

— Ул зоти шарифни кўзинг билан кўрдингми, жоним Ҳабиба

— Кўрдим, маликам, кўрдим, — ҳадик аралаш шивирлади канизак. — Фаҳмимча, юриш-туришлари бошқача, ранг-рўйлари маҳзуни..

— Нечун, Ҳабиба Қон қилмай тезроқ гапирсангчи

— Сабабини сўрасам, сукут ила жавоб қилдилар.

— Хўш, хўш Яна озгина имилласанг пойингда жон
берамен.

— Жон бергали шошманг, маликам, — деди Ҳабиба, нигоҳи сирли порлаб. — Мана бу сизга. Каминага
ҳам ўқиб берурсиз.




— Ўйлаб кўрамен, шумгина дугонам.

— Жўнар пайтимда, маликам хоҳиш-иродаси камина учун эзгудир, билганича иш тутсин, дедики, ҳеч
нарса тушунмадим.

Моҳбону букланган бир парча қоғозни, қимматбаҳо буюм каби, авайлаб бағрига босганча, шоша-пиша
ўринга чўкди. Сўнг, аллатовур орзиқиб, унга кўз ташларкан, бирдан канизакка жовдираб қаради ва карахт
бўлиб қолаёзди.

кАжабо, совчилар қувилган 7

Ҳайҳотки, Моҳбону ўзи қилган нидони ўзи эшитмади, ҳаял ўтмай нимадир кўксини ловуллатиб, бутун борлиғини поёнсиз оғриқ исканжага тортди-да,
қуюқ киприклар соясидаги жон ўртовчи кўзларида ёш
ҳалқаланди.

Қандайдир нохушликни сезган Ҳабиба не қиларини билмай чор-ночор тураркан, остонада Хуршидаойим кўринди. Шоҳона либосларга ўралиб, тилла-кумуш тақинчоқларга кўмилган катта малика нигоҳи
сирли-сирли чақнаётган эди.

Ҳабиба эгилиб салом бергач, қўл қовуштириб бўсаға
сари тисарилди. Тўлиб кетган Моҳбону бўртган юзини пар ёстиққа босиб, ўксина-ўксина йиғлаётган эди.

— Қаймоғим, дарёйи ашк нечун

Энди Хуршидаойим қадди-бастини бир енгил титроқ
босган, қиёфасини хавотир-қўрқув ифодаси қоплаган, юпқа
дудоқларига эса недир истеҳзо қўнган эди. Ноилож яна
савдойиларча йиғи боисини сўради, қизи яна ҳатто қайрилиб қарашни истамагач, малол билан яқинроғига сурилди. Паришон ёйилган қирқ кокилини силаб, ҳўл ёноқларини артар экан, ёстиқ ёнида унутилган мактубни кўрди.
Аввал истар-истамас, сўнг ютоқиб ўқиди.

х(Эвоҳ, бу не кўргилик

Хуршидаойим ҳамон бўзлаётган Моҳбонуга тикилган кўйи бўзариб қолди, шунинг билан бирга, борлиғини аллабир ғалаён жунбишга келтирди-да, чурқ этмай ташқарига юрди.




Хуршидаойим саросима билан шошилиб кирганда
Ялангтўш хосхонада, дераза биқинида қўйилган курсида ёлғиз мутолаа қилиб ўлтирар, китоб завқу шавқига чўмгани боис, бор дунёдан хорижда эди. Остонада жимгина эгилиб турган, ранг-рўйи оқариб кетган малика сари юзланар экан, ирғиб турди ва бир-бир
босиб қошига борди.

— Нечун бу қадар ғамгинсиз, маликам

— Бегим, сиз башорат қилибсиз

— Нечук башорат Эсимда йўқ1

— Мубошир меъморингиз бузуқ ниятли кас экан.
Ул туз кўр қилгур аввал маликани йўлдан уриб, кейин эшигимизга элчиларини жўнатган

— Узунқулоқ гапни қайдин илаштирдингиз

Энди Хуршидаойим индамай Моҳбону кўз ёшлари
томиб ҳўл бўлган мактубни узатди. Бир парча қоғозда ифода этилган бир олам дарду ҳасрат Ялангтўш бағрини ўйиб ташлаёзди. Лекин у сир бой бергиси келмай, шошилмай бориб тахтга чўкди.

— Ғам еманг, маликам, бугуноқ юз-хотирни унутган ул нобакорни зиндон қилурмен.

— Андоғ шошилманг, ҳазратим, анга маликанинг
ҳам кўнгли бор чоғи, ранг-рўйи афтода, йиғиси устидин чиқдим.

— Қўл қовуштириб ўтираверайми Эшигимизни
оёқ ости қилган номард салтанатни тинч қўярми

— Маълумингизким, мубошир меъмор хосу авом
иззатида. Андоғ кишига бирдан чанг солсангиз, шаксиз уётга қолурсиз, каттаю кичик назарида ёмонотлуғ бўлурсиз. Шундоғ эркан, шошилмакдин фойда
йўқ1.

Ялангтўш маъқул маъносида бош ирғади, аммо ҳали
ичига тушган учқун ҳаловатини бузган, бутун борлиғини бир аланга чулғаб борар эди. Катта маликага
ижозат берди-да, эшикоғани чорлаб, май сўради. Қис



қаси, хосхонадан жилмай, тун бўйи ўткир шароб билан овунди ва фақат тонг арафасида озгина мизғиб
олди.

Одатда Ялангтўш ҳар кун эрталаб алоҳида бўлмада
мириқиб нонушта қилар, бир неча хил лаззатли таомдан тотинмагунча нафси қониқмас, ҳар қанақа зарур юмушни унутар эди. Аммо бугун томоғидан қил
ҳам ўтмади, тўкин дастурхонни безаб турган егуликлар иштаҳасини қўзғай олмади, оғир-оғир қадамлар
билан хобгоҳга кирди-ю, кафтини кафтига урди. Ўша
заҳоти ҳозир бўлган эшикоғага ҳеч кимни ёнига йўлатмасликни буюрди, сўнг, тахтда ястанганча, кейинги
кунларда эшигини бузган совчиларни хаёлидан ўтказа
бошлади.

Ялангтўш, ахийри, Имомқулихон саройини эгаллаган ёру ошнасига умид боғлашдан зиғирча фойда
йўқлигини афсус билан эътироф этди. Айни пайтда
Самарқандда истиқомат қиладиган не-не олий табақали зотлардан ҳеч бири дидини олмаслигини англади.
Фақат ўнг қўл вазири Бобохўжа Муслим ваколати бир
қадар нуфузли туюлди. Саройда улуғ вазифани адо
этиш баробарида, Бобохўжа дин арбобларига раҳнамолик қилиши Ялангтўш учун сирли туюларди. Шу
боис мураккаб вазиятларда баъзан унга суянишни лозим топарди. Бултур кузда юзидан ўтолмай ўғли Набихўжани мадраса қурилишига таъминот мирзаси қилиб тайинлагани бежиз эмасди.

Ялангтўш кўрсатган биргина арзимас мурувват туфайли
Набихўжа бирдан ўзгариб, шаҳристон йигитлари пешкқадами бўлиб олди. Энди у зарбоф тўн кийиб, тилла камар
боғлаб, ихчам ипак салла ўраб давралар тўрини бермайди, эрта ё кеч шаҳристон кўчаларидан жийрон отда савлат тўкиб ўтади. Не-не казо-казолар соясига салом бергани ошиқади.

Ўғлига аввал амал-обрў тилаб олган Бобохўжа Муслим
андак вақтдан кейин Ялангтўш билан қуда-анда тутиниш
иштиёқига тушди. Очиғи, унинг бу қадар сурбетлиги из



зат-нафсини оғритиб, уйқусини қочирди, шу боис бирон
тайинли жавоб айтиш учун шошилмади. Ҳануз дардини
ичига ютиб юрарди. Мана, энди Муҳаммад Аваздан ўтган
беҳаёлик ва нонкўрлик, ташвишини оширганидан ташқари, ҳал қилувчи битимни тезлатиши учун яхшигина баҳона бўлди.

Бўй етган қиз бошини мавридида боғламоқ ва жойига кечиктирмай узатмоқ афзал эрур. Акс ҳолда хонадон шайтон уясига айланадир. Бобохўжа кўпам ноинсоф эрмас, сарой обрўсини ерга урмас, ҳар ҳолда
суянадиган одами эрур. Ўғли ҳам аслзодалар даврасида яхши ўрнашибдир)..

Ялангтўш хиёл енгил тортди, миясидан охирги
шубҳасини ҳам ҳайдаб, эшикоғага кечиктирмай
Хуршидаойимни чорлаш ҳақида амр этди. Ошиқиб
кирган маликани мамнун қиёфада қаршилади-ю, аммо
яна ичига чигил тушиб, мулоҳаза гирдобига шўнғиди.

— Тинчликми7 — деди малика безовталаниб. —
Ҳузури муборагингизга чорлашга чорлаб, нечун сукут сақлайсиз

— Камина қийноқдамен, қолаверса, бу қийноқ сизга
ҳам бегона эрмас.

— Тушундим, ҳазратим, — рўпарадаги курсига беҳол чўкди малика. — Ўша кундин бери еган-ичганимни билмасмен, оромим йўқолган1

— Совчилардан чарчадим. Боз устига, Моҳбону
бебошлиги қўшилди. Хўп десангиз... узатурмиз.

— Саройга муносиб кимса эрса розимен.

— Фаҳмимча, саройга муносиб кимса Бобохўжа
Муслим жанобларининг ўғли Набихўжа эрур. Анинг
элчилигини қабул қилсам

— Ахду қарорлари муборак бўлгай1

Хуршидаойим сира камлик кўрмай улғайган, анчайин эркалиги билан танилган соҳибжамол қизи б0шига қўнажак бахт қушини тасаввур қилиб севинди.
Ҳануз ниманингдир ғамини чекиб иккиланаётган




ҳукмдорни яна қутлади-да, хушхабарни маликага етказиш учун ошиқди...

Совчилар қувилганини эшитгандан бери бир дақиқа
маҳзун хаёлдан бўшамаган Моҳбону боғда, канизаклар иҳотасида сайр қилиб юрар эди. Кейинги вақтларда у ҳеч ким, ҳатто қадрдони Ҳабиба билан ҳам
очилиб суҳбатлашмас, вақтини ёлғиз китоб мутолаа
қилиш билан кечирар, гоҳо яширинча ғазал машқ
қилиш билан шуғулланар эди. Баъзан ётоғига қамалиб
Муҳаммад Авазни эслаб йиғлар, арзу ҳолини қоғозга
тўкар, аммо куйиб-ёниб ёзганларини ўша заҳоти бурдалаб ташлар эди.

Ҳозир Моҳбону соллона-соллона босиб келаётган
волидаи муҳтарамасини олисдан кўрди, аммо қувониш
ўрнига қовоғини солди-да, аллабир шахт билан боғ тўрига юрди, қарасаки, онаси ортидан қолмай одимламоқда.

— Моҳбону, тўхта: Қаёққа шошасен2 — ҳансираб

шошиларди Хуршидаойим. — Мендин шунчаям бездингми2
— Нечун безайин" — деди Моҳбону совуққина,

ҳуркиб чекинган кийикларга тикилиб.

— Барини жилдираган кўзларинг айтадир. Оқ сутим бор-а ўртада

— Ҳа, ўртада оқ сутингиз бор1..

— Илоё, шуни унутмагим

— Унутмасмен. Шу қаторда... маним ҳақимга адо
этган ишингиз ҳам тоабад бағримга жо бўлмиш

— Ҳа, шайтонгинат — ўсмали ингичка қошларини
чимирди Хуршидаойим. — Ўша ғаламисни кўнглингдан чиқариб ташлагин, у тенгинг эрмас).

— Ким экан тенгим

Хуршидаойим ўксиниш билан истеҳзоли савол берган қизини, билагидан аста ушлаб, ҳовуз ёқасидаги шийпон сари етаклади. Ўй-фикрини жамлашга уринаркан,




унинг томир уриши тезлашиб кетганини пайқади. Ҳар
ҳолда даромадни узоқдан бошлади: орага валинеъмати
адолат ҳимоясида собит турган ва узоқни кўра оладиган
саховатпеша зот эканлигини қистиришни унутмади

— Бахтинг очилди, қизим{ — деди кейин, овозини
яна ҳам юмшатиб.

Моҳбону қулоқларига ишонмай мўлтиради, онаси
фахр билан Набихўжа номини тилга олгач, алланарса
кўксини ғижимлади-да, шийпон панжарасини ушлабушламай йиқилди.

— Вой, ман ўлай, кўзим қароси

Бунингдек нохушлик юз беришини кутмаган, юраги қинидан отилиб чиқаёзган Хуршидаойим йўлакда
қилт этмай ётган Моҳбонуни шоша-пиша бағрига тортди, авайлаб кўтара келиб, қават-қават кўрпачага ётқизди. Жон ҳалпида, гоҳ ўзини, гоҳ аллакимларни қарғаб, бетига сув сепди-да, елкасидан ушлаб тез-тез силкилади, натижа бўлмагач, нари-бери чопа-чопа,
чинқириб юборди. Қўрқиб кетган канизаклар рангида-ранг қолмаган Моҳбонуни ўраб олишди.

— Эвоҳ, ким бу аҳволга солди дугонамни, опоқойи" — йиғламсираб сўради Ҳабиба.

Хуршидаойим жавоб қилишга ожиз: қизи ёнида сочлари тўзғиб ўтирар, ҳалигина ўт сочаётган нигоҳлари
сўлғин, ҳалигина нурланиб турган ёноқлари жозибасини йўқотган эди.

Салдан кейин у, яна ҳам тўлиб-ўртаниб, Моҳбону
бошини авайлабгина тиззасига олди, унга шафқат
қилишни тилаб, Худога астойдил ёлбора бошлади. Хайрият, оҳу зорини Яратган эгам эшитиб, Моҳбону бир
ингранди — қимирлади, юраги тубидан чиқариб
хўрсинди-да, киприкларини кўтарди.

Ҳей, дариғ, узоқ муддат беморлик тўшагида афтодаҳол ётган каби, нигоҳида ақл бовар қилмас беадад
мунг, йўқ, таърифга сиғмас армон суврати қотиб қолганди. Тепасида бўзлаётган онасига бир қараб олгач,
томоғи ачишиб шивирлади:




— Отажонимга айтинг, ё заҳар ичамен, ёки арк
томидин ўзимни ташлаймен. Каминадин рози бўлсинлари).

Моҳбону икки кундан бери ётоғида кўрпа-тўшак
қилиб ётгани, иситмада ёнаётгани, тунлари алаҳлаб
чиқаётгани, туз тотмаётгани ва йиғи-сиғидан бўшамай қолгани тўғрисида Ялангтўшга хабар келди. Ўша
фурсатда у шаҳар ўртасидаги чорбоғда, тўкин дастурхон атрофида Бухоройи шарифдан ташриф буюрган
нуфузли меҳмонлар билан кайфу сафо қилиб ўтирар
эди. Базму жамшид татимай қолди, дунё кўзига қоронғи кўриниб, саройга шошилди, дуч келган хизматкорга бош табибни топиб келишни буюрар экан, кейинги кунларда тез-тез оёғи остидан фалокат чиқаётганини ўйлар эди.

Шошилинч етиб келган Абдулмалик Давоий ҳазратлари қилт этмай ётган Моҳбону ёнида хотиржам чўкиб,
томир уришини синчиклаб текширди. кҚарчиғайдек
соппа-соғ1 Фақат недандир оғринган, қаттиқ изтиробда) Табиблар пири, мийиғида кулимсираб, суюқ кўкиш
дори берди, уч маҳал канда қилмай ичишни тайинлади.
Шундан сўнг, хобгоҳга ўтиб, ичи сидирилиб турган
Ялангтўшга рўпара бўлди. Шубҳасизки, ҳукмдорни қизи
қандай касалга чалингани қизиқтирар ва ҳозир буни
тажрибали ҳаким оғзидан эшитиш умидида эди. Давоий эса, кўнгли гул япроғи каби нозик маликани ночор
аҳволга солган дарди бедаво нималигини билган бўлсада, бу ҳақда чурқ этмади, мижозида бир оз совуқлик
ғолиб келганини, эрта-индин бутунлай тузалиб кетишини шунчаки таъкидлаб қўя қолди.

— Айтганча, сал толиққан. Иложи борича холи
қўйинг, ортиқча тергаманг, токи ўзи билан ўзи бўлсин.

Яланггўш муолажа қилиш, ташхис қўйиш бобида
шуҳрат топган Давоийнинг аввалги хулосасидан бир




оз хотиржам тортган эди, аммо кейинги фикрини
эшитгач, елкасидан оғир юк босгандек, бирдан типирчилаб қолди. Ҳар ҳолда алами ичида томир отди,
фақат нияти буткул холис эканлигини билдириб қўйгиси келиб, кун ора Моҳбону ётоғига мўралар, ҳар гал
қизи суҳбатлашишни истамай қовоғини уйганда, шунчаки кулган бўлар ва тишини тишига босганча ортига
қайтар эди.

Ялангтўш амри билан Давоий, ўртада бўзчининг
мокисидек қатнаб, астойдил муолажа билан шуғулланса ҳамки, Моҳбону аҳволи ўнгланмади, аксинча,
тобора ёноқлари сўлғинлашиб борар, кун бўйи ётоғидан чиқмас, кўпинча бир бурчакда мук тушиб, номаълум нуқтага тикилиб ўтирар, аввалгидек боғда кийиклар билан қувлашмас, хиёбонларни хандон кулгилари тутмас эди.

Анчадан бери бутун саройда мотам руҳи кезар, бу
ҳол айниқса Ялангтўшни ташвишга солар, ўйлаб ўйи
тагига етолмас эди. Ахийри, ўзига ҳам, хобгоҳга ҳам
сиғмай қолиб, кўнгли ов ёки сайру саёҳат тусади. Озмоз бўлса ҳам таскин-тасалли ато қиладиган хилват
гўшаларга чиқиб кетгиси, бирон хушманзара манзилда ўтов тикиб, ёру биродарлари билан базми жамшид
қургиси келди.

Таажжубки, Ялангтўш эрталаб нечундир бу фикридан айниб, аркони давлатини йиғди-да, Регистон
сари отланиш ҳақида фармони олий берди.

Гувиллаганча бутун арк қўзғалди. Баланд темир
дарвоза шарақлаб очилди. Зирҳга ўралган, қурол-яроқ
таққан серсоқол сарбозлар, ҳар қандай имога шай
ҳолда, тош ётқизилган кўча икки четида саф тортишди. Тун бўйи тинмай уйқудан қолган сайислар, қовоқларини уқалай-уқалай, тўнғиллаганча отхоналар томон
югуришди. Бойловдаги хипчабел, қилпоча бедовлар
сувлиқ чайнашар, баҳаво кенгликларни соғиниб қолишганини изҳор этган каби, гувранганча депсинишар ва
ингичка оҳангда кишнашар эди.




Шарқий Эронга юриш пайтида тоғлик бир амир жавоҳирли юган-абзали, тилла узангиси билан туҳфа қилган оқ отни, попукли ипак ёпқилар билан безатишиб,
айил-пуштанини маҳкам тортишиб, бўсағада ўнгаришди.
Юлузни кўзлагудек гижинглаб турган тулпор бағдодий
эшиқдан шахдам одимлар билан гурсиллаб чиқиб келган
алпқомат соҳибини кўрган ҳамоно келиштириб бир кишнади, соҳиби гавдасини заррин қошли мунаққаш эгарга
олган ҳамоно, чўл кийиги каби елиб кетди.

Кўкламнинг охирги кунларини кечираётган шаҳристон келинчаги истиқболига ошиқаётган куёв каби
масту масрур эди. Атроф-жавонибни қоплаган яшиллик аллақачон уфқдан бош кўтарган қуёш ёйиб ташлаган ёғдулар остида бир жозибали товланар, ҳаргиз
кўнгилларни оламга татигулик завқу шавқ билан тўлдирар эди.

Эгарда муқим ўтиролмай тўлғонаётган Ялангтўш
табиат қиёфасида рўй берган ўзгаришни қизиқсиниб,
ғалати орзиқиб кузатар, оламни ёшартирган илоҳий
жозиба қудратли ва боқий эканини, инсон бу нарса
олдида нақадар ожизлигини, умр билан ҳаёт пасту
баландини тузуклироқ англаб улгурмай, хас мисоли
зув ёниши ва зув ўчишини дилидан кечирар эди.

Баҳор нафаси уфураётган майдонга юзлангач,
Ялангтўш пароканда ўйлардан бир қадар чалғиди. Қора
терга ботган усталар чиқиб-тушаётган баланд ҳавоза
рўпарасида илкис жиловни тортди. Ҳамон елиб келаётган бедов бир кишнаб тўхтади-да, бутун кучини кейинги оёқларига жамлаб, кўкка сапчилади.

Жонивор шундай алфозда эркаланиб меҳр изҳор
қилишини ҳукмдор бениҳоя ёқтирарди. Ҳозир ҳам
чексиз бир қувончдан руҳи қанотланди, қўлтиғидан
олиш учун шошилган хос мулозимга руйхушлик бермай, ўзи эгардан сакраб тушди.

Саройдан аллақачон хабар етказилгани боис, улкан иморат қурилишида тер тўкаётган жамоа Самарқанд тожу тахти эгасини иззат-икром билан кутиб




олиш учун шай турарди. Издиҳомга кўзи тушган
Ялангтўш ҳар ҳолда қониқиш туйди, аммо қовоқ 0чмай, фақат Муҳаммад Аваз билан қўл узатиб кўришди ва атрофига виқор билан назар ташлади.

— Мавлоно, кайфиятингиз созми

— Худога шукр).

Муҳаммад Аваз кесатиқ аралаш савол берган Ялангтўш Баҳодир зоҳиран хотиржам-у, ботинан нотинч
эканлигини дарҳол пайқади. Кўксини нимадир ачитиб ўтди, ахир, тунов куни ҳукмдор ахдидан воқиф
бўлганда қанчалар афсус чекмади, аркони давлатга ўзини зуккотаъб қилиб кўрсатиш учун минг хилда турланадиган соҳиби тож чертиб-чертиб танлаган куёв буткул ҳафсаласини пир қилган, оқибат, бағри чоку чок
бўлиб, туз тотинмай, бировга қорасини кўрсатмай,
хилватда мотам тутиб ётган эди. кНаҳотки, ғунчадай
нозик малика пешонасига шул тўнка битибдир7 —
деган фикр ҳар сония миясини аёвсиз кемирар, дарди-дунёсини зим-зиё қилиб юборар эди.

Ялангтўш қурилиш ҳолати, хусусан, бир вақтлар ўзи
тасдиқлаган тарҳ ижросига обдон қизиқди, ҳеч бир икирчикир назаридан четда қолмади. Ҳар неки сўровига, аламини кимдан олишни билмай юрганига қарамай, Муҳаммад Аваз очиқ чеҳра билан жавоб қайтарди.

— Демак, бариси жойида, шундоғмиё

— Шундоғ1

— Яширмасдин сўзланг, мавлоно.

— Нимани ҳам яширар эрдим. Ҳа, айтганча, ижозатингиз билан бир кичик арзимиз бор.

— Сўзланг, мавлоно.

— Бир тоифа усталар юмушларидин оғринадирлар.

— Боис7

— Боиским, таъминот мирзаси Набихўжа уч ойдин буён маошдин қисган)..

Ола-ғовур ичра денгиздек чайқалиб турган майдон
бирдан шу қадар тинчиб қолдики, ҳатто учиб ўтаёт



ган қалдирғоч қанотлари шовури эшитилгудек эди.
Аммо теран сукунат юракларни титрагудек бир ваҳима билан қоришиқ бўлиб, зеро бу жимликни ким буза
олиши ҳам англашилиб турар, барча нигоҳлар ўша
зотга қадалган эди.

— Нечун бу каби ўзбошимчалик

Ниҳоят, арслон ўкиригини эслатадиган ҳайқириқ
янгради ва бутун майдон қайтадан шовқин-суронга
тўлди. Усталар билан шогирдлар ғивирлаб қолишди.
Бой-боёнлар уларни пинак бузмай кузатишар эди.
Фақат ҳалигина издиҳом олдида гердайиб турган Бобохўжа Муслим энди гўё тариқ каби сочилган, рангрўйи кесак тусини олган, совуқ йилтираётган олазарак нигоҳини қайга яширишни билмас эди.

— Қиблагоҳим, ўғлим ғўрлик қилибдир, — деди у
тили аранг айланиб. — Бир қошиқ қонидин кечгайсиз)..

Улуғбек мадрасаси тарафда қовоқлари шишган, бетида аллатовур ҳавойилик ва қўрқув акс этган Набихўжа кўринди. Нобакор ҳаллослай келиб, зарбоф ч0понга ўралган барваста гавдасини гупиллатиб ерга отди.
Хумдек бошидан учиб тушган кўкимтир салласи чуваланиб кетганига аҳамият бермай, қаҳрини аранг 6б0сиб турган ҳукмдор этагини ўпа кетди.

Ялангтўш атай бир зум сабр қилди, сўнг, этагини
силтаб тортиб олди-да, пойида бўғзига пичоқ тортилган қўй каби титраниб ётган гавдага ётсираб тикилди.

Ажабо, дўсту душман ҳар босган қадамини кузатиб, ҳар каломи мағзини чақиш билан машғул бўлиб
турганда зап куёв топибдимиё Яратган эгам, бу турқи
совуқнинг нимасига учинди экан; Кўрлик қилмиш,

кўрлик1..
— Пушти паноҳ, афу этгайсиз, ҳисоб-китобда жиндай чалкашлик бор эрди, — Ғудранди Набихўжа. —

Шу боис маошни тўхтатиб турибмен.

— Чалкашликни нечун тезроқ бартараф этмадинг,
муттаҳамё

— Бир кун муҳлат берсангиз.




— Муҳлатинг битди; — Ялангтўш сафда қад ростлаган Соқий Зоминийга юзланди. — Муҳтарам зот,
айтинг-чи, биз тарафдин буюрилган вазифани удда
этолмаган ношуд кимсага не жазо лойиқ — Бобохўжа Муслим юз-хотирини қилиб, қозикалон сазо бермагач, бехосдан ҳукмни ўзи айтди: — Қирқ дарра ва
олти ойлик зиндон)...

Бобохўжа Муслим тошдек қотди, энди у Ялангтўшдан шафқат тилашни ҳатто ўйламас, ҳозир унга ҳеч
қандай ўтинч ва тавба-тазарру кор қилмаслигини англаб турар, бўзарган кўйи сарғайган тишларини ғичирлатар эди. Айни пайтда нигоҳини хомуш ўй сураётган Муҳаммад Авазга тикандек санчдики, буни биров
сезса, биров сезмади.

Сарбозлар эс-ҳушидан ажралган Набихўжани майдон ўртасига судрадилар, елкасини яланғочлаб, юз тубан ётқиздилар, жун босган қўлларини бир-бирига
чирмаштирилган йўғон-йўғон ходаларга боғладилар.

Набихўжа ҳолига кимдир бош чайқаб ачинар, кимдир, бу кунингдан бадтар бўл, номард, дея афтини буриштирар, кимдир баралла истеҳзоли кулар эди.

Тасаввури хиралашган Бобохўжа Муслим эса қаршисида тупроққа қоришиб ётган, елкаси мўматалоқ бўлиб
кетган, оғриқ азобига чидолмай зорланаётган банда нуридийдаси эканлигига ишонмас, дарра ҳавода ҳар гал
тўлғаниб визиллаганда кўзларини чирт юмар эди.

Тахминан ярим соатдан кейин тавбасига таяниб,
қип-қизил қонига бўялган Набихўжани ўлик янглиғ
замбилда зиндон сари олиб кетдилар.

Ялангтўш кўпчиликни ҳушёр торттирган жазо маросими тугагандан кейин таъминот мирзасини ўзгартиришдан бошқа чора йўқлигини эълон қилди. Муҳаммад Аваз тавсиясига кўра, бу вазифани Мирзо Улуғбек мадрасасида кўп йил сабру бардош билан сабоқ
олиб, мустақилликка етишган ва бир қанча табиий фанларни мукаммал эгаллаган Воҳидбек исмли йигит зиммасига юклади. Ўша заҳоти Муҳаммад Аваз билан яна




кенгашиб, уч ой маошдан қисилган усталар ва шогирдлар ҳақини икки ҳисса ортиқ миқдорда тилла танга
ҳисобида қоплаш ҳақида фармойиш берди. Сўнг, анча
хотиржам тортиб, бино пештоқи сари одимлади...

Аллақачон қад ростлаган, лекин ҳали безак ишлари
ниҳоясига етмаган иморат салобат билан сокин турар,
вақт ўтгани сайин чиройи очилиб, қирчиллама йигитдек куч-қувватга тўлиб бораётгани англашилар эди.

Ялангтўш забардаст деворларга зарб қилинган нақшлардан нигоҳини узмас, недир фахр оғушида ўзини
Мулла Абдужаббор ёки Муҳаммад Аваз каби моҳирлар раҳнамолигида тер тўкаётган каслар ёнида кўрар
эди, шунинг билан бирга, чекига шундай улуғвор кошона тиклашга бош-қош бўлишдек вазифа тушганини ўйлаб жилмаяр эди.

Ҳавозалар қуршаган пештоқ ўмровидан ўсиб чиққан икки гумбаз ва икки минора ҳавода муаллақ қотган, аниқроғи, поёни йўқ фалак болишига бемалол
бош қўйган эди. Миноралар қиёфаси гўё осмон туси
билан уйғунлашиб боради, қўзиқорин салласини эслатувчи гулдасталари камалакдай ёнар, дилларда ажиб
ҳислар уйғотар эди. Аллақачон пештоқ четки сарҳадлари ҳам кошинлар тили билан сўзлай бошлаган, турли буржларда ислимий-мадоҳил гуллар, бурама морпеч", сокин нурланар эди.

Ялангтўш бино ичкарисига қадам босар чоғи беихтиёр яланғоч пештоққа разм солди, нималарнидир
муоҳаза қилиб, аста бош чайқаб қўйди.

— Нечундир энг муҳимига шошмапсиз, мавлоно

— Ҳазратим, маълумингизким, пештоқ тарҳи беш
йилча бурун тузилмиш, — тавозе сақлаганча изоҳ

"Пештоқ ва равоқни бирлаштирувчи безак.




берди Муҳаммад Аваз. — Яқинда баъзи сакталикни,
яъни, кесмалар ўрнига тушмаганини аниқладим. Ани
қайта бошдин тузмоқ ниятидамен.

Яланггўш шунчаки бош ирғаб олға босди-ю, бешўн қадам юрмай, беихтиёр тўхтади: жийда гулидай
майда-нозик ўймакорий нақшлари ўзаро баҳс бойлашган, уч-тўрт қорувли йигит жойига қўндираётган қўш
табақали дарвоза эътиборини тортган эди.

— Мавлоно, ушбу жавоҳир кимга тегишли

Муҳаммад Аваз жавоб ўрнига юмшоқ кулди.

— Ани мубошир меъморимиз безамишлар — деди
кимдир.

— Шунақамиё Кўп офарин, мавлоно. Оллоҳ буюрган бўлса керакки, шундоғ кашфиёт қилибсиз, қўлингиз дард кўрмасин.

Ялангтўш, шу сўзларни айтар экан, Моҳбону қадди-бастини хаёлида жонлантириб, сарой оҳуси ҳисобланмиш қизи мубошир меъморга меҳр қўйиб қолгани бежиз эмаслигини, ўзи эса ўртада девор каби туриб олганини эътироф этди.

Сўнг Ялангтўш, ҳовли ўртасида қад ростлаб, орқа
ва олд манзарани кузатаркан, энди туғилган иморатга
эҳтиёткорона зарб этилаётган рангин-нафис кошинлар тириклик ришталарига туташ эканлигини, ўзаро
ёндош шакллар осмон буржлари билан бирлаша-бирлаша салобат касб этганини яққол ҳис қилди ва кўнгли
яна ҳам ёришди.

— Во ажаб, ишонгинг келмас. Бул не синоатки,
кошинлар ададсиз сарҳад яратадир, ададсиз чизиқларга тортиладир, ададсиз гул ва нақшларга айланадир.

Ялангтўш ифтихорини гўё Муҳаммад Аваз сезмади.

— Нечун индамайсиз, мавлоно — киноя аралаш
сўради Ялангтўш. — Камина сизни хафа қилганмен.
Шу баҳона сукут сақлайсиз чоғи

— Йўғ-е, ҳазратим, — ютинди йигит. — Мен сиз
каби ҳайратга молик нарса кўрмаганим учун хижолатмен.




— Кўрмаётирсиз7 Э, ажабо — Ялангтўш ич-ичида
нимадир тошди. — Ярашмаган камтарликни қўйинг, мавлоно. Хўш, шошманг, ҳужралар нечта эрди

— Қирқ иккита, аъло ҳазрат.

— Ёруғлик қандоғ тушадир

— Етарли туйнуклар қўйганмиз.

— Талабалар қишда совқотмасми

— Асло. Ҳужралар қишда иссиқ, ёзда салқин тутур.

— Ажаб фазилат).

Ялангтўш, гўё афсонавий Боғи Эрам кошоналари аро
истироҳатда юргандек, яна сархуш бўлди. Гоҳо зимдан
ёнма-ён одимлаётган Муҳаммад Авазга кўз қирини ташласа, беихтиёр хаёл олиб қочар эди.

Қодир эгам, қадди-қомати келишган, қувваи ҳофизаси тиниқ, фаҳм-фаросатли, лекин камбағал ва соддадил шу йигит Моҳбонуга уйланса, аввало, сарой,
қолаверса, хонадони тақдири қай хил ўзанга тушиб
кетаркин

Афсус, кўп афсуски, Муҳаммад Аваз, салоҳият 6б0бида беназир бўлса-да, Моҳбону тенги эмас. Худди
шу аччиқ ҳақиқат ўрталарига раҳна солмасмиё Лекин
ҳукмдор муроса йўлини топиши керак, бинобарин,
бир жиҳатдан кўнглини вайрон айлабдими, бошқа тарафдан кўнглини обод қилиши лозим. Ахир, эрта ушбу
фунун уйи битгач, майдон шимолида янгисини бошламоқчи, агар у ёнида камарбаста бўлиб турмаса, ҳеч
қачон нияти ушалмайди.

Хайрлашар чоғи, бир баҳонада, Ялангтўш Баҳодир Мулла Абдужабборни эслади. Ҳа, ҳомуза тортиб,
шунчаки эслади, ҳеч қанақа ўпка-гинани аралаштирmani!

Ногаҳон маъюс тортган Муҳаммад Аваз устодни
қурилиш оғир-енгили ёки тирикчилик ғами эмас, сарой ҳавоси поймол қилган ғурур йиқитганини айтиш
учун чоғланди-ю, лекин шайтонга ҳай берди...




Муҳаммад Аваз белбоғига қистирилган теша дастасини қисиб ушларкан, нимадир ичини тимдалар, нимадир бўғзини куйдирар эди. Аркони давлатни эргаштирганча, елиб бораётган Ялангтўш ортидан узоқ
паришон тикилиб турди, кўнглидан: кШул зот наҳотки ёзуғим устидан чизиқ тортадир7 у — деган фикрни
ўтказди-да, бафуржа Улуғбек мадрасаси томон йўналди ва ҳовли тўридаги қадрдон бағдодий эшикли ҳужрага кирди.

Муҳаммад Аваз ганч билан сувалган бўлма ўртасида бир муддат тараддуд чеккач, токчадан ўрама оппоқ
ҚОҒОЗ Олди. Қоғоз қатини очиб, ундаги ўзаро кесишган рангли чизиқларга паришон тикилди.

Катта-кичик равоқлар тарҳини устоз маъқуллаган,
ҳар ҳолда ундан кўнгли тўқ эди. Аммо қачондан бери
бош пештоқ тарҳи чала-чулпа — нимасидир кам, нимасидир ортиқ Яратган эгам мурувват айлаб, кўмагини дариғ тутмаса, барини ўзгартириш ниятида. Таъби
бошқача, ҳа, бошқача, замону маконни ортда қолдириб кетадиган ва ҳайрат дунёсида яшаб қоладиган ифодаларни тусайди. Шундай бўлсинки, аввало, ўзи ҳузур
топсин, қолаверса, жамики улус қониқсин) Муҳими,
Ялангтўш қош-қовоғи эмас, муҳими — кўнгли.

Хаёлдан бир зум бўшамай, Муҳаммад Аваз қоғозда анча нозик нақш этилган, турфа маънолар ташийдиган чизиқларни ўзича узоқ муҳокама қилди, ахийри, толиқди чоғи, қоғозни ўраб жойига қўйди-да, ит
эгасини танимайдиган ола-ғовур майдонга келди, бир
оздан кейин қўли-қўлига тегмай ишлаётган усталар
ва шогирдлар кўзини шамғалат қилиб Регистондан
узилди.

Шаҳристон жавзо офтоби ёғдираётган жазирама аро
сокин мудрайди. Хиёбонлар, кўчалар, расталарда эмас,
бозорларда ҳам одам сийрак, эртадан қаро кечгача тўрт
кўз билан харидор кутадиган савдогарлар, заргару мис



гарлар, ҳунарманд-косиблар савдо-сотиқ араваси тортмаётгани қолиб, нафасни қайтарадиган иссиқдан
кўпроқ нолишар эди.

Тепасидан ҳатто қуш ҳам учиб ўтолмайдиган маҳобатли аркни айниқса теран сукунат қучган, базми
жамшид ёки нуфузли элчи-меҳмонлар ташрифидан
дарак берувчи карнай-сурнай садолари, баковуллар ва
жарчилар қичқириғи, бойловдаги бедовлар кишнаши
эшитилмайди. Негаки, қуёш жавзо буржига кирган
кунлардаёқ Ялангтўш тўрт хотини, бола-бақраси ва
хос мулозимлари билан шаҳар четидаги жаннатмонанд
гўша — Даҳбед қишлоғида жойлашган ёзлик мулкига
кўчган эди.

Муҳаммад Аваз жимжит ҳовлисига қадам босар
экан, ана шу сафар жонини нақадар қийноққа солиб,
алами устига алам қўшганини тасаввур қилди, ахир,
қачондан бери Моҳбонудан мактуб олмади. Ҳей, фалак, юрак қўри, кўз нури ва бармоқлари ҳарорати билан йўғрилган битикларига нақадар ўрганиб қолган
экан

Муҳаммад Аваз, малика хаёли билан машғул бўлгани туфайли, айвондаги чорпояда тиззаларини қучиб,
маҳзун қиёфада ўтирган волидасини дафъатан кўрмади. Назокатбону сўқир каби одимлаётган ўғлини жимгина кузатаркан, унинг бағрида тошдек ўрнашган,
орзу-умидини хазон айлаган армонни бор залвори
билан ҳис этиб ўкинди.

— Тинчликми, онажон" — деди Муҳаммад Аваз,
чорпоя сари келаркан. — Намунча қайғуга ботибсиз

— Барини биласан-у, яна сўрайсан-а1 — деди Назокатбону ҳасратидан чанг чиқиб. — Мен шўрлик қайғуга ботмай, ким ботсинг

— Ҳа, тушунарли... Фақир азиятини чекурсиз.

— Пешонам шўр экан-да. Кўз очиб кўрганим тирик бўлса бунча хўрланмасмидим. Тизгининг таранг
тортилганда сен шайтон ҳам бунақа ўзбошимча бўлиб
ўсмасмидинг.




— Сизни кўп қийнадим, кўп азобга солдим. Афу
этгайсиз.

— Қачон афу сўрашдан нари ўтурсен, гумроҳ7 —
тутақди Назокатбону, киприклари намланиб. — Қошимда бўй эгиб турасен-да, нари кетиб билганингдин
қолмайсен Қани, сўйла, манимдек бечорани токайгача куйдирасен

Дарҳақиқат, Муҳаммад Аваз бир одат ҳадисини
олган: онаси қарчиғайдек чарх уриб жоврай бошласа,
ё илжайибгина кечирим сўраш, ё нигоҳини яширганча сукут сақлаш билан ўзини ҳимоя қилади, баъзан,
жуда жонидан ўтса, бирон арзимаган юмушни баҳоналаб жуфтагини ростлайди.

Ҳозир Муҳаммад Аваз лаҳза сайин фиғони фалак
ошаётган онаизорини салгина чалғитиш учун роса куйиб-пишди: ҳатто ёлғон билан ростни аралаштиришга
мажбур бўлди, жамики уриниши зое кетгач, ноилож
ётоғи сари шошилди.

Муҳаммад Аваз кажфеъл чархга тамом қўл силтаб, турмуш ғалваларидан кечиб, ҳозироқ узлатни ихтиёр қилиш — ибодат билан овуниш ёки бағрини чоклаб ётиш учун тайёр эди.

Аммо бутун Самарқанд аҳли, қолаверса, Ялангтўшбий Баҳодир бошлиқ аркони давлат назарида турган
қурилишни чала ташлаб кетишни кўзи қиймас, мабодо беқарорлик қилиб чекинса, бу қилмиши пешонасига тавқу лаънат тамғаси бўлиб босилишини билар
эди.

Қолаверса, эндиликда ҳар жиҳатдан ишончни
оқлаш, сабру тоқат қилиш, аҳду қарорни қаттиқ тутишга ундайдиган яна ҳам муҳим, яна ҳам эътиборли
куч пайдо бўлди ўртада; Иложи қанча, не-не армон ва
умид билан қоришиқ ушбу куч аллақачон бутун борлиғи ва шуурини эгаллаб олганини эртаю кеч ўйлагани-ўйлаган)..

Муҳаммад Аваз беихтиёр Моҳбону қадду қомати
ва ойдек юзини хаёлида жонлантирар экан, чўғ тек



кан каби юраги жиз этди, бир орзиқиш туйганча, пештоқ тарҳи билан шуғуллана бошлади.

Турфа чизиқлар ва шакллар ҳуш-фикрини олгани
боис, вақт саҳарга яқин борганини сезмади. Сиру синоатга тўла ғаройиб дунёда, таажжубки, гўё Моҳбону
билан учрашиб турарди. Гўё рўпарасида қад ростлаб,
мулойим кулаётган малак нигоҳидан аллабир маънолар ўғирламоқчи бўларди, йўқ, у билан қачондир дилида уйғонган нияти устида тортишар, мамнун ҳолда
уни нимагадир ишонтиришга уринар эди.

Муҳаммад Аваз теран жимлик чўккан хонаи хосда
ўзича гоҳ шивирлаб, гоҳ жилмаяр экан, волидаси эшикдан безовта мўралаб қўяётганини сезмасди. Очиғи,
феъл-атвори ва ҳоли-руҳидаги ғалати ўзгариш анчадан бери Назокатбонуга аён эди. Онаизор кўпинча
ўғли тарҳ устига мук тушиб, минғир-минғир қилиб
ўтиргани устидан чиқар, ёнгудек бир аҳволда: кСен,
гумроҳ, девоналиғ сари юз бураётирсен  — дея пичинг отар эди.

Эшик ғичирлаб ёпилган дамда Муҳаммад Аваз илкис ўзига келди, яна онасига томоша бўлганини билиб кулди. Хонаи хос яна сув қуйгандек бўлиб қолди,
яна рўпарасида хаёлий малак табассум ҳадя этиб турибди. Энди тағин қувончини у билан бўлиша бошлайди ва эзгу нияти ногоҳ кўнгли тубида акс-садо бермиш: кМаликам, розилик бергайсиз. Ушбу катакларда
оҳу кўзлари; Ушбу катакларда эса арслон кўзлари) Ё
раб1 Нечун юрагим паққос ёрилмаётир Б

Муҳаммад Аваз уфқ оқарганда ҳам бир зайилда,
мизни эгаллаган қоғозда акс этган тарҳ қораламасидан
нигоҳ узгиси келмай, мулоҳаза қилиб ўтирар, тинкаи
мадори қуриганига қарамай, юрагини азоблаб келган
жумбоқ ечимини ниҳоят топганидан мамнун эди.

Муҳаммад Аваз ҳали хом-хатала туюлаётган тарҳни қиёмига еткизмагунча шаҳристон кўчалари, ҳатто
Регистон майдонига қадам босмасликка қасд қилди.
Лекин ўйлагани бўлмади, бир кун эндигина тушлик




қилиб, катакларнинг живир-живир уммонига шўнғиган чоғда, бедовини елдириб келган чопар дарвозани
қоқди. Ажабо, не зарурат чиқибдики, Ялангтўш ёзлик
мулкига чорлабди. Бирдан дилида узоқдан бўлса ҳам
Моҳбонуни кўриш умиди туғилиб севинди. Бошқа тарафдан маъюс тортиб қолди. Вақти нақадар тиғиз, ахир,
усталар қачондан бери тарҳни кутишмоқда.

Муҳаммад Аваз айтилган муддатда етиб бормаса
Ялангтўш ғазабига учраши муқаррар эканлигини ўйлаб,
бултур кузда бир баҳона билан Мулла Абдужаббор тортиқ қилган қашқа жийронда йўлга тушди.

Даҳбеддаги ёзлик мулк атрофи баланд пахса девор билан иҳоталанган, боғбонлар ва соқчилар томонидан йил-ўн икки ой қўриқланадиган юз танобдан
зиёдроғ чорбоғни ичига олади. Баҳор ташриф қилган
ҳамоно ям-яшил либосга бурканиб, қушлар чуғурига
тўладиган бу масканда ҳашаматли кўшклар, шинам
хосхоналар, меҳмонхоналар барпо қилинган бўлиб,
бари Мулла Абдужаббор ва Муҳаммад Аваз ҳунари
орқасида зийнат топган эди.

Чорбоғдан бир неча юз қадам нарида тевараги ғиштин деворли кичикроқ қабристон кўзга ташланади.
Ялангтўш пири бўлмиш Шайх Хожа Ҳошим хҳазратлари
бобокалони — сўфий олим ва авлиё Махдуми Аъзам
Хожа Аҳмад Саййид Жалолиддин Косоний шу ерда
осуда ётади. Хожа ёлғон дунёдан чин дунёга кўчиб ўтганда" муридлари, колам таянчи кетдиз, дея ёқа йиртиб
бўзлашган. Қиличи қудрати ҳамда Шайх Хожа Ҳошим
кўмаги билан Самарқанд тахтига минган Ялангтўш Мулла
Абдужаббор бошлиқ меъмору қурувчиларни сафарбар
этиб, аввало, пири ҳурмати, икккиламчи, пири бобокалони хотираси учун қабристон ёнида улкан хонақоҳ қурдирди. Эндиликда ушбу даргоҳ мудом гавжумдир.

Муҳаммад Аваз эҳтиром билан қаршилаган хос
мулозимга бедови тизгинини тутқазгач, баҳайбат чи
"Ҳижрий 949 йил муҳаррам ойининг йигирма биринчисида.




нор остида қад ростлаган хонақоҳ сари йўналди, ибодат билан машғул сўфий қаландарлар ва муридларга
хайру эҳсонлар қилгандан кейин чорбоғ дарвозасига
юзланди.

Чорбоғда осудалик билан баравар сирли бир улуғворлик ҳукм сурарди. Қайдадир отлар мастона кишнар, қушлар тинмай чуғурлашар, у ёқ-бу ёққа ўтаётган хизматчилар ва баковуллар қиёфасида недир қатъият ифодаси бор эди. Қуёш ҳали дарахтлар орасидан
мўралаб турган бўлса ҳам, тўрдаги салобатли марказий кўшк айвони билан ичкарисида, тилла-биллур
қандилларда сон-саноқсиз шамлар ёқиб қўйилган эди.

Муҳаммад Аваз икки тарафида турфа гуллар очилган
текис йўлак бўйлаб илгарилади ва салқин-кўркам айвонда, оҳорли пар тўшақда бесўнақай оёқларини узатган кўйи
ёнбошлаб ётган Яланггўш қошида тавозе сақлади.

Баҳодир, тезгина қаддини ростлаб, нозу неъматга
тўла миз ёнида чордона қуриб ўтирар экан, иложи
борича ўзини хотиржам тутишга уринаётган меҳмонига ер остидан кўз қирини юборди.

— Аҳволингиз нечук, мавлоно

— Давлатлари соясидан аълодир, қиблагоҳим.

— Хўш, қурилиш-чиё

— Тангрига шукрким, бари маромида.

— Андоғ эрмас чоғи:

— Англамадим. Нимадин шубҳадасиз

— Сиз совиган эмишсиз.

— Ёлғон айтибдирлар.

— Кошки ёлғон бўлса. Ўзим ҳам сезамен, — нимадир соя солди Ялангтўш қиёфасига. — Сиз каминадин
хафасиз, гина бор ичингиздан..

— Олампаноҳ, фақирни хижолатга қўйманг.

— Нима, совчиларингиз ноумид қайтгани сизга
бефарқмиё

— Алар не кўйга тушган бўлишса, бари Яратган
эгамдин, — кўксини тикроқ тутди Муҳаммад Аваз. —
Қурилиш масаласига келсак, яна айтамен, бари маро



мида борур. Сизга содиқ жамоа кеча-кундуз тиним
нималигини билмас.

— Кимки содиқ, ани тақдирлаймиз.

— Қуллуқ саховатларига.

— Хўш, не етишмас7 Шундин сўйлан

— Нафис ҳам пишиқ кошин.

— Тадбирини ўйладингизмиё

— "Ўйламай иложим йўқдир. Кошинпаз биродарларни инсофу диёнатга чақиргандин ташқари, Афросиёбда тағин икки хумдон барпо қилмоққа муборак
номингиздин таклиф айтдим.

— Кўп маъқул, мавлоно.

— Тез орада ниятингиз ушалур.

— Бошимни кўкларга етказдингиз. Баҳонада мириқиб бодахўрлик қилсак арзигай1

— Шу ишни хушим товламас, билурсиз.

— Май тановул қилмаган йигит йигит саналмас.
Ўткинчи дунё лаззатидин бебаҳра кетгандин кўра туғилмаган авлодир.

— Одамзот фақат лаззат учун туғилмас.

— Шундай денг7 Хўш, унда одамзот ёруғ дунёга
нечун келур

— Яшамоқлик мақсадида.

— Ақлингизга балли, мавлоно. Яшамоқ учун туғилган инсон нечукким майи ноб каби неъмат борлигидин ғофил ўтса

— Ҳазратим)..

— Охир-оқибат кўзни каттарақ очмоғингиз лозим.
Бугун сиз билан базми жамшид қургаймиз. Нозанин
раққосалар хизматда бўлур. Алардан ёққанини танларсиз ва кеча бўйи қўйнингизда олиб ётурсиз.

Хижолат ичра Муҳаммад Аваз синиқ кулди.

— Маъзур тутгайсиз, қиблагоҳим)..

— Не-не казо-казолар камина билан бир маротаба
бўлсаям бир дастурхон атрофида гурунг қилмоқни
истайдирлар. Сиз эса нописандсиз. Падарингиз камтарликни касб қилган эрди.




— Ўтинамен, ярамни тирнаманг.

— Сиз наққошлик санъатини чунон ҳам мукаммал
эгаллагансиз-у, аммо кўнгил овлаш ҳунаридин бехабарсиз. Бу борада ҳам жидду жахд кўрсатсангиз, иншооллоҳ, эрта-индин саройга олурмен.

— Каминани мансаб қизиқтирмас.

— Нечун — деди Ялангтўш, тез-тез соқоли учини
силаб.

— Нечукким, сарой кишиларини тушуниш мушкул. Бири сиз эрсангиз, ҳазратим, ўзгалардин садоқат
талаб қиласиз-у, ўзингиз кўнглингизга келган ҳар недин тортинмайсиз.

— "Ўйлаб сўзланг, мавлоно. Ҳали бари маромида,
юмушдин совиганим йўқ, деб кўкрак керган эрдингиз. Энди бирдан маломат қилурсиз.

Бир муддат тек қотган Муҳаммад Аваз ушбу сўзи
ҳали айтган сўзи билан мувофиқ эмаслигини ич-ичида
ноилож эътироф этди, айни пайтда, бўлгани бўлиб, бўёғи
синди қабилида иш юритишдан бошқа чораси йўқ эди.

— "Ўйлаб кўрсам... мубошир меъморлик юкини
кўтаришга ҳам фақир ожизмен. Ижозатингиз билан...
эртадин қурилишда ғишт ташувчи бўлиб ишласам)1

— Қўрқитасизми, мавлоно

— Андоғ бад ниятдин Эгам ўзи асрасин1

— Бас, майни мунтазир қилдингиз.

— Ҳазратим, бошқа талабингиз бўлмаса, мурувват
қилиб ижозат берсангиз. Бемаҳалда қолмай шаҳристонга отланмоғим лозим.

— Айтдимки, бу оқшом базми жамшид қургаймиз.

Муҳаммад Аваз ҳали бир оз қизишгани сабабли
хижолат чекар, айни пайтда, юрагини тўкиш учун баҳона топилганидан анчайин мамнун эди. Сираси,
Ялангтўш неча бор таклиф этган хурсандчилик татимаслигини билиб турар, шу боис рўйхушлик бергиси
келмас эди. Ахийри, ҳукмдор, ҳафсаласи пир бўлиб,
якка ўзи қадаҳ кўтарди. Буни ижозат маъносида тушунган йигит шошилмай айвондан узоқлашди.




Муҳаммад Аваз жийрон отда Даҳбед сари елиб келаётганда ҳам, ўзини фалак устуни ҳисоблайдиган
Ялангтўш билан юзма-юз баҳслашганда ҳам фақат бир
муддао — узоқдан ёки яқиндан Моҳбонуни бир кўриш,
жилла қурса жарангдор овози ёки кулгисини бир эшитиш тилаги билан ёнди.

Мана, ҳозир ҳукмдор ҳузуридан бўшашиб қайтаркан, яна хаёлини Моҳбону эгаллади ва кўкси тилимланди. Агар иложини топса, ҳозироқ қошига югурарди, афсуски, бу имкондан буткул мосуво1

Муҳаммад Аваз қачондир падари бузруквори қўшинида садоқат билан хизмат қилган, жангу жадалда кўп
жасоратлар кўрсатган, бу кунда сарой хизматига бел
боғлаган, той танлаш ва тарбиялашда моҳирлиги билан
танилган синчи-сайис — Аҳад чўлоқ чорбоғ дарвозаси
олдида жийронини ўнглаб турганини кўрди.

— Оға, — деди у жиддий, — йўлга бемаҳал чиқяпсиз чамамда.

— На чора, мулла ака.

— Самарқанд билан Даҳбед ўртасида кечалари
йўлтўсарлар изғиб юрармиш. Азиз бошингизни хавотирга қўйманг. Агар ҳоким кўшкидин бир кечалик жой топилмаган бўлса, фақир кулбасидин топилур.

Қароқчиликни касб қилган муттаҳамлар қилмишидан яхши воқиф бўлган Муҳаммад Аваз розилик беришдан бошқа чораси йўқлигини англади.

Самарқанд салтанати ва бутун вилоятда нуфузи
баланд мубошир меъмор сазосини синдирмагани учун
Аҳад чўлоқ боши кўкка етгудек севинди, жийронни
қантаргач, азиз меҳмонини чорбоғ этагида қўнқайган
кулбаи вайронасига етаклади.

— Мулла ака, — деди Муҳаммад Аваз, ямоқи кўрпачада қўр тўкиб, юзига фотиҳа тортгач, — бола-чақадин борми




— Тақсир, элликни уриб қўйсак-да, ҳануз бўйдоқмиз, — Аҳад чўлоқ сопол пиёлада чой узатди. — Бул
ёғоч оёқни қайси ожиза назарга иларди

— Бор гап шунда эмасдир. Кўнгил бутунмиё

— Кўнгил бутун-у, чарх каж-да;{ — деди мезбон
хиёл оғриниб.

Ҳукмдор ҳузурида кечган баҳсу мунозара залвори ва
малика ҳақидаги толғин хаёллардан бўшамаган Муҳаммад Аваз ўринсиз савол ташлаганини анча кеч тушунди.

— Камина падарингиз Бобо Миршароф тан берган
сарбоз эрдим, — тўхтаб қолган суҳбатни давом эттиришга киришди Аҳад чўлоқ. — Лекин, вақти етиб,
омаддин жудо бўлишимни қаёқдин билибмен.

— Омад омонат нарса.

— Илло, рост айтасиз. Бари фақир учун Кеш қўшини билан бўлган солишувда бошланмиш)..

— Э, кечирасиз, сиз ўша мухорабада қатнашганмисиз, мулла ака

— Шундай, оға. Рахматли отангиз ёнида қилич урганмен. Ул зот каминани хос навкарлар сафига қўшиб
эрди.

— Қизиқ, кўп қизиқ.

— Падарингиз бинойи зот эрди, — Аҳад чўлоқ қисқа
сукут сақлагач, суҳбатга жон бағишламоқчи бўлди чоғи,
овозини кўтарди. — Умрим бино бўлиб унақа тантини
бошқа учратмадим.

Муҳаммад Аваз чексиз фахр оғушида хомуш ўлтирар, отаси қадди-бастини хаёлида жонлантиришга уринар, бутун вужудини қулоққа айлантирган эди.

— Эсимда, биз дастлаб кешликлар билан Омонқўтон тоғи этакларида тўқнашдик. Қиёмат-қойим бўлувди-я. Жанг қизиганда сардор ўнг қўлига дайди ўқ санчилмиш, камина эса тиззамдин яраландим.

Ўша манзарани тасаввур қилган Муҳаммад Аваз
дили тубидан чиқариб хўрсинди, мана, тақдир тақозоси билан валинеъмати қанчалар ақл бовар қилмас
азоб чангалида қолган экан...




— Исёнчи... Кеш ҳокими Қулзамон ўлгудай қайсар эди. Ҳатто у Ялангтўшни яккама-якка жангга чорламиш. Шартга кўра, агар Ялангтўш бой берса ёки
олишмай рад жавоби айтса, қўшини енгилган саналарди. Бул ўлимдан оғирроқ эрди. Жойинг жаннатда
бўлгур сардор нима қилди денг7 Самарқандда айшини сураётган биродарини тинч қўйиб, Қулзамонга ўзи
талабгор эканлигини мактуб орқали маълум қилди.

Очиқ эшиқдан кимдир мўралаб суҳбат бўлинди, қора
берган одам башараси шу қадар совуқ эдики, Муҳаммад
Аваз изига айғоқчи тушганини, ҳозироқ ҳар бир босган
қадамидан Ялангтўш хабар топишини тахминлади.

— Қуриб кетгур битик сардор учун қимматга тушган эрди, оға, — давом этди Аҳад чўлоқ. — Минг лаънат
ўша соатга; Сардор совуққонлик билан даббоғ", кийди,
ярадор қўлини тахтакачлаб, даббоғ ичкарисидан белига
боғлаб қўйди. Чап қўл билан савашмоқ осон эрканми

— Ёпирай, чап қўл билан дейсизми2

— Қулзамон ҳарбу зарбда моҳирлигини билардик.
Рақиби ҳолини кўриб, кинояли кулди. Кейин ҳамлага
ўтиб, чунон қилич урдики, сардор қийма-қийма бўлди,
деб оҳ тортдик. Худога шукрким, ўзини четга олган
экан. Бир пайт Қулзамон еру кўкни бошига кўтариб
чинқирди. Қилич қаншарини қоқ ёриб юбормиш1.

Нафаси қийилган каби Аҳад чўлоқ ютинди.

— Тақдир-да, мавлоно, фақир дафнда бўлолмадим.
Қуриб кетгур тиззам йиринглаб, қимирлатмай қўймиш.
Агар Худо ярлақагур ҳакиму ҳозиқ Давоий жаноблари
кечаю кундуз ёнимда бўлмаса, шаксиз, уйим куярди. У
жарроҳлик илму амали билан каминани ажал чангалидан қутқарди, яъни, сонимдан қуйисини кесиб ташлади.

Қорачироқ милтираб зўрға ёритаётган хонани теран
сукунат босди. Афту ангорини ажин шудгорлаган отбоқар хотираларидан ўзгача кайфиятга берилган Муҳам
"Сигир терисидан қопга ўхшатиб тикилган, камон ўқи ўтмайдиган кийим.




мад Авазни хаёл бир лаҳза ғамбода кечган болалик фасли томон судради.

Жимжит даҳлизда бирламчи Оллоҳ таолодан нажот
кутиб ётган падарининг гоҳ бетоқат ингранишлари, гоҳ
ўтдек ёниб алаҳсирашлари қулоқлари остида қайта жаранглагандек туюлди. Дарвоқе, ўшанда отаси, сал ўзига
келганда, довруғи етти иқлимга тарқалган Абдулмалик
Давоийга умидвор тикилар, фақирни бунингдек дўзах
азобидан қутқаринг, деб тинимсиз ёлборар эди. Жони
қил устида қолган бандаи мўмин, шаксиз, кўнгилчан
табиб чорасизлик сиртмоғида чорасиз эканини сезмасди. Давоий ҳозиргина Шоҳизиндани зиёрат қилиб қайтган она-бола билан ҳам, сардор билан ҳам қандай муомала қилишни билмас, гоҳо бир ҳадик билан ширин
жон азалу абад Оллоҳ омонати эканлигини таъкидлаб
қўяр эди, холос.

Ҳайҳотки, бу орада, чарх неча бор айланиб, қанча-қанча сув оқиб кетди, алҳол, Муҳаммад Аваз давру даврон
тўзонлари ичра кўп тентиради, ахийри, Мулла Абдужаббор билан Муҳаммад Дарвешга шогирд тушди-ю, сал-пал
дунё таниди, тириклик ғалваларидан баландроқ туришни
ўрганди. Ва қутлуғ бир кунда падари қабрига шинамгина
сағана қурди, сағана сиртини кошинкорий нақшлар билан
безади. Муҳими, Худонинг бермиш куни, волидаси билан
етаклашиб келарди-да, ўша мўъжаз обида қошида тиз чўкар
ва қуръон тиловат қилар эди. Аммо кейинча ташвиши 6б0шидан ошиб кетди-ю, бу одатини тарк қилди.

Ҳозир Муҳаммад Аваз, билиб-билмай шуҳрат изидан қуваётганини ўйларкан, ич-ичидан бениҳоя ўкинди, ногаҳон бағри юмшаб, Аҳад чўлоққа ҳурмат ҳисси
билан тикилди, уни қучоқлаб ўпгиси, илиқ сўзлар билан сийлаб, бошига кўтаргиси келди...

ko

Муҳаммад Аваз бир вақтлар абжир сарбоз бўлган,
энди қариб-қаримай кунидан қолаёзган Аҳад чўлоқ
падари бузруквори ҳақида яна тўлиб-тошиб сўзлаши



ни хоҳлар эди. Аммо у ёстиққа тирсак қўйганча мизғиганини кўргач, хонада ўтиролмай, секин ташқарига
чиқди. Жавзонинг тип-тиниқ осмонини қоплаган ва
тилла тангалар каби ялтираётган беҳисоб юлдузларга
термилар экан, кўнглида бошқача бир истак уйғонди.
Эҳтиёткорлик билан бир неча қадам илгари босгач,
ўрмондан қолишмайдиган дарахтлар ортида кимдир
ғимирлаб юргандек, жимгина ўзини кузатаётгандек
туюлди-ю, бир сесканди. Қандингни ур, мулла йигит,
чумчуқ пир этса, юрагинг шир этадиган бўпти-ку, дея
кулди ичида...

Муҳаммад Аваз олий насабли хонадон бахти-қувончи саналмиш Моҳбону учун пишиқ ғиштдан атайлаб
тикланган, алоҳида тархга кўра, ичи-ташига бетакрор
жило берилган кўшкни яхши биларди.

"Ушбу дамда, райҳону наргису раънолар бўйини туйганча, ўша тарафни мўлжаллаб бораркан, юраги қафасдаги қушдек потирлаб урар, шармандаи шармисор
бўлишдан асрагил, деб Худога қайта-қайта ёлборар эди.

Мана ўша таниш баҳайбат ёнғоқ.

Ҳалигина шом еб чиққан тўлин ой чор-атрофни,
шунинг билан бирга, сал этакроқда тушган кўшкнинг
кошинкорий деворларини ёритиб юборган эди. Айри
шохлар кўшк айвони томон эгилган бўлиб, барглар
орасидан ичкарини бемалол кузатиш мумкин эди.

Аммо ҳалидан бери юрак ҳовучлаб турган йигит
бунга журъат этмай, гул пуштасига ҳорғин чўзилдида, осмону фалак буржларини кузата бошлади. Қай
маҳалдир ўзича: кАжабо, излаганим осмондамас, ердаку) — дер экан, сапчиб тургани ва ёнғоққа тирмаштанини билмай қолди.

Муҳаммад Аваз, айрига бемалол қўнгач, бутун диққатини кўшк томонга қаратди: зар-биллур қандилларга ўрнатилган беҳисоб шамлар баланд ва кўркам айвонни кундузгидек чароғон қилган, пушти-ложувард
нақшлар, тилла суви юритилган ўймакорий устунларни ажиб жилога белаган эди.




Не сирки, Муҳаммад Аваз қачондир, устод Мулла
Абдужаббор билан биргаликда, ўзи сайқал берган
ушбу жозибага тамом ақлу ҳушини ўғирлатди, эҳтимол, шу боис айвонда шоҳона либосда пайдо бўлган
Моҳбонуни дафъатан кўрмади, қачонки у товус каби
хиромон бўлиб, ҳовлига тушгандан кейин оҳ деганча
кўксини ушлади.

— Маликам, — деди шивирлаб, — Моҳбону1..

Эҳтиросли товушни таниган малак беихтиёр ўзини йўқотиб қўяёзди. Тўлин ой ёруғида сокин товланиб оқаётган ариқчадан нарироқда тўхтар экан, ногоҳ
кўзлари чақнади. Ниҳоят, айрида илжайиб ўтирган,
бутун борлиғида мехр, нигоҳида интизорлик ва ўтинч
ифодаланган йигитни кўргач, сал ўзини босиб олди,
бир-бир босиб ёнғоқ остига келди-да, кулгисини аранг
тийганча, ёлғондакам дўқ урди:

— Жўўнаб қолинг, соқчини чақиргум

— Моҳбону, соқчига бало борми

— Жосусга ўхшаб юрманг-да.

— Афу этинг, фақир жосусликка ярамасмен.

— Ив–, унда не важдин бу ёқларда адашибсиз

— Ҳазрат чорламиш. Шу баҳонада адашибмен.

Ногаҳон Моҳбону, юмшоққина оҳанраболи товушда, юраги тубидан чиқариб кулди, ажаб эмаски, ушбу
палла нурланиб кетган кўрки камоли қошида фалак
маликаси саналмиш ой рашкдан кўксини чоклаган бўлса...

Муҳаммад Аваз эса кўнглига Моҳбонунинг ушбу
шукуҳли фурсатдаги сувратини муҳрлаш завқи билан
ёнар ва пинҳоний анжуман тонгга қадар чўзилмоғини истар эди.

— Маликам, агар янглишмасам бир хатда қиблагоҳингиз таъқибини баён қилган эрдингиз.

Энди Моҳбону паришон ўй суриб қолди, ҳаргиз
кўкда бемалол сайр этиб, суҳбати жононни ими-жим
тинглаётган ой ёруғида киприклари паришон эгилгани ва қош-қовоғи солингани англашилди.




— Меъмор жаноблари, вақтида мусаввирлик гуноҳи азим саналишини, шу сабабли қилқаламни эҳтиётлаш лозимлигини писанда қилиб эрдингиз, — жимликни бузди у охири. — Аммо камина бепарво бўлдим.
Энди пушаймоним бир дунё).

— Нимадин пушаймон қиласиз

— Дорилбақода малоикалар ҳар неки жонлуғ суврати жонини сўрашларидан энди буткул таҳликадамен.

— Ғам еманг, маликам, сиз ҳусн ато қилган ўша
жонлуғлар олдида ҳар нарса бекори..

— Беҳуда оширасиз. Энди бари топталди.

— Камина ўша лавҳа томошасида бир шошган
бўлсам, анинг маъносини топганимда икки шошдим,
маликам, — Муҳаммад Аваз овози чексиз ғурур билан янгради. — Камина сиздек идроки ва фаҳми гул
очган малак қошида тоабад таъзимдамен.

— Ҳар нечук маъносига етишдингизми

— Шундоғ, маликам. Заковатингиз таҳсинга лойиқ

— Лофни қоф қилурсиз.

— Acao! — деди Муҳаммад Аваз, бафуржа айридан
сирғалиб тушаркан. — Дарвоқе, бари топталди, деган
писандангизни қай маънода тушунай7

— Падарим жами хомакимни ёқиб юборишни буюрдилар.

— Ё раб1 Ахир, ундай қилиш увол-ку1 — деди Муҳаммад Аваз, овози титраб. — Наҳотки, ул зот гуноҳи азимдин қўрқмас12

Моҳбону жавоб бермай, рўпарасида адои тамом
бўлиб турган йигит кўзларини излаб топди, топаркан,
ғира-шира қоронғида сирли чақнаётган бу кўзлар тубида кўнглига яқин армон чўкиб ётганини ҳис қилди.

Моҳбону ёзлик мулкка кўчишдан сал илгари юз
берган нохушликни эсласа, ҳамон жони ўртаниб, томирлари қақшаб кетади.

Ўша куни у негадир ғаш эди, ҳатто қўли ишга бормай хонада тентирар, тасаввурида нуқул Муҳаммад Аваз




гавдаланар эди. Қачондир Ҳабиба билан янги иш учун
бўёқ танлар экан, эшик шиддат билан очилиб, остонада
кўзлари ола-кула бўлиб кетган ҳукмдор пайдо бўлди.

Малика падари бузрукворини илгари сира бунақа
ҳовлиққан ҳолатда кўрмаганди. Чиндан ҳам у, босар-тусарини билмай, ҳаял ичида хонани гириллаб айланиб
чиқди. Туйқус жонлуғлар тириқдай акс эттирилган ва
чорчўпга тортилган мато қаршисида ҳўрпайиб тўхтади
ва ўйламай-нетмай тасвир қоқ ўртасига ханжар урди.

Шамлар ёруғида совуқдан-совуқ ялтираган ханжар,
малика наздида, ё шер, ё оҳу юрагига санчилди ва жонивор жисмидан иссиқ қон тизиллаб отилди-да, гиламни бўяди. Шу манзара бир зумда ақлу ҳушини буткул ишғол қилди, кейин ногоҳ шуури қоронғилашиб,
бариси аралашиб кетди, ҳатто падари бошқа суратларни ҳам қиймалаб ташлаганини кўрмади...

— Падарим ундан кўра танимни бурда-бурда қилсалар авло эрди, — деди Моҳбону ниҳоят маҳзун хаёлдан бўшаб. — Маним учун шўрлик волидам азият чеккани айниқса ортиқча

— Хафа бўлманг, ҳали...

Малика мехр билан сайқал берган, киши инон-ихтиёрини олиб қўядиган аломат сувратлар умри қисқа
бўлгани учун астойдил қайғу чекаётган Муҳаммад Аваз
гапи бўғзида қолди. Қаёқдандир гурра-гурра бостириб
келган, ясан-тусан қилган қақажон канизаклар айвонда қий-чув кўтаришди, сўнг, оққушлар янглиғ саросима оғушида турган Моҳбону сари учишди.

— Ҳай, парилар париси, не бўлди, нечун бу қадар
беҳолсизё — деди Ҳабиба шўхлиги тутиб, аста белидан қучаркан. — Бирон нарсадин қўрқдингизми Ёки
шаҳарда қолган мавлонога муштоқмисиз

Аллақачон ўзини ёнғоқ панасига тортган Муҳаммад Аваз малика жавобини эшитмади. Қувончли сониялар бир зумда ортда қолгани учун ғашланиб, зеро
малика билан яна юзлашув умиди йўқлигидан ўртаниб, кулба томон судралиб кетди.




Муҳаммад Аваз бемалол хуррак тортаётган Аҳад
чўлоқ ёнига ўзини таппа ташлади, қаттиқ чарчаган
бўлса-да, анчагача мижжа қоқолмай, Моҳбонуни ўйлаб
ётди. Гоҳо бир хил ўксиниб, ўзи билан ўзи сўйлашар,
у ёнидан бу ёнига ағдарилар, Худодан сабр-тоқат ва
меҳр-шафқат тилар эди. Тахминан катта саҳарда мизғиб, ахийри, қотиб ухлади. Аммо тонг-азонда хизматкорлар ғўнғир-ғўнғири ва тартибсиз қадам товушларидан уйғониб кетди.

Муҳаммад Аваз аста кўзларини очаркан, Ялангтўш
бу кеча чорбоғда қолганини билган бўлса, жазо муқаррар эканини яна тахмин қилди. Айни пайтда, Моҳбону дийдори насиб этганини қувониб эсларкан, беихтиёр дилидан: кТилагим ушалди-ку. Энди калламни
уздирса ҳам розимен1 — деган фикр кечди. Салдан
кейин Аҳад чўлоқ аллақачон эгар-абзалини созлаб
қўйган жийронни минди ва жиловни бўшатди.

Муҳаммад Аваз Афросиёб харобаларига туташ дарахтзорни кесиб ўтган тошлоқ йўл билан бораётганда
қуёш пешонадан ура бошлаган эди. Шаҳар дарвозасига
яқинлашган ҳамоно кўнгли недир таҳликани сезди. Тиштирноғигача қуролланган сарбозлар қовоғи солиқ эди.
Ҳамишагидек ола-ғовурга тўла Сиёб бозори олдида бир
танишидан уста Пўлат, уста Самандар ва яна беш наФфар меъмор-қурувчи зиндонга солинганини эшитди,
ажойиб ҳунар соҳиби бўлишса-да, косалари оқармай,
аранг кун кечирадиган бу кимсалар кулфатга дучор
этилгани боисини тушунолмай боши ғовлади.

Не кўз билан кўрсинки, қурилишда бошбошдоқлик
юзага келган эди. Суяги оғир меҳнатда қотган, ҳеч
қачон мураккаб ишига яраша катта ҳақ-маош талаб
қилмаган усталар, шогирдлари билан ҳар жойда тўпланишиб, оёқ остидан чиққан фалокатни ўзларича муҳокама этишар, ҳатто айрим тили ботирроқлари сарой шаънини ерга уришаётган эди.




Муҳаммад Аваз бедовни сайисга топширар экан,
оғиру енгил кунда қанотидан жилмаган ёру биродарлари кўзига тик боқолмади. Шуниси айниқса оғир эдики,
зиндон комида азобланиб ётган қадрдонлар айби нималигини ҳеч ким аниқ билмасди.

Ажабо, манфаати тақозо этганда етти ўлчаб бир
кесадиган ҳукмдор нечун дабдурустдан бундай қалтис қадам ташлади; Ахир, иш кўзини пухта биладиган, ҳатто тошни ҳам тилга кирита оладиган ўша мўмин
бандаларсиз қурилишдан файзу барака қочишига ақли
етарди-ку1 Наҳотки, кимнингдир фисқу фасоди ва
қутқусига учган бўлса

Муҳаммад Аваз ботинан қасос истагида ёнаётган
усталарни сабр қилишга ундаб, айни пайтда, ўзи мушкул аҳволда қолганини ётиғи билан тушунтирди. Шубҳасиз, вақти-соати билан Ялангтўш қошига бориб, масалага ойдинлик киритади, яъни, тутқунларни тезроқ озодликка чиқариш чорасини кўради.

Усталар сал-пал жаҳлдан тушишди, шогирдларини
ёнларига олишиб, юмуш билан машғул бўла бошлашди. Бир оз хотиржам тортган Муҳаммад Аваз ҳам ишга
берилди, ҳар замонда зимдан марказий пештоққа кўз
ташлар, кўнглида тошдек чўкиб ётган армон қўзғалиб
кетар эди.

Ҳамон бир тоифа уста-шогирдлар бино салобати
ва жамолини тўлароқ намоён этувчи мана шу сарҳадда наққошлик ишлари бошланишини сабрсизлик
билан кутишар, мубошир меъмор тарҳни, тезроқ битказиш ўрнига, йўқ ердаги баҳоналар билан чўзиб келаётгани учун ҳайрон бўлишар эди.

Гап шундаки, у ҳамон аросатда: гоҳ уйдаги хосхонасида, гоҳ Мирзо Улуғбек мадрасасидаги ҳужрасида қон-зардоб ютиб ишлар, чизаётганлари таъбига астойдил ўтиришмас, жиддийроқ бош қотирганда, энг муҳим нуқталарда нимадир етишмаётганини
англар, худди ўша нарсани жидду жаҳд билан излар
эди.




Ахийри, тунов куни, Мулла Абдужаббор билан маслаҳат қилди, қачондан бери қалам билан қоғоз бўйсунишни истамай қўйганини, бундай омадсизлик тобора
руҳини чўктираётганини куйиниб-ўртаниб сўзлади.

Мулла Абдужаббор марказий пештоқ билан боғлиқ вазифа ғужала бўлиб турганидан воқиф эди. Ечим
тўласинча Муҳаммад Авазга боғлиқ эканлигини, аммо
у ўзини олиб қочаётганини ҳам биларди. Қачонки,
йигит тарҳни буткул ўзгартириш устида бош қотираётганидан хабар топгач, бирдан қовоғини солинтирди.

— Ўғлим, асло бундай қилманг, — деди кейин, хавотирини яширмай. — Ялангтўш қаҳрига учраймиз.

Очиғи, Муҳаммад Аваз ўзи ҳам масала қалтис эканини тушунарди, кўра-била туриб оловга бош тиққан
эди. Аммо ҳатто устод огоҳ этгандан кейин ҳам ахду
қароридан қайтмади, маслаҳат ва дуо олиш ниятида
иккинчи соябони — мусаввирлар пири саналмиш
Муҳаммад Дарвешни сўроқлаб борди.

Муҳаммад Аваз Наврўз айёмидан бери Муҳаммад
Дарвеш қошида бўлмаган, ҳоли-руҳидан ғофил эди.
Минг афсуски, ҳануз Абдулмалик Давоий қарамоғида
турган пири комил кўзига бениҳоя ҳорғин кўринди.
Чиндан ҳам у буткул куч-қувватдан қолган, ичига ботган кўзлари хиралашиб, тафаккурини маъно қушлари тарк эта бошлаган эди.

Шу сабаб севимли шогирди мақсад-муддаосини
тузукли идрок этолмади, нима деса шунчаки бош силкитиб, кўрпалаган соқолини силаб ўтирди.

Ўша он Муҳаммад Аваз ҳазратнинг чархи каж савдолари қат-қат из солган заъфарон бетини зимдан кузатиб кўкси ачишган, эрта умр ўзига ҳам вафо қилмаслигини ўйлаб, бутун вужудини титроқ босган эди.

Мана энди у ҳибсдаги усталар, зийнатини топмаган пештоқ ташвишини чекиб, ношуду нотавонлик
қилаётгани боис ўзидан нафратланиб, ғишту кошин
тўдалари аро тентираб юрибди.




Во ажаб, журъати шунчалар ночорми, дадилроқ
бўлиш ўрнига, нечун нуқул сувга тушган латтадек
шалвирайдиё Агар ўша режаси амалга ошса, бир мўъжиза туғилмасми Ҳайҳотки, Мулла Абдужаббор нимагадир истиҳола оғушида, Ялангтўш Баҳодир хоҳиш-иродаси билан ҳисоблашишга ундайди. Чиндан
ҳам ҳукмдор, давру даврон эгаси, нима деркин, қаҳру
ғазабга эрк бермасми Бас, таваккал қилар эканми,
ҳар қанақа муносабати фарқсиз, пештоқ хўп ва зап
ўлса кифоя, ислимий ва ҳандасавий нақшлардан кўра,
ул безак — тасвирий кошинбуриш чандон афзал эрур.
Ахир, кўпинча салафлар ҳам пештоққа илмий муаммоларни, фалак буржлари билан боғлиқ файласуфона
мантиқ ва мазмунни зарблашган-кут1 Мадрасаи Мирзо
Улуғбек қиёфаси бунга гувоҳлик берур. Анинг пешонасидаги тасвир шунчаки зийнат эрмас, илму нужум
сеҳрини ифода этувчи, яъни, юлдузлар баҳри маъвода қандай жойлашганини англатувчи ажиб жадвал
эрур).

Муҳаммад Аваз пароканда ўйлардан бир зум бўшамай, кўксида сирли тўлқинлар мавжланиб, уйи томон
шамол каби елиб кетди. Шошгани сабабли, гижинглаётган отини қантариб ўтирмай, ҳовли этагига ҳайдаб юборди, шитоб хосхонасига кирди-да, токчадан
ҳалиги самарқанди қоғозни олиб, миз устида очиб
қўяркан, кўз ўнгида чала қолган тарҳ намоён бўлди.

Хомаки ҳали ишловга муҳтож бўлса-да, ўзаро кесишган чизиқлар нозик маънолар англатар эди. Яхши
эсида, шуурни бойитадиган жозиба, дилни қувнатадиган фикр рангда ниҳон бўлишини илгари Мулла Абдужаббор билан Муҳаммад Дарвеш кўп таъкидларди.
Шу сабоқ тоабад қалбига ўрнашган ва ўзи ҳам изидан
эргашган ёш-ялангга уқтирадики, кошинкорлик, хусусан тасвирий кошинбуруш сиру синоати — бўёқда,
ўша нарса топилсагина мазмун ва қиёфа жонланур)..

Муҳаммад Аваз неча кунлик уқубатлари ва изтироблари меваси саналмиш хомаки билан Моҳбону туҳ



фа қилган палакни узоқ солиштирди, улар ўзаро мувофиқ эканлигига тўла ишонч ҳосил қилгач, юраги
сурурга тўлди-да, ўша заҳоти чеҳраси ёришди.

Не қувончки, бирида жонлуғлар қиёфасини нафис
ипак иплар, бировида эса дилга ором бахш этадиган
рангин бўёқлар иншо айламит Эрта муаззам пештоқда ушбу вазифани жилвагар кошинлар ижро этса
не тонг

Муҳаммад Аваз мўйқалам учини пешонасига тегизиб, яна қоғоз узра энгашар экан, ногоҳ кўз ўнгида
ойни уялтиргувчи чеҳра жонланди. Агар ўша соҳибжамол, қачондан бери оромини ўғирлаган малак, ҳозир
ёнида бўлса, шубҳасиз, нажоткор бўёқларни ўзи топиб, ўзи ҳар неки қиёфага жон бахш этарди. Сўнг
ҳунаридан чексиз завқ туйиб, бирдан мана бундай
хитоб қилармиди: кУшбу катакларда оҳу кўзлари: Буларида арслон кўзлари.

Қудратли шерлар ва нозик-ниҳол оҳулар нигоҳи
ўт ва сув каби тўқнашмоғи лозим. Акс ҳолда, тасвир
жонсиз қолиб, мақсад аён бўлмас).

Дабдурустдан шу хулосага келган Муҳаммад Аваз
хомаки тарҳ билан палакни яна солиштирди, Моҳбону дидига яна бир бор қойил қолган ҳолда, ўзи адо
этган юмуш энди бир қадар ғариб ва сийқа туюлди.
Ҳаргиз буни теранроқ англагани сари ўзидан нафратлана борди, ниҳоят, хомакини бир четга қўйди-да,
бошқа қоғоз олиб хонтахтада ёзди.

Иложи қанча, мўйқалам бениҳоя қайсар — ҳаргиз
бўйсунишни истамас эди, аммо Муҳаммад Аваз бу
борада ундан қолишмаслигини исботлаш учун бўш
келмасликка ахҳду қарор берган эди.

кУшбу катакларда ..) Муҳаммад Аваз пичирлаган
ҳамоно таниш кулги жаранглагандек бўлди. Ёпирай,
гўё шундоқ ёнгинасида хаёлий малак жилмайиб ту



рар, кўмак учун ошиқиб келгандек эди. Ҳамон омади
чопмай ўртанаётган йигит бирдан руҳланди ва малакнинг тубсиз қароқларида интиқлик билан излаётгани
ялт ёнганини кўрди. Шунда у бир муддат қотиб қолди, кейин эса севинганидан қийқириб юбораёзди.

Ҳей, фалак1 Малика оҳу кўзларини эмас, ўз кўзларини чизган экан-да1 Ақли қосирлик қурсин, буни
шу маҳалга қадар нечун сезмабди, нечун 1 Алар жами
сиру синоатни зоҳир этмакдалар-ку1..

Елкасидан тоғ ағдарилган каби енгил тортган Муҳаммад Аваз, Моҳбону билан ғойибона тортишган
кўйи, алоҳида жидду жахд билан миз узра мук тушди. Таажжубки, энди мўйқалам аввалгидек ўжарлик
қилмас, хоҳиш-иродасига осонгина бўй бераётган эди.
Бундан яна ҳам ҳайратланган йигит тонг отгунча мижжа қоқмай, кутганидан кўпроқ ва сифатлироқ иш бажаргани учун боши кўкка етди.

Хомакини қўлтиғига қистириб олган Муҳаммад
Аваз аллақачон ур-тўполон бошланган Регистон майдонига қадам қўйганда кайфияти янада аъло эди. Бугун тушликдан кейин Даҳбед сари бориб, Ялангтўш
Баҳодирдан ҳибсдагиларни афу этишни сўрамоқчи
бўлганини эслади. Марказий пештоқ остида уймалашиб турган усталар ва шогирдлар билан қуюқ саломлашди, тарҳ битай деб қолганини айтаркан, молия мирзаси Воҳидбек шошилинч саройга ташриф буюриши
лозимлигини маълум қилди.

Ажабо, боягина дилини ишғол этиб турган қувончдан асар ҳам қолмади, ҳукмдор истироҳатни нечун
бунча тез бекор қилди экан, деган ўйдан ороми бузилди. Ичи сидирила бошлаганини бировга сездирмай,
йўл тортар экан, хаёлида гоҳ устозлари, гоҳ Моҳбону,
гоҳ қоғозга аниқ-тиниқ кўча бошлаган жонлуғлар
жонланар эди.

Яқиндагина таъмирланган саломхонада зил-замбил
жимлик ҳукм сурарди, зеро кўпинча бу жимлик бирон-бир ғалвага уланиб кетишини яхши билган Му



ҳаммад Аваз жимгина остонада қўл боғлади ва ёнверига назар солди.

Кўрдики, аркони давлат аллақачон ҳозиру нозир:
ҳар қанақа каттаю кичик мажлисда иштирок этадиган Шайх Хожа Ҳошим оталиқ, бош вазир Бобохўжа
Муслим, қози Соқий Зоминий, шоир мавлоно Имомиддин Шерхўжа, шунингдек, турли мартабалардаги
беклар, тўралар, сардорлар, уламолар ва мунажжимлар ҳукмдор қошида мамнуният билан эҳтиром сақлашаётган эди.

Нечундир Ялангтўш Баҳодир одатдагига қараганда
тажанг ва тўнд эди, қалин қошлари тез-тез пасту баланд бўлар, тубсиз қорачиқлари бир кенгайса, бир
тораяр эди. Чамаси, у кўнглидаги бўронни, фақат бошқалардан эмас, ҳатто ўзидан ҳам яширишга уринар,
афсуски, буни эплолмаётган эди. Қачондир у пойгакда одоб сақлаб турган мубошир меъморга разм солди,
аммо кўзи кўзи билан тўқнаш келишидан чўчиди чоғи,
бирдан башарасини ўгирди.

— Меъмор жаноблари, — ногоҳ жимликни бузди
Бобохўжа Муслим, — давлатпаноҳимиз қизлари, яъни,
маликаи мукаррамага оғиз солганингиз ростми7

Нимадир дафъатан Муҳаммад Аваз ич-ичини музлатиб юборди.

— Тушунарли, — деди бош вазир, саволига жавоб
ололмагани учун оғриниб. — Хўш, темурийлик даъво
айлаган эмишсиз. Буни қандоғ тушундик

— Даъво айламак на ҳожат7 — деди йигит, яна
хам таъби хуфтон бўлиб. — Камина темурий эканлигим ҳеч кимга ниҳон эрмас)1

— Хўш, темурий қонингиз жўшиб, тахти муборакка раҳна солмоқ пайига тушганингизни қандоғ изоҳлайсиз

Энди у гўё бус-бутунича ях қояга айланган, дарду
дунёси қоронғилашиб, ҳувиллаган чоҳга қулагандек
эди. Аранг эс-ҳушини йиғиб оларкан, кетма-кет илмоқли савол бераётган бош вазирга нафратли нигоҳ




отди, қани энди иложи бўлса-ю, бу мурдорни оёқлари
остига олиб тепкиласат1

Ҳайтовур охиригача сабр қилишдан бошқа чораи
тадбири йўқ эди. Ҳамон тахтда тажанглашиб ўтирган
Ялангтўшга нигоҳ юбораркан, тунов кеча Даҳбеддаги
сўлим чорбоғда, Моҳбону дийдорини кўриш учун интиқланиб юрганда, бир шарпа таъқиб қилганини хотирлади ва аста бош чайқади.

Бу орада ўзига сиғмай кетган Ялангтўш тахтдан отилиб тушди, баданида қўзғалган зилзилани ҳарчанд 60солмай, ял-ял товланаётган гилам бўйлаб, нари-бери
одимлай бошлади.

— Мавлоно, ақлдан оздингизмиё Самарқанд тахти
фақат темурийларга муносиб демишсиз1 Хўш, айтингчи, камина темурий эмасменми Соҳибқирон ўзбекнинг барлосидин эрса, камина олчинидин бўламент
Сиздек оқу қорани ажратишга қодир зот уруғ-аймоқ
суриштиргани, қон айирганига куямен..

— Ҳазратим1..
— Баст — Ялангтўш кескин хитоб қилдики, Муҳаммад Аваз нафас ютишга мажбур бўлди. — Ёки, мавло
но, андоғ айиришлар жонимизга чиққан чипқон эканлигидин хабарингиз йўқмиё

— Қаёқдан хабари бўлсин, аъло ҳазрат, — кесатди
Хожа Ҳошим. — Эсу ҳуши бошқа ёқда1

— Ғаламислик билан машғул — Хожани маъқуллади қозондек салла ўраган бир амалдор. — Локин

димоғи баландр..

— Димоғидин ўргилдук1 — ғудранди яна кимдир.

Алқисса, ҳар ёқдан маломат тошлари пайдар-пай
ёғилар, наҳотки буқаламун сиёқли шу кимсалар салтанат устунлари эрур, деган ўйдан мутаассир бўлган
Муҳаммад Аваз чор-ночор жовдирар эди.

Фақат Бобохўжа Муслим бошлаб берган ажабтовур
пойгада қози Соқий Зоминий иштирок этмай турар,
ичида аллабир норозилик тошаётгани англашилар, лекин ўй-фикрини изҳор этгани шошилмаётган эди.




— Олампаноҳ, қачондан бери саройда туҳмат билан ҳақиқат фарқ қилинмас — дадил сўради Муҳаммад Аваз, қаддини тик тутаркан. — Ҳукм жиноят фош
қилингандан кейин ўқилмасмиё

— Мавлоно, яна шаккоклик қиладирсиз, — деди ҳукмдор ачитиб. — Мен не дейман-у, қўбизим нени сайрайдир.

— Фақирни беҳуда ерга урадирлар.

— Мавлоно, зиндон қилинган бир тўда беандиша
уста билан тил бириктириб, устимизга от қўймоқчи
бўлибсиз. Демак, малика кўнглини овлаш баробарида,
асли тожу тахтга кўз тиккансиз.

— Ҳазратим, бундай ният ҳуш-хаёлимда йўқдир.

— Мавлоно, Давоий жаноблари дорилшифоияни ғаламислар масканига айлантиргани ҳам тушингизга кирмагандир: Хабар беринг-чи, кунора ул тараф от қўйиб
бориб не қилурсиз

— Усталарни йўлдин урганим ҳам, дорилшифоия
ғаламислар маконига айлантирилгани ҳам ёлғон

— Наҳоткиё

— Давоий жаноблари фақат улус ғами билан яшайдиган хокисор банда

— Ҳа, балли, улус ғамига яқин, сарой манфаатидан йироқ

— Ҳар неки амрингизга мунтазир).

— Ишонмасмен. Теварагига беш-ўн сўқир муллаваччани тўплаган. Алар билан кун ўткарадир.

— Тиб илмини тарғиб этури..

Ялангтўш қип-қизариб кетди, бир муддат ҳурпайганча сукут сақлагач, шахдам қадамлар билан Муҳаммад Авазга яқинлашди ва унга тик боқди.

— Шарт шу: Давоий билан бугундин алоқани узасиз, эл-улус ичида бузғунчилик билан машғул усталарни тартибга чорлайсиз. Агар бунга кўнмасангиз,
оқабати ёмон бўлур1 — Ялангтўш ортига қайтаётиб
қўшимча қилди: — Кимки ҳаддидан ошиб, Самарқанд
тахтига осилса, ифлос қўлини эмас, хиёнат ин қўйган
бошини ҳам чопиб ташлаймен)..




Мана энди Муҳаммад Аваз ушбу ошиғич кенгаш
сабабини бир қадар англади. Кўпдан бери Самарқанд
заминида зимдан етилаётган исён нафаси ҳукмдор
бетига олов каби урилган ва бундан у тинчини йўқотган эди. Мана шу кулфат бевосита Муҳаммад Аваз
саъй-ҳаракати билан кунба-кун газаклаётгани аллаким
томонидан тарқатилганига заррача ҳам шубҳа қилмаса бўлади. Тахминича, бу вазифани Бобохўжа Муслим маромига етказиб бажарган, ахир, бир вақтлар
ўғли Набихўжа не боис жазога тортилганини ҳалибери унутмаса керак.

Мовароуннахр табиблари султони Абдулмалик Давоий ва аранг рўзғор тебратадиган меъмору муҳандислар хусусида тағин бирор илиқ гап айтиш тилагида Муҳаммад Аваз Ялангтўш сари ўгирилди, ўгирилди-ю, ногоҳ кенгайган қорачиқларида таърифлаш
маҳол бир чақмоқ кўриб, унсиз бўзарди-қолди.

Салдан кейин Муҳаммад Аваз бу чақин қорачиқлар тубида чўкиб ётган тушунуксиз ифодалар билан
қоришиқ эканлигини қайта-қайта идрок этди. Яна ҳам
муҳими, ақл бовар қилмас мўъжиза кашф этганига
имон ўгирган ҳолда, хаёли остин-устин бўлиб, истеҳзоли шивирлади:

— Ажаб... арслон кўзлари

Арк дарвозасидан эзилиб чиққан Муҳаммад Аваз
ҳуш-беҳуш одимлар, ўзини тутмоқчи бўлгани сайин
бўшашар, қулоқлари остида бетўхтов Ялангтўш таъналари жаранглар эди. Агар элда овоза фитнада зиғирча
иштироки бўлганда бунча куймас, бунча ўртанмас эди.

Асаби бузилгани сабабли Муҳаммад Аваз бу кеча
тарҳ билан машғул бўла олмади, аксига уйқуни ҳам
ёлчитмай, қоронғилик чўккан ҳовлида айланиб юрди.
Қуёш бир арғамчи бўйи кўтарилганда Регистонда




ҳозир бўлди. Бир қарашдаёқ бугун ҳам иш унмаслигини пайқади, негаки ҳалига қадар кўпгина усталардан дарак йўқ эди. Пештоқ остида афсус билан бош
чайқаб турганда пешвоз келаётган ва ранг-рўйи қув
учган Воҳидбекни кўрди.

— Мавлоно, — деди у ғамгин, — тағин кўргилик1

— Сўзланг, Воҳидбек1

— Мирзо Улуғбек мадрасаси талабаларига тибдан
сабоқ бериш учун келган Давоий жанобларини ҳозиргина Набихўжа бошлиқ сарбозлар кишанладилар.

Муҳаммад Аваз бўшашганча туриб қолди.

Набихўжа жазо муддатининг атиги бир ойини ўтабўтамай қутилиб чиққанини эшитганда, ҳайрат бармоғини тишлаб, кўп афсус чеккан эди. Пешонасида мудҳиш тамға ярқираб турган бандаи гумроҳ яна баланд
мартабага илиниб олгани алам устига алам1 Қолаверса,
унга Абдулмалик Давоий сингари элпарвар зотни хору
хас айлаш кафолати берилиши замондан путур кетгани
нишонаси эмасми12

— Устодни саройга олиб кетишдими

— Йўқ, мавлоно, зиндонга элтсалар керак.

Муҳаммад Аваз, дунё кўзига тору зимзиё кўринди-ю, нажот истаб теварагига аланглади, аммо қайси
жўмард ҳозир озгина таскин беришга қодир, ким озурда дилини зулмат чангалидан қутқара олади

Нечун жавоб бермайсан, эй, Қодир эгам

Аллақачон Воҳидбекни унутган Муҳаммад Аваз,
бир жойда анча қотиб тургач, барини Оллоҳга солдида, баланд ҳавоза сари ўктамона одимлади.

Недир илинж билан бу оқшом мадрасадаги ҳужрасида қолди ва пештоқ тарҳи билан машғул бўлди. Тонг
арафасида қушуйқу қилиб уйғонганда чор-атрофни аллақачон ола-ғовур тутган, ҳар ким ўз ташвиши билан
банд эди. Фақат айрим ишёқмас қуллар ва мардикорлар ҳар жойда ҳазил-мутойиба қилиб, валақлаб туришар эди. Усталар ишини кузатиб, турли маслаҳатлар
бера бошлаган мубошир меъморни кўриб, улар бирдан




типирчилаб қолишди. Саланглаб юрган назоратчилар
белларига қистирилган қамчинларига ёпишишди. Туябонлар мудраганча кавш қайтараётган туяларини қўзғаб,
Афросиёб хумдонлари томон ҳайдаб кетишди.

Муҳаммад Аваз Аму нари томонидан атай Самарқандда ишлаш учун келган уста Воқиф Ҳиротий тасарруфида бўлган ўнг минора учига кўтарилар экан, тағин ҳибсга тушган Давоийни ўйлаб маъюсланди.

Тахминан бирон соатдан кейин алоҳида қизиқиш
билан чап минора сари юзланди. Шериги каби кўкни
болиш қилган ушбу минорани етмишга кириб ҳам
қариликка бўй бермаган уста Фармон Кеший безаётган эди.

Келишувга биноан, тарҳга кўра, қобурғасимон кошинбуруш зарбланажак гумбазлар машаққати Мулла
Абдужаббор гарданида эди. Устод оғриб қолгандан
бери бу жабҳада юмуш хиёл сустланди. Ёрдам учун
Муҳаммад Аваз бошқа кучларни ташлашга мажбур
бўлди, ҳатто ўзи ҳам мунтазам гумбазлар ташвиши
билан шуғулланди.

Керак чоғида рўзғори ва бола-чақаси ташвишидан
ҳам кечишга тайёр уста Самандар, хумдон юмушларида бош-қош бўлиш билан бирга, кўпинча кун бўйи
ички-ташқи деворларга кошин зарбларди.

Айнан шу хил мураккаб вазифани уста Пўлат ҳам
қунт ва сабр-тоқат билан бажарарди, аниқроғи, ҳунарига
шу қадар қаттиқ боғланмишки, иложини топса, ғиштни
ёстиқ қилиб, шу атрофда ухлаб қолишдан ҳам тоймасди.

Қолаверса, бир-бири билан қиёматлик ошна тутинган бу икки хокисор инсон кўпчилик бошини қовуштириш йўлини пухта билар, бинобарин, улар бор жойда иш унуми ва сифати бошқача бўлар эди. Ҳозир эса
ҳар қадамда улар ўрни билиниб турарди, айниқса, чор
тарафга сочилиб кетган шогирдларига қадрлари беҳад
ўтганини англаб олиш қийин эмасди.

Муҳаммад Аваз беихтиёр Мирзо Улуғбек мадрасаси сари нигоҳ ташлади. Самога қадалган нилий мино



ралар, малоҳат ва салобат касб этган пештоқу равоқлар бўёқлари ўзаро мутаносиб товланар, руҳни чарағон айлаб, дилни ҳайрат гирдобига солар эди.

— Муқарнас дандонаси чакки эрмас, — деди у уста
Фармон Кешийга қарата, Мирзо Улуғбек мадрасаси
атиги беш йил орасида қурилганини эслаб. — Билъакс бўшашманг.

— Иншооллоҳ, бўшашмасмиз, — мамнун жавоб
қайтарди уста Фармон Кеший. — Қолгани фақат кошин сифатига боғлиқдир.

— Кошинпазлар юзимизни ерга қаратмас.

— Аттанг, улар орасида уста Самандар йўқ-да.

— Уста Пўлат-чиё

Яна қайғуга чулғанган Муҳаммад Аваз уста Фармон Кеший ва шогирдлари билан хушлашиб пастлади. Тамом чанг-тўзон қоплаган майдонда бўлҳо-бўл
авжига минган эди. Марказий пештоқ биқинидаги
йўлак айниқса тирбанд, қадам қўйгани жой топилмас, қора терга ботган қуллар кошин тўлдирилган ғалтакларни ҳавозалар оралиғидан инқиллаб-синқиллаб
суриб ўтишар эди. Бир бурчакда қийиқча танғиган
йигитлар бош кўтармай дандона учун ғишт тарошлайди, сал нарида аллакимлар ганч элаб, ганчхок тайёрлашади.

Муҳаммад Аваз катта равоқ нақшларини боғлаётган усталар ишини кузатиш мақсадида эндигина ҳавоза
поясига қадам босувдики, ёшгина мулозим волидаси
ташриф буюрганини билдирди. Ошиғич илгари босаркан, гуноҳи бўйнида эканини ноилож тан олди, тугунчак кўтарган онаси дарди-дунёси қоронғи эканлигини узоқданоқ пайқаб, алланечук ўкиниб кетди.

— Нечун қорангни кўрсатмайсен  — гапини гиналашдан бошлади Назокатбону. — Танглайингни бағритош кампир кўтарган экан-да.

— Қулоғимгача ташвишга кўмилибман, онажон —
кўп бора синовдан яхши ўтган баҳонасини рўкач қилди йигит. — Хавотир чекишингиз ўринсиз.




— Айтишга осон... Бир саф усталар ёнида Давоий
жаноблари ҳам зиндон қилинибдир. Сенингча, уйда
қўл қовуштириб ўтираймиё Нима гап ўзи, болам

— Тилим kechaman!

— Астағфирулло{ Гуноҳлари не эркан

— Фаҳмимча алар гуноҳи нелигини Баҳодир ўзи
ҳам билмас, — кинояли янгради Муҳаммад Аваз товуши. — Эмишки, камина Давоий жаноблари ҳомийлигида тожу тахт даъвосига киришиб, шифо уйини
фитнахона қилибмен, бир қанча ошна-оғайнимни сарой устига гиж-гижлабмент

— Эй, Қодир эгам, қандоғ кунларга қолдик7 — ёнатрофда елиб-югураётган кишиларни ҳайратга солганча, фарёд чекди Назокатбону. — Бул туҳматни қайси
худобехабар кимса ўйлаб топибдир"

— Ким ўйлаб топгани каминага қоронғидир, фақат
Бобохўжа Муслимдин гумон қиламен.

— Ул гумроҳ жазосини Худойим берсун, — деди
Назокатбону яна ҳам ташвишланиб. — Энди борини
билибмен, сен гўдаккина димоғига амал ҳавоси кирган
бандалар содир этган можаролар комидасен. Аҳволингга
бир қара: лабларинг гезарган, бурнинг сўппайган.

— Сизни сарсонлиғ кўчасига солган ношуд ўғилни кечиринг.

— Машойихлар демишким, оно кўнгли болада, бола
кўнгли далада.

— Топиб сўйламиш машойихлар, — илжайди Муҳаммад Аваз.

— Сен муғомбирни пичинг отишга қўйса, — онаизор ҳам кулган бўлди. — Овқат келтирдим, еб олгин.

Муҳаммад Аваз маъқул ишораси бериб, волидасини
Мирзо Улуғбек мадрасаси сари етаклади. Шифти қуббасимон ганчсувоқ ҳужрага киришганда, йигит анча енгил тортган эди. Қалашиқ қоғоз-дафтарларни эхтиёткорлик билан бурчакка олиб қўйгандан кейин хонтахта

узра тугунчакни очди, ўша заҳоти димоғига седана сепилган ширмой кулча ва зира-мурч иси урилди.




— Қачон одам бўласен-а, қачон Ахир, эрта-индин
ўттиз бешни урасен-ку1 — Назокатбону оби-дийдасини тўхтаган жойидан бошлади. — Тавба, кўзингга таомилдан ташқари савдолар кўпроқ хуш кўринур. Оқибат,
ўзинг беҳаловат, камина нотинч Бошқалар волидасидек қачон оёғимни бемалол уза-а-атиб ётамен

— Ҳадеб куяверманг, — гўшт чайнай туриб ғулдиради Муҳаммад Аваз. — Вақти-соати билан Тангри
ўзи сизни роҳату фароғатга еткаргай1

— Тилгинангга асал, нуридийдам. Илоё, ўша кунлар тезроқ насиб қилсин. Айтганча, бугун чўзилиб
юрмай барвақтроқ қайтгин. Маслаҳат қилурмиз.

— Не маслаҳат Айта қолинг.

— Майли, айтсам айтай, йўқса боргунингча ёрилиб ўлишим тайин, — Назокатбону унга меҳрибонлик билан кўз ташлаб, давом этди: — Файзуллабой
қизини кўзим остига олибмен. Хотини кўнглига қўл
солувдим, розилиги бордек туюлди.

— Юзимни қаро қилмоққа чоғланибсиз-да.

— Йўқ, болам, юзинг ёруғ бўлғай, агар билсанг,
Файзулла таниқли тижорат аҳлидин, бу музофотда
ундан тили ҳам, дасти ҳам узун киши йўқдир. Шаҳарда тиклаган иморати Баҳодир саройидин кам эрмас.

— Онажон, камина молу дунёга қизиқмасмен.

— Нечун унда саройга интилурсен

— Боиси сизга аён эрур.

— Сен соддаи нотавон Ялангтўш ахдидин бехабар
қолибсен чоғи Эшитишимча, Моҳбонуни Имомқулихон ўнг қўл вазири Шайх Қиёмхон Бухорий ўғлига
узатармиш. Ишни пиширган Хожа Ҳошим эрмиш...

— Волидаи меҳрибон, узунқулоқ гапларга ишонманг, барака топмайсиз, — деди Муҳаммад Аваз, юрагида бир санчиқ туйиб. — Қолаверса, камина учун
Ялангтўш эрмас, Моҳбону ахди инобатли эрур.

— Болажоним, шунчаям дарди бедавомисен Охироқибат сўқирлигинг бошингга кулфат келтирмаса деб
қўрқамен)1..




Ахийри, чидолмай кетган, ич-ичига чўккан кўзларида ёш ҳалқаланган онаизор, юрагида борини койина-койина тўкиб-солгач, қўл силкиб турди-да, тўнғиллаганча эшик сари шошилди.

— Меҳрибоним).

Қаники Назокатбону қулоғига илтижо кирса.

Иштаҳаси ғиппа бўғилган Муҳаммад Аваз, бош-охири йўқ ўкинчлар ичра, жимжит ҳужра ўртасида тўкилиб ўтирар, хаёли бир бурчини сутга чайилгандек
покиза чеҳра, бир бурчини муаззам пештоқ банд қилган эди.

Ёлғиз қолган Муҳаммад Аваз қоғоз-дафтарларини
пешига тортди, ҳаял ичида бор дунёни унутди-да, пештоқ тарҳининг алжабр ва ҳандасага оид ҳисоб-китобига шўнғиди, баъзи жузъий ноаниқликларни бартараф этиш учун кечга қадар жойидан қимирламади.

Ахийри, толиққан қовоқларини уқалай-уқалай ташқарига чиққанда қуёш уфқда пар-пар бўлиб порлар, оламни қизғиш-пушти нурларга ғарқ айлаган эди. Зиндон
комида азоб ютиб ётган биродарлари ёдига тушиб бир
хўрсинди-да, рўпара келган Воҳидбекка мақсадини айтди ва арк сари юрди. Жон койитиб бекор келибди, негаки попукли узун найза тутган соқчилар ичкари киритишмади. Ҳукмдор Хуросондан ташриф буюрган элчиларни қабул қилиш билан машғул бўлиб, хобгоҳга бир
зоғни ҳам йўлатмаслик ҳақида фармойиш берган экан...

Муҳаммад Аваз арк остонасидан бўшашиб қайтди
ва кун бўйи усталар ёнида тер тўкди. Чатоғи, онаси
қошу қовоғига бардош беролмаслигини ўйлаб, уй сари
оёғи тортмади ва яна ҳужрада тунашни маъқул топди.
Тонгга қадар мижжа қоқмай, тарҳ устида куйманиш
баробарида, хаёлан Моҳбону билан суҳбат қурди. Уфқ
оқарган ҳамоно, таҳорат олиб, бомдодни туширгач,
дарҳол арк дарвозаси олдида пайдо бўлди.




Бир амаллаб хобгоҳга кирганда Ялангтўш тахтда бир
қадар хомуш ўлтирар, хиёл кўпчиган бетида кеча азиз
меҳмонлар билан биргаликда ичилган май хумори аксланган, қалин лабларига эса недир истеҳзо қўнган эди.

— Аъло ҳазрат, камина ташрифи боисини балки
билурсиз

— Шубҳасиз, мавлоно.

Муҳаммад Аваз қачондир Ялангтўш Баҳодир —
Самарқанд музофоти ҳукмдори, алҳол, кимсан Имомқулихон ҳазратлари меҳр қўйган ва ишонган мана
шу зотни ўзига нақадар яқин тутганини, эндиликда
эса ундан тобора узоқлашиб бораётганини дилидан
ўтказди.

Бинобарин, ҳозир заҳаролуд хитоб қилган Ялангтўш
шундай ўқрайиб турардики, у бир сесканиб тушди,
айни пайтда, тубсиз қорачиқлари ёлқинига эътибор
бераркан, аста шивирлаганини билмай қолди: кБуларида арслон кўзлари).

— Алар уволига қолманг, олампаноҳ)1

Ялангтўш қовоқ солганча ўгирилди.

Муҳаммад Аваз суҳбат боқий бўлганини, аниқроғи,
ҳар қачон ўзиникини маъқул биладиган мана шу алпқомат кимсани эритишдан кўра тошни сув қилмоқ осон
эканлигини фаҳмлади ва саройга бошқа қадам босмаслик аҳди билан нақшинкор эшикни қарс ёпди.

Ўша кундан эътиборан Муҳаммад Аваз ўзини ҳам
тутқун қилишларини юрак ҳовучлаб кута бошлади.
Анчадан бери тўнини тескари кийган Яланггўш бир
қарорга келганини сезарди, фақат у арқонни узун ташлаб қўйганга ўхшайди. Майли, бир гап бўлар, ахир,
ёзуғида борини кўради-да. Яхшиси, руҳини чўктирмай, тезроқ тарҳни тугатсин)..

Ногаҳон эшик секин ғичирлаб очилди ва эгри-бугри тол ҳасса тутган, ранг-рўйи синиққан Мулла Абдужаббор имиллаб кирди. Тоби қочиб ётиб қолгандан
бери, устодни атиги бир марта бориб кўрди. Адашмаса, икки ҳафтадан ошди, кулбасига қадам босган эмас.




Мана энди, қаники, ер ёрилса-ю, қаърига бир тошдек
қуласа) Ҳайҳот, этагини кўзларига тутиё қилиб, минг
илтижо билан афу тиласа-да, нима ўзгаради, нима

— Ўғлим, сиз бунда ўз ғамингиз билан оворасиз, —
деди устод босиқлик билан, кўрпачада омонат чўкиб,
кафтларини бетига суртар экан. — У ёқда усталар ғамбода. Сабаби сизга аёнми

— Аён, устод, — деди у ўкиниб.

— Нечун тадбир чекмабсиз

— Қўлим калтадир. Лўндасики, Ялангтўш ўтинчимни сариқ чақача билмади. Саройдин эгасиз ит каби

қувилдим.
— Аттанг, яхши бўлмабдир, — ўсиқ қошларини чимирди Мулла Абдужаббор. — Ўғлим, сувни лойқалатаётган

Бобохўжа Муслим бўлмасин.

— Ҳа, устод, кўрнамак хумордан чиқадир.

Муҳаммад Аваз қирқ дарра остида жон талвасаси
билан тўлғонган, зиндон сари судрашганда, ялинибёлбориб ҳўнграган Набихўжани хотирлаб, бир нуқтага тикилиб қолди.

Мулла Абдужаббор эса ночор аҳволда ўзича чархи
каж бевафолигидан нолиётган эди. Сўнг, оғир хўрсиниб, шогирдини ўргимчак тўрига илинган жонзотга
қиёсларкан, мизда сочилган чизмаларга кўзи тушди.

— Ўғлим, кўҳна тарҳни не қилурсиз

— Кўҳна тарҳ бекор бўлур.

Шогирди шундай жавоб қайтаришини билган Мулла Абдужаббор аста бош чайқади, ниҳоят, аллабир
қизиқиш билан нигоҳини тарҳга кўчирди-да, жимгина мулоҳазага чўмди.

Ақлу заковат ва салоҳиятда беназир пири комил,
етмиш остонасига етгунча, наққошлигу меъморлик
ҳунарини астойдил эъзозлаб, мукаммаллик ва нафислик бобида тенги йўқ не-не безаклар кашф этди, аммо
бўёқ ва қоғоз бу қадар сеҳргар бўлишини, бу қадар
бийрон тил билан сўзламоққа қодирлигини биринчи
маротаба кўриб турарди.




— Ўғлим, дидингиз таҳсинга лойиқ, — деди ниҳоят
устод ўгирилиб. — Фақат... бошингиз ғавғога қолмаca!

— Пирим, ҳар не хатардин чўчимасмен, — деди
узиб Дарвеш Муҳаммад. — Пештоқ қиёфаси шу тахлит бўлишини тиладим.

— Вақт борида пишиқроқ ўйланг, мавлоно.

— Кўп ўйладим, охири англадимки, шул тарҳни
пештоққа зарб қилиш насиб этмаса, ёруғ дунёдин армон билан ўтурмен)..

Чамаси, кутилмаган хитоб Мулла Абдужаббор юрагида бошқача акс-садо берди, ногоҳ тиниб-тинчимаган шогирди бир дард билан яшаётганини ва бу дард
айнан шу тарҳга алоқадор эканлигини пайқади.

Устод бисотидан илиқ сўз қидираётган дамда Воҳидбек кириб, жамики юмушдан бош тортган усталар бир жойда ғуж тўпланишганини, дарғазаб бўлиб,
тоқатсизлик билан Муҳаммад Авазни чорлашаётганини маълум қилди.

Регистонда илгари бу қадар кўп одам йиғилганини
биров эслолмайди. Оға-инилари зиндон қилинган муҳандис-меъморлар, наққошлару кошинпазлар, дурадгорлар, кулоллар ва сўзангарлар тўхтовсиз оқиб келишар, сафлар тобора тиғизлашар, ўзаро тахдидли шивир-шивир кучайиб борар, гоҳо бақириб-чақиришлар
ва сўкинишлар эшитилар эди.

Ҳавозаларда ҳаракат бутунлай тўхтаганини кўрган
Муҳаммад Аваз тажанглашди. Одамлар орасида ҳамма
айбни бепўшт-пўшт унга тўнкаётганлар ҳам кўпчилик эди. Бир пайт Ялангтўшни адолатга чорловчи
хитоблар янгради. Ғалаёндан қолишмайдиган тўполон яна бошқа фалокат келтириб чиқариши мумкинлигини ўйлаб қўрқиб кетди, ғишт уюмига кўтарилди-да, барчани зудлик билан тарқалишга даъват
этди.

— Мавлоно, билингки, биродарларимиз озод бўлмагунча тарқалмаймиз, — бирдан кекирдагига зўр берди




уста Фармон Кеший. — Яхшиси, бизни саройга бошланг, Ялангтўш билан ўзимиз келишамиз.

— Мавлоно, Ялангтўшдин тилингиз қисиқмиё

— Қўрқмасангиз олдимизга тушинги..

— Биламиз, саройга сотилгансиз1..

Шовқин-сурон осмону фалакка ўрлаб, Муҳаммад
Аваз қулоғини қоматга келтирди. Нафрат ва қаҳру ғазаб
акс этган башараларга зимдан разм соларкан, рўпарасида икки йўл пайдо бўлганини, бирини танлаб, таваккал қилишдан бошқа иложи йўқлигини англади. Ғишт
уюмидан индамай тушиб, бафуржа илгари босган ҳамоно, ортидан оломон бархан кўчгандек қўзғалди.

Бош вазир Бобохўжа Муслим топшириғи билан
қаландар кийимида изғиб юрган хуфиялар ўша заҳоти
саройга ҳамма машмашани оқизмай-томизмай етказишди. Индалло, ҳибсда ётганларни озод қилишни сўраш
учун бораётганлар охири ҳали майдондан узилмай, рўпарадан елиб келаётган қуролли суворийлар кўринди.
Сардор оқ от белида бургутдек қўниб ўтирган Ялангтўш
Баҳодир ўзи бўлиб, ҳар замонда атрофига аланглаб наъра
тортар ва ўрма қамчинини ҳавода ўйнатар эди...

Оломон пешида одимлаётган Муҳаммад Аваз олисолисдан кенгайиб кетган қорачиқларда мавж ураётган
ўша совуқ чақинни туйди. Ва ундан бир лаҳза нигоҳ
узмай: кБуларида арслон кўзлари) — дея шивирлар экан,
хаёли пештоқ тарҳига оғди.

Бу орада таҳлика-тахдид ила қиличлар қинидан суғурилди, буни кутмаган оломон ваҳима ичра тўрт тарафга тирқираб кетди. Гўё эрмак учун бир нечта уста
чопиб ташланди. Ола-була чопон кийган қизғимтир соқолли миқти навкар мункиллаган бир кошинпазни оти
ёни билан туртиб, елкасига найза санчганда Муҳаммад
Аваз сабр косаси тўлди ва ярамасни отдан тортиб
йиқитиш учун ташланди, аммо ниятига етолмади. Қаёқдандир пайдо бўлган Набихўжа, узангига оёқларини тиради-да, шамшири орқаси билан бошига туширди.




Муҳаммад Аваз бир оғриқ аъзои бадани бўйлаб
ёйила бошлаганини сезиб-сезмай, тақир ер эмас, гўё
зулмат қаърига қулади, қуларкан, кўкарган лаблари
унсиз шивирлар эди.

— Буларида арслон кўзлари...

жож ж

Зах жойда тиззаларини қучиб ўтирган Муҳаммад
Аваз ҳеч нарсани кўрмас, фақат ертўла анча кенг ва
чуқур эканлигини элас-элас тасаввур қилар эди.

Номинг ўчгур айлана шаклида бўлиб, гумгурс соқов девори қисиб келаётгандек туюлар, сичқону каламуш ҳидига қўшилиб анқиётган турли бўйлар кўнглини ағдарар эди.

Бундан икки йилча муқаддам бир сарбозни пойтеша билан бир уриб сулайтириб қўйган уста Мирҳабибдан ҳол сўраш баҳонасида қора-қура босган зилзамбил темир эшигига юзланган, одамзод ўзини ўзи
хўрлаш учун ҳар нарсани бино қилиш ва ҳар нарсага
қўл уришдан эринмаслигини ўйлаб, қаттиқ қайғурган
эди. Фақат тақдир бир кунмас бир кун ўзини ҳам
зулмат балоси нима эканлигини яхшироқ англатиш
учун бу гўшага етаклаб келишини етти ухлаб тушида
ҳам кўрмаган эди.

Мана энди у ҳатто қимирлагани қўрқади, лекин бир
жойда қилт этмай ўтиравериш азоб устига азоб эди.
Қай маҳалдир жон ҳовучлаб, сал ўрнидан жилар экан,
титранаётган оёғи ногоҳ нимагадир тегди. Енгил зарбдан ҳалиги нарса шиқирлаб кетди ва дағ-дағ уча бошлади, сўнг: кНаҳотки, одам суяги7 — деган ўй миясига урилди-ю, юраги қинидан отилгудек бўлиб, жон
ҳолатда тисарилди.

Муҳаммад Аваз кўзлари қоронғиликка сал-пал
кўниккандан кейингина алоҳида шаккок бандалар учун
мўлжалланган ўрада турганини англади ва афтини буриштириб кулди. Ахир, ёруғ дунёда не-не эзгу ниятлар




билан яшаётган эди. Аттанг, энди ҳаммаси забун: мадрасани битиролмади, аламлиси, минг азобда ҳозир қилган тарҳини муаззам пештоққа зарблаш насиб этмади.

Сал фурсатдан кейин волидасини эслаб, юраги эзилди ва беҳол чўккалади. Мил тортилгандек сўқир бўлиб
қолаёзган кўзларидан дувиллаб ёш тўкилди. Ногоҳ бир
инграш эшитилиб, бутун вужудини қулоққа айлантирди. Эй, расули ризо, бул ваҳшатгоҳда ўзидан бўлак
ҳам тирик жон борми Қайда, каламуш ёки сичқон
чийиллаган бўлса керак. Моҳбону ҳақ: юракдан Худо
берган...

Муҳаммад Аваз ўзини чалғитиш учун уринар экан,
ногоҳ хаёли Даҳбед сари учди, ўша куни жаннат
монандли чорбоғда Моҳбону билан бўлган учрашув
тасаввурида жонлана бошлаганда бояги ҳазин товуш
яна сукунатни бузди. Ё раб, не кўргилик, ўнг томонида биров чўзилиб ётар, ҳар замонда жони узилаётгандек инқиллар эди.

Муҳаммад Аваз қўрқа-пуса ўша тараф юриб, кимса устига энгашди. Кўзлари чирт юмуқ, соч-соқоли
патак, чўпдек озғин кимса ерга ботиб кетгандек эди.
Шоша-пиша кўксига қўлини қўяр экан, қуруқшаган
лаблари бир умид билан тамшанди.

— Су-у-ув1.

Муҳаммад Аваз ҳаёт нишонасидан мосуво гўшада
қачондан бери афтодаҳол ётгани номаълум маҳкум юзи
билан пешонасини бир аҳволда силаб-сийпалай бошлади ва беихтиёр сесканди.

Ахир, наҳотки, ақлу ҳушини йўқотаёзган, эти 6б0риб устихонига ёпишган ва охират билан юзлашиб
турган шу инсон кимсан Мовароуннаҳрдан Хуросону
Ҳиндистонга қадар довруғи ёйилган Абдулмалик Давоий жаноблари бўлса 1

— Ҳазратим, — деди инграниб, — кўзингизни
очинг.

— Су-у-уувв:1 — деди яна чатнаган лаблар аранг.

— Пирим, пирим)..




Пуўст бойлаб ёрилган, азобу оташга чулғанган жонсиз лаблардан тағин ҳалиги илтижо узилди. Чамаси,
табиб сўнаётган мубҳам тасавввурида қолган энг сўнгги
тушунчани бир амаллаб тилига кўчираётган эди.

Муҳаммад Аваз мурувватли Тангри таолодан сабру бардош ва шафқат тилади. Ахир, иложи қанча, шу
экан ёзуғи: охирги соатда у ҳам барча нарсани тамоман унутади — фарзанд доғи адойи тамом қилаёзган
волидаи муҳтарамаси ҳам, сарой деворлари ичра ранги сарғайган Моҳбону ҳам, битмай қолган обида ҳам,
жамики касбдошлари ҳам ёдидан кўтарилади. Ғубор
қоплаган миясининг аллақайси нуқтасида биттаю битта
тушунча чарх уради: сув1{ Бир ҳовуч, ҳа, атиги бир
ҳовучгина сув ўша лаҳза унга ҳамма нарса — роҳат
ҳам, азоб ҳам, умид ҳам бўлиб кўринади.

Туйқус хаёлида Моҳбону бор-йўқ ҳунарини ишга
солиб тасвирлаган манзара гавдаланди: қирғоқларини
ювиб-емириб оқаётган Зарафшон, ям-яшил соҳил
бўйлаб, бўлиқ ўт-ўланлар оралаганча, кўза кўтариб
бораётган жамалакли дуркун қизлар, олисда, айвонда
туриб уларни ҳавас билан кузатаётган зулфлари гажак келинчак Дарё тўла сув, идишлар тўла сув.

— Пирим, кўзингизни очинг, камина қошингизда
ожизу нотавон турган Муҳаммадмен)..

Яна алам-ангиз шивирлар экан, наздида, тамом ақлу
ҳушни ўғирлаб, юракни чим-чилт музлатиб юборадиган, ҳатто олис мозийни, бугун ёки эртани ҳам ўз
ҳукми остига ўтказган сукунат чўкди. Ажабки, у гўё
зулмат пардаси билан бирлашиб, яна ҳам ваҳимали
туюлар, ҳатто ирода ва идрокни ҳам бемалол бошқарар эди. Кутилмаган бу ҳолатни қайта-қайта ҳис қилишга мажбур бўлди, эҳтимол, шунинг учун ҳам тепада
темир эшик қийиллаб очилганига аҳамият бермай,
устод тепасида жимгина мук тушиб тураверди.

— Мавлоно тирикмилар Сув ва нон туширдик).

Қулоғига масхараомуз минғирлаш чалингандан кейингина ногоҳ сергак тортди, тиззалари билан судра



ла бориб, жун ип учидан тунука дўлча ва бўз тугунчакни ечиб олди. Ўша заҳоти қайтиб, дўлчани табиб
оғзига тутди. Елимланган каби бир-бирига чиппа ёпишган лаблар сув нафасини ҳатто сезмагач, ўзини ерга
отди-да, юқорига дағдаға қилди:

— Ҳой, ким бор Инсофли кимса борми шу дунёna?!

Жавоб йўқ — олам ному нишонсиз йўқолгандек ..

Ноилож устод ёнида ғужанак бўлиб ётди.

Мана энди, не ёзуқки, қанча вақт кечди, ухлармиди ёки бедор — сира билмас, ҳатто қайдалигини унутгандек эди. Қачонки кўзларини очаркан, ногоҳ кўкси
тилимланиб, томоғини қалампирдек нарса ачитди.
Орзуси ушалмаган шўрлик волидасини, армон ўтида
ёнаётган Моҳбонуни, жон қадар азиз Регистонни қанчалар соғинмиш, қаники, мана бу деворни пора-пора
қилса-да, бир қуш каби осмону фалакка парвоз айласа...

Муҳаммад Аваз гулдек ҳунари, зиғирча қадр топиш нари турсин, туфроқ билан тенг бўлгани, кечакундуз ҳаловат билмай қилган машаққатли меҳнати
елга соврилганини ўйлаб кўпроқ ўкинар, айниқса, муаззам пештоққа кўчиб улгурмаган тарҳни эсласа юракбағри симиллаб кетар эди.

— Меъмор жаноблари тирикмилар

Муҳаммад Аваз тунов куни нон ва сув келтирган
зиндонбон овозини эшитиб бир хўрсинди, сўнг бир
аҳволда зимистон аро липиллаб турган арқонга ёпишди. Ташқарида кўзларини оқ мато билан боғлашар экан,
ташналик жонига чанг солиб турганини имо-ишора
билан тушунтирди, зиндонбон имоси билан кимдир
тутган толтовоқдаги сувни ютоқиб симирдики, умри
бино бўлиб бу қадар ҳузур қилмаган эди.

У қуролли сарбозлар иҳотасида ланг очиқ дарвозадан
чиққан чоғда, бўсағадан сал нарироқда, баланд ғиштин
девор тагида, муштдай бўлиб Назокатбону ўлтирар эди.
Чаккалари кўкарган, уст-боши қон, кўзлари боғли ўғли



ни кўргач, нолиш билан отилиб турди ва қулочини ёзганча
пилдирай кетди. Аммо беш-ўн қадам босиб-босмай йиқилди. Кимдир шўрликни деворга суяб қўйди.

Кажфеъл чарх яна не савдоларга дучор этишини
ўйлаб бораётган Муҳаммад Аваз хаста овозни таниди
ва беихтиёр йўл ўртасида ҳайкал бўлиб қолди.

— Онажон).

Қайси бир сарбоз елкасига найза тираб, тўхташ
мумкин эмаслигини, эрталабдан бери ҳукмдор кутиб
турганини, шу боис шошилиш лозимлигини таъкидлади. Аммо у ҳар қанча жадал юришга уринса ҳам
қадами унмас, бетоб одам каби ҳолсиз гандираклар,
йиқилмаслик учун тиришар, изидан волидаси судралиб келаётганига имони комил эди.

Ҳашаматли хобгоҳ, одатдагидек, теран сукутда, ўймакорий эшиклар олдида қоровуллар зинграйиб туришар, гилам тўшалган йўлаклар бўйлаб мулозимлар, мирзалар ва канизаклар недир хавотир билан шовурсиз
одимлашар эди.

Баланд тахтда қўнишиб ўтирган Ялангтўш ҳам, тахт
икки тарафида лавозимига қараб тизилган аъёнлару
боёнлар ҳам ёқавайрон, кўйлакчан, афту башараси дабдала мубошир меъморни зўрға танишди

— Мавлоно, — деди Баҳодир, — сиздек зотни бунингдек аҳволда кўрганимдин афсусдамен.

— Аҳволим афсус чекиш учун арзимас.

— Гумроҳлар сизни зиндон қилганларини кеч эшитибмен.

— Абадиян эшитмаган чоғингизда ҳам не дер эдим

— Ҳазратим мурувват айладилар, — деди Бобохўжа
Муслим, бетига заҳархандали кулги югуриб. — Асли,
воллоҳи аълам, мурувват қайда, жазои олийга лойиқ
эрдингиз.

— Вазир жаноблари, камина бўйнига маломат юкламакдин ҳамон чарчамабсиз1 — деди Муҳаммад Аваз
ҳам кесатиб. — Зеро, мудом шу хил юмуш билан машғулсиз, бошқа юмуш илкингиздин келмас1




— Мавлоно, имоми замон билан муомалада иззату
икром сақланг, — деди Ялангтўш муроса оҳангида.

— Давлатпаноҳ, бу кимса имоми замон бўлиши
учун етти қовун пишиғи бордир.

— Бетавфиқ, — афтини ўгирди бош вазир. — Бул
шаккок бандага фақат зиндон муносибдир. Фақат ўша
жойдин товуши чиқмас.

— Кимга нима муносиблиги ёлғиз Худога аён, —
бўш келмади Муҳаммад Аваз. — Филҳақиқат, камина
ўзимни сиз каби тутгандин кўра, зиндонда чиримакни афзал билурмен.

Кутилмаган пичинг нуқул йўғон бўйнини чўзиб
ҳужумга ўтаётган Бобохўжа Муслимни эрмас, мунозарага жимгина қулоқ тутаётган бошқа амалдорларни
ҳам қаттиқ мулзам қилди, ҳатто Ялангтўш нафсониятини ҳам сирқиратиб юборди.

— Ҳадеб ғазаб сочмай, қилмишингиздин ҳам ҳисоб
беринг.

— Иншооллоҳ, каминани зиндон жазосига тортганлар ҳали уёлурлар

— О6бо, мавлоно, тожу тахт илинжида имондин
қайтган густоҳлар тўдасини сарой сари қайраб келганингиздин тонасизми7 Айтинг, исёндин тонасизмиё

— Ҳазратим, исёнга югурик тилингиз сабабкор
бўлгани ҳолда, каминани айблайсиз.

Энди Ялангтўш, бетига қон тепчиб, тахтида муқим
ўтиролмай қолди, қовоғидан қор ёғдираётган Бобохўжа Муслим билан зимдан кўз уриштирди-да, дарғазаб
қиёфада бош чайқади.

— Тангрига қасамки, тутқунлар гуноҳини сўраб
олишдин бошқа тилагимиз йўқ эрди.

— Мавлоно, янглишмасам мунофиқлик қиласиз, —
деди ниҳоят ҳукмдор. — Агар орада Бобо Миршароф
арвоҳи бўлмаса эрди, ҳозироқ бошингизни жаллод
кундасига қўйдирардим.

Муҳаммад Аваз гезарган кўйи ҳукмдорга разм солди.

кБуларида арслон кўзлари.




— Қиблагоҳ, зиндон ҳам, жаллод кундаси ҳам камина парвойига келмас. Камина бир кўргилик, бинобарин, бошланган юмуш чала қолмоғи ва улус тавқи
лаънатига дучор бўлмоқдин қўрқамен.

— Шундоғми, мавлоно

— Шундоғ1 — деди Муҳаммад Аваз хотиржамлик
билан. — Қурилиш битсин. Кейин дорга торттирсангиз ҳам розимен

— Рости, иту мушук бўлишдек нодонликдин камина ҳам тўйдим, — деди Ялангтўш ўйчан алфозда. —
Хусумат, орани бузгани, хайрли ишни ортга сургани
устига, дилимни йўқ ердаги ғуборлар билан тўлдирмиш

— Фақир ўзимдин ўтганини ўзим билурмен.

— Бас, сулҳ тузамиз, мавлоно. Камина саройда тартиб ўрнатайин, сиз мадраса қурилишини изга солинг.
Аҳил бўлишга нима етсинг.

— Олампаноҳ, ҳар не амрингизни беминнат адо
этурмен, — хиёл эгилди Муҳаммад Аваз. — Малол
бўлмаса, фақирнинг ҳам бир ўтинчи бордир.

— Аҳли тутқун гуноҳидин кечишимни сўрайсизда. Тўғрими, мавлоно — Ялангтўш иккиланган кўйи
гилам бўйлаб тез-тез кезинди. — Жуда соз. Фақат алар
учун кафил ўтасиз. Ана шунда ҳатто Давоий офтоб
жамолидин баҳраманд бўладир.

— Минг афсуски, ул зот учун энди офтоб жамолидин наф йўқдир, — деди Муҳаммад Аваз, кўкси ўпирилгудек бўлиб. — Азиз жонлари аллақачон танлари
ила ҳибсхонани тарк айлаб, Арши аъло сари парвоз
қилмиш).

Хобгоҳни яна юракларни увиштирувчи теран сукунат қамради. Ёлғондакам ачиниш ифодалари чулғаган бетларга нописандлик билан фотиҳа тортилди.
Фақат нечукким Ялангтўш астойдил афсус билан дуога қўл очди. Айни пайтда, у, шубҳали кишилар зиндонбанд қилингандан кейин, енгил нафас олиши нари
турсин, қайта ҳаловати баттар бузилгани, кечалари




мижжа қоқмай ажриққа ағанаб чиқишни одат қилганини ҳам хаёлидан ўтказди.

Ажабо, бир вақтлар беҳисоб лашкар билан не-не
ўлкаларни забт этиб, не-не қайсар тождорларни тиз
чўкдириб, энди қиличим дамини ҳеч ким қайиролмас,
деган ўйга борганда нималарга бунча ишонган экан

— Қиблагоҳ, менимча ҳибсдаги нобакорларни бўшатишга шошилмаслик керак, негаки алар яна фитна қўзғашлари мумкин. Иморатда чала қолган юмушларни мубошир меъмор бошқалар билан бирга бемалол уддалай олур.

Бобохўжа Муслим овозида ниҳон ғайирликни илкис пайқаган Ялангтўш дилида бир ранж уйғонди.
Ажабо, қачондан бери бу бандани қанотида авайлаб
келади, оғир-енгилига ярашидан мудом умидвор, аммо,
у, Тангри ғазабига учрагур, нуқул улус билан орасини
бузишдек бедодлик билан машғул".

— Хўш, аъло ҳазрат, — давом этди Бобохўжа Муслим, — камина муддаоси сизга маъқулми ёким бул
хусусда беморлиғ тўшагида қўним топган Хожа Ҳошим
ҳазратлари билан ҳам кенгашасизмиё

— Вазир жаноблари, бир мадрасани ўн беш йилдин зиёдроқ вақтдан бери битказолмай фуқаро қошида уётлиман, — чуқур тин олди Баҳодир. — Энди,
бас, ҳар нима бўлганда ҳам ишни жадаллатиб, тезроқ
савоби азимга етишмоқ лозим.

Муҳаммад Аваз кўнглига нур тушгандек бўлди.

— Зудлик билан зиндонбонга хабар берилсун, ҳибсдагилар бугундин қолдирилмай озод этилурлар. Иккиламчи, девонбеги эшитсунки, зиндонда кечган
муддат учун аларга икки ҳисса ҳақ тўланур. Келгусида
маош фақат тилла ҳисобида бўлури.

Авзойи ўзгарган Бобохўжа Муслим нафас ютганча
букилиб таъзим қилди, фармони олий ижросини таъминлаш учун нақшинкор эшикдан жадал чиқаркан,
нечукким ҳукмдор енгил нафас олди.

Ялангтўш Самарқандни домига тортиб турган исён
сабаблари ҳақида узоқ куйиниб сўзлагач, аркони дав



латга ижозат берди. Аммо тинкаи мадори қуриган
ва онаизори дийдорига ошиқаётган Муҳаммад Авазни тутиб қолди. Ҳар ҳолда йигитни орада кўндаланг
тушган нохушликни унутишга даъват этиш ниятида
эди. Аммо негадир кўнглидагини айтолмай, қачондир бир ота-онадан туғилгандай апоқ-чапоқ бўлишганини, энди кўнгиллари ойнаси дарз еганини, ямаган билан унда барибир из қолишини ўйларкан, афсус чекди.

— Мавлоно, кўп қайғурманг, — деди ниҳоят, хаёли
бутунлай бошқа томонга оғиб, — бандаси шу экан:
қадамида гоҳ тикан, гоҳ гул унадир...

Муҳаммад Аваз жавоб қилмай, аниқроғи, тилига
бирон калом келмай, минг истиҳола, минг шубҳа
оғушида, хобгоҳдан узилди...

Аркнинг ҳашаматли дарвозаси рўпарасида, кўча
ёқасида кўзлари нигорон турган онаизорини кўрган
ҳамоно Муҳаммад Аваз гўё қанот боғлаб учди. Бутун
вужуди зиндон асорати исканжасида бўлса-да, ногаҳон қони гупириб, недир кучдан руҳланиб, олға талпинди. Сочлари оқи кўпайган, пешонаси ажинлари
қалинлашиб, чўпу устихонга айланган волидасини оҳиста қучаркан, кажрафтор чархни ҳам, ажалдан дарак
берган уқубатларни ҳам унутди.

— Қўлим ўша Худодин қайтган бағритошлар ёқасида, бўталоғим, — деди Назокатбону, ўғли кўксига бош
қўйганча пиқирлаб. — У дунё-бу дунё ўшаларни қарғаймен.

— Қўйинг, койинманг, фойдасиз.

Она-бола гоҳ ҳасратлашиб, гоҳ афтодаҳол сукут
сақлаб, охирлаб қолган ёз жазирамаси димиқтирган
муҳандис-меъморлар маҳалласига қадам босишганда,
вақт пешиндан ўтган эди




Терисига сиғмай кетган Назокатбону дарвоза биқинидаги дарчани ўзи шошиб-энтикиб очди, кКира
қол, болагинамэ, дея каловланиб турган ўғли елкасига
аста қоқиб қўйди. Юраги дов бермади чоғи, у зиндонда бошидан кечирган савдоларни суриштирмади, аниқроғи, аввалги келбатидан асар ҳам қолмаган суянчиғига илк бор нигоҳи тушган дамдаёқ барисини англаган ва тасаввур қилган эди.

Чиндан ҳам йигит ҳоли айтгулик-сўрагулик эмас:
эт ташлаган, ранг-рўйи синиқиб, кўзлари киртайган,
ҳаммасидан ёмони, қилич жароҳати йиринглай бошлаган эди. Фақат тубсиз қароқлари тубида ўрнашган
қатъият учқуни ҳамон бир маромда чақнаб турар, зеро
уни тажовузкор зулмат ўчиришга ожизлик қилган
эди.

Муҳаммад Аваз атиги бир пиёла қайноқ сув ичди,
шу баҳона хиёл терлаб, хиёл роҳатланди, аммо теваракка қарагани чоғи келмай, юмшоқ-қалин кўрпачада
чўзилиб ётди. Онаси қозон остига ўт қалаб, қўй гўштидан шўрва қайнатиш тараддудини бошлаганда киприклари илинди. Намозшомга қадар тош қотиб ухлади,
бир оз тиниқиб уйғонгач, тепасида мук тушиб ўтирган меҳрибонини кўрди.

— Болам, уйқунгда кўп безовта бўлдинг, — деди
кампир ташвишли оҳангда, авайлабгина пешонасига
кафтини босиб. — Иситманг бордир. Тура қол, овқат
совиди, иситиб келай, икки қошиққина ичгил.

Очлик жонига чанг солиб турган бўлса ҳам зирамурчли аччиққина шўрвадан тузукли тотинмади, атрофида гирди-капалак бўлаётган, ҳануз ич-ичини недир армон куйдираётган онаизор илтижолари бекор
кетди.

Шаҳристон қоронғилик қўйнига кириб, чор-атрофга
осойишталик чўккач, яна алланечук оромбахш куч
киприкларини забт этди. Қайси бир паллада ногоҳ
шуури ёришиб, ўзини нимаси биландир дилига яқин
бўлиб қолган ганчсувоқ ҳужрада кўрди. Бутун борли



ғини ажаб иштиёқ қамраганди. Хонтахта узра эгилиб,
эндигина самарқанди қоғозни ёзганда, ўймакорий
эшик қия очилиб бир малак мўралади.

— Кўп таажжуб, хилватда ёлғиз не юмуш билан
машғулсиз, мавлоно

— Катаклар сарҳадини излармен, маликам.

— Катаклар сарҳадини не қилурсиз7

— Аларга оҳу кўзларини чизурмен.

— Арслон кўзларини-чи

Тавба, нима бўлди, нафаси қийилдими, тили музладими ёки гангиб қолдими, Моҳбону қувлик билан
берган кейинги саволга жавоб қайтаролмади. Бу ҳоли
гўё маликани ҳайратга солди, у бир нозли қараш қилди-да, қия очиқ эшик сари юриб, шарпадек ғойиб
бўлди..

Бир пайт беадад аламу армон жамланган хўрсиниқ
эшитди ва онаси бор меҳрини бергудек бўлиб эркалаётгани, бир дардини минг қилиб, тепасида ўтирганини пайқади, кНечун бедорсиз7у — дея шивирлар
экан, яна ногоҳ хаёлини Моҳбону чеҳраси банд қилди.

Онаизор, шошилмай ёстиғини тўғрилагач, пешонасига ҳўл латта босиб, кухлайверо деб қўйди. Ажабки,
бу сўз гўё жуда олисдан эшитилди. Яна киприклари
қовушиб, шуури ва дилида осудалик ҳукмронлик қила
бошлади. Аммо кўп ўтмай бари ўзгарди. Энди у ҳужрада юмуш билан машғул эмас, бир аҳволда тезоқар
дарё соҳилида тентираб юрарди. Нари томондан бир
даста чинни гул кўтариб олган, сочлари шамолда тўзғиган Моҳбону ошиқиб келаётганини кўриб, энтикиб
кетибди. Аммо малика ўша заҳоти йўқолиб қолибди,
ўзи эса, салқин ва сўлим қирғоқдан узоқлашиб, сароб
босган тап-тақир саҳро сари югуриб бораётган эмиш.
Лаблари чатнаб, бағри ёнармиш-да, нуқул сув сўрармиш...

— Болагинам, мана сув,— деди шошиб Назокатбону.




Аъзои баданидан қайноқ тер қуйилаётган Муҳаммад Аваз ногоҳ сергак тортиб атрофига аланглади.
Айвон токчасидаги шамдонда милтираб ёнаётган шамдан нигоҳ узмай, онаси тутган косани нари итарди.

Йигит яна бир кечани алаҳсираш билан қийноқ
оғушида кечирди, ниҳоят, бу эрта анча тетик алфозда
жойини тарк этди. Севиниб қолган Назокатбону дарҳол йўлга отланиб, Сиёб бозоридан танингга дармон
бўладиган гиёҳлар харид қилиб келаман, дер экан, у
хижолатини яширолмай қовоқ солди. Аммо онаизор
аллақачон кўча бўйлаб шошилиб борар, шафқатини
дариғ тутмаган Тангри таолога шукроналар айтар эди.

Муҳаммад Аваз ёлғиз ўзи учун ҳар сонияда минг
ўлиб, минг тириладиган чароғбонидан тоабад қарздор
эканини ўйлаб хомуш турганда дарчадан ийманибгина
бир жувон кирди. Бетидан чачвонини бемалол кўтариб ташлаган Ҳабибани орзиқиш билан қаршилади.

— Маликам оламча дуойи салом йўллади.

— Ташаккур. Ул муҳтарама сиҳати созмиё

— Шукр. Фақат сиздан ташвишда. Саройда турфа
ғийбат тарқалган. Борини билиш учун келибман.

— Фақир Тангри раҳму шафқатидин баҳраманд
бўлдим.

— Бир айтганингиз бор эркан-да..

— Зиндон азоби қашқирга ҳам равомас.

— Ишонамен, — деди Ҳабиба хўрсиниб. — Маликам зинҳор сизга етказмасликни ўтинган бир муждани сўзламай иложим йўқдир.

— Бажонидил эшитамен.

— Тезроқ ўртага тушинг деб неча бора волидасига
ёлвормиш.

— Кўп азият чекибдир-ку.

— Хуршидаойим ҳар гал рад жавоби олиб қайтди.

— Бошқача бўлур эрдими

— Бир кун хилватини топиб яна онаси оёғига йиқилганини кўрдим, агар отам ул бегуноҳ бандани банддин бўшатмаса, ушбу қутичадаги нарсани ютаман,




рози бўлинглар, дегани қулоғимга чалинди. Ҳушдин
айрилиб қолаёзибман. Қарасам, катта малика ҳам ҳолсиз, қизини тинчитиш ҳаракатида...

Канизак ҳикояси Муҳаммад Аваз кўнглида ажаб
кечинмалар уйғотди, сираси, малика журъатига қойил қолди, аммо салдан кейин нечундир маъсланиб,
истеҳзоли кулди.

— Бошига бахт қуши қўнган эмиш-ку1

— Инонманг, — деди Ҳабиба, ҳарир ридо остидан
киприк ўқларини отиб. — Бир ойча бурун Имомқулихон бош вазиридин совчи келганидин воқифмен.
Малика феълидан чўчиган ҳукмдор алар жавобига
шошилмаган.

— Камина маликага олқиш ва салом йўллаймен)..

Ҳабиба одоб билан қуллуқ қилгандан кейин шошилмай паранжисини ёпинди ва илгари юрди. Остонага
етганда негадир беихтиёр ўгирилди, чамаси, қачондан бери изҳор этолмай келаётган қандайдир дардини
айтмоқчи бўлди, аммо саросималанган кўйи индамай
дарчадан чиқди...

Орадан кўп ўтмай қуёш нурига ғарқ айвон пешида
Мулла Абдужаббор кўринди. Чўккан кўзларида ҳалқаҳалқа ёш айланган устод, қўлида тол асо, эгнида оҳори
тўкилмаган оқ яктак, маъюс келиб шогирдига бағрини берди Анчагача нафас чиқармай тургач, бафуржа
сиҳати ва аҳволини сўраб-суриштирди. Дийдаси юмшаган йигит, астойдил қуллуқ қилар экан, унинг қадди-басти янада чўккани, соч-соқоли оқи тағин ҳам
қаюқлашганини пайқади.

— Пири комил, соғ-омон бормисиз 7

Устод Оллоҳ таоло муруввати боис тупроқдан ташқарида юрганини вазминлик билан изоҳлай бошлаганда ҳовлини уста Воқиф Ҳиротий, уста Пўлат, уста
Самандар, уста Фармон Кеший, Аҳмад Валихон, Аб



дуллоҳ Завқий, Воҳидбек ва ҳали мустақиллик поясидан кўтарилиб улгурмаган сабза мўйловли йигитлар
тўлдиришди.

Назокатбону елиб-югуриб супада жой ҳозирлади.

Азиз меҳмонлар қўшқават кўрпачаларда иззат-икром билан бемалол чўкканларидан кейин Муҳаммад
Авазни ҳар хил саволга кўмиб ташлашди. Зеро уларни Абдулмалик Давоий ҳазратлари тақдири кўпроқ
қизиқтирар эди. Шогирдлар ёнида тиз чўккан Муҳаммад Аваз ҳакиму ҳозиқ зиндонда қийналиб жон берганини айтиб хўрсинаркан, давра аҳли қиёфасини беадад афсусу надомат қоплади.

— Ўғлим, илож қанча, тақдирга тан берурмиз, —
зил-замбил жимликни бузишга журъат этди Мулла
Абдужаббор. — Яратган эгам хусусан сизга сабру қаноат ато қилсин. Белингизни ғайрат камари билан маҳкам боғлангки, бу кунда жамики устаю устазода сизга
умид кўзини тиккан.

— Қуллуқ, пийри комил, ишончингизни оқлай олсам ёруғ дунёдин беармон кетурмен, — деб кафтини
кўксига босди Муҳаммад Аваз. — Сизга ёлғону фақирга чин: зиндонда ҳам неча марта туш кўрдим чала
иморатни

— Ҳануз бош пештоқ яланғочдир, ҳар гал кўзим
тушса, бир олам афсус чекамен.

— Устод, хотиржам бўлгайсиз, тезда бари оби-тобига келур.

— Биламен, сиз бошқа тарҳ тузгансиз. Локин ани
амалиётга кўчирмак нақадар мушкул эканлигини ҳам
ҳеч ўйладингизмиё

Чиндан ҳам кейинги тарҳ беҳад мураккаб, мазмуни ва моҳиятини ҳар ким ҳам идрок этолмасди, демак, уни зарблаш ақл бовар қилмайдиган даражада
азоб

Лекин асосий гап бунда эмас, энг чатоғи, устод
аввалроқ таъкидлаганидек, эрта, бирон жойи ёқмаса,
Ялангтўш қаҳру ғазабига учраши мумкин. Шу боис




саройга бориб, бир назаридан ўтказиб олса олам гулистон, аммо розилик беришига икки дунёда ҳам
ишонмас эди.

Қисқаси, барисини ўзи устоддан кўра яхшироқ тушуниб турарди, шунга қарамай, бошига минг кулфат
келса ҳам, ахду қароридан қайтмоқчи эмас. Умри бино
бўлиб, бир марта таваккал қилса қилибди-да, осмон
узилиб тушмаса керак.

— Устод, сизу биз адо этган юмушдин қайси бири
осон кўчган" — хаёлдан бўшаб Мулла Абдужабборга
мурожаат қилди Муҳаммад Аваз. — Ҳеч бири: Тўғрими Шундай экан, чўчимоқ бефойда

— Тўғри айтасиз, ўғлим. Сизга Худодин куч-қувват ва тўзим тилармен).

Чехраси ёришган Мулла Абдужаббор: кСўздин қайтишни ор санайдир ъ — деб қўйди ичида... Ва шундай
ақли расо, қобил ва зийрак шогирд насиб этганидан
фахр туйиб, Тангри таолога шукрона айтди.

Ўша лаҳзада эса Муҳаммад Аваз Мулла Абдужаббор каби саховатпеша, узоқни кўра оладиган, ҳам қаттиққўл, ҳам талабчан устод этагини ушламаса саҳрода
қолган ниҳолдек хазон бўлиши ва чарх сўқмоқларида
ному нишонсиз кетиши мумкинлигини ўйлаб руҳи
юксалар эди.

Муҳаммад Аваз яна бир марта интиҳо ўзи саъйҳаракати билан узвий боғлиқ эканлигини эътироф этди.
Агар юрагида томир отган ўша орзуси ушалмаса, тупроқ босиб юришида бир қатра ҳам маза-матра қолмайди, гўё ҳатто чарх ҳаракатдан тўхтайди. Ахир, баҳона ёки иккиланиш қачон бир хайрли кору ҳолга
ярабдики, энди ярасин

Бас, бугуноқ боради Регистонга, тўғри, ҳали тузукроқ мадорга энмаган, шундай бўлса-да, меҳмонлар билан биргалашиб жўнайди ва вақтни бой бермай ишга
киришади.

Муҳаммад Аваз, онаизори ҳай-ҳайлаб тўсқинлик
қилганига қарамай, жомакорини кийди-да, устод ор



тидан кўча сари шошилди. Анчадан бери сукунат
чўккан Регистонга ошиқиб келганда анча тетик эди.
Илдам қадамлар билан иморат атрофидан бир айланди, ниҳоят, майдон ўртасидан пештоққа нигоҳ ташлар
экан, мийиғида ҳузур қилиб кулди.

— Ҳа, бул пештоққа ўша тасвир ярашадир, — деди
у ўзи билан ўзи сўзлашгандай. — Одмиёна ислимий
безаклардин ўша афзал эрур1

Сал нарироқда алланарсани чама қилаётган, эҳтимол, эрта Ялангтўш ғазаби муқаррар эканлигини яна
бир бор дилидан кечираётган Мулла Абдужаббор кўп
маъқул маъносида бош ирғаб қўйди...

жож ж

Муҳаммад Аваз бир ҳафтача кечаю кундуз ором
билмай тер тўккандан кейин ахийри тарҳ тайёр бўлди.
Бундан энг аввал Мулла Абдужаббор хабар топди ва
ўша куниёқ амал ташвиши бошланди. Воҳидбек воситасида, хазинадан кераклича маблағ ундирилгач, алоҳида буюртмага биноан, Афросиёбдаги маълуму машҳур хумдонларда, отлар ва хачирлар туёқлари остида
сақичдек обдон пишитилган лойдан, турфа рангли,
турфа ҳажмли сиркорий кошинлар пиширилди. Сўнг,
кошинбуруш теришдек мураккаб ва нозик юмушга,
Мулла Абдужаббордан ташқари, яна бир қанча донғи
кетган қўли гул уста жалб этилди.

— Устод, — деди у бир куни, — ижозатингиз билан борини пинҳон бажарамиз.

— Хўш, нимани назарда тутурсиз, мавлоно

— Пештоқни мато билан ёпсак1..

Сир тагига етган Мулла Абдужаббор ҳузур қилиб
мийиғида кулди.

Дастлабки кунданоқ кошинбуруш ошоқ бўз панасида зарбланадиган бўлди. Агар бир кунда тахминан
беш ёки ўн қарич жой сайқалдан чиқса, мато ўша масофа бўйлаб сездирилмай суриб қўйилар эди. Ва бего



на кўзлар пештоққа қандай безак берилаётганини билмасди. Бу ҳодиса тез орада бутун шаҳарга ёйилди ва
улус ўртасида ҳар хил шов-шув қўзғади.

Муҳаммад Аваз ҳал қилувчи фурсат келганини,
агар сал ношудлик ўтса уволу савоб бир пул бўлишини билгани учун тамом ҳаловатини йўқотди. Ҳар дақиқада ё Мулла Абдужаббор, ё уста Фармон Кеший, ё
уста Пўлат билан кенгашар эди, ҳар бир кошин ўз
ўрнига тушиши, ҳар бир чизиқ ёки шакл аниқ бўлиши учун жон койитар, кимки адашса, танбеҳ берар,
ҳатто ишдан четлатишдек оғир жазо қўллар эди.

Одатдагидек бир эрта тирикчилик ташвишига шўнғиган жонсарак фуқаро мадраса пештоқида, у қиррасидан бу қирраси ва пастидан тепасига қадар, узунэнли мато лопиллаб турганини кўрди ва лолу ҳайрон
ёқа ушлади.

Кўпдан бери биринчи маротаба мириқиб ухлаган
ва ўша куни атай кеч уйғонган Муҳаммад Аваз илк
суюнчини волидаи муҳтарамасидан ундирди, сўнг арк
томон ошиқар экан, хаёлида гоҳ Ялангтўш, гоҳ Моҳбону жонланар, ёруғ дунёдаги жамики шодлигу хуррамликка етишган каби масрур эди.

Мана, омади кулиб боққани шудирки, муҳташам
хобгоҳда кечаётган олий даражали мажлисда охироқибат машаққатлар поёнига етгани ҳамда илму фунун уйи битганини ёруғ юз билан эълон қилиб турибди. Қутлуғ даргоҳ Самарқанд тожу тахти эгаси, қолаверса, бутун аркони давлат, хосу авом пойқадамига
мунтазир эканлигини айтаркан, янада чексиз фахр
туйди ва ногоҳ ўзини Ялангтўш қучоғида кўрди. Боши
кўкларга етган ҳукмдор эгнига зарбоф тўн ёпишларини буюрди.

— Мавлоно, сарупо муборак бўлсин, — деди Баҳодир жилмайиб, парвоначи вазифасини зўр ҳафсала
билан адо этгандан кейин. — Буни қаранг, мадраса
айни вақтида ниҳоя топибдир. Яъни, кўп йиллик хизматим учун Имомқулихон ҳазратлари Панжакент ви



лояти билан Сирнинг чап қирғоғидаги кентларни камина тасарруфига ўтказибдир. Шу муносабат билан
ўша вилоятлар элчилари гувоҳлигида камина номига
янги мадрасада хутба ўқитурмиз ..

Муҳаммад Аваз таъзим билан беҳад мамнун эканлигини билдирди. Ҳамон қиёфаси нурланиб турган
Ялангтўш, маслаҳат сўраган бўлиб, аркони давлатга
юзланди, барча ахду қарорини бир овоздан маъқуллагач, мадраса зиёрати ва хутбаи муборак жума куни
пешин намозидан кейинга белгиланди. Шу куни каллаи саҳарда тўрт тараф отлиқ чопарлар учиб, хушхабарни бутун вилоятга маълум қилиши лозим эди.

Муҳаммад Аваз саройдан узилар экан, Моҳбонуни
шу қадар кўргиси келдики, бирдан ўзига сиғмай қолди. Ахир, орзуси ушалганини, ушбу якун иккаласига
бирдек тегишли эканини энг аввало унга етказиши
лозим эмасмиди 1 Эрта шодиёнага келмай қолиши мумкинлигини ўйлаб, қўрқиб кетди-да, бир йўл билан Ҳабибани огоҳлантириб қўйишни чамалади.

Жумагача ўртада атиги уч кун бор эди, шу қисқа
вақтни ўтказгунча бўлари бўлаёзди, ҳар сония имиллаб ўтгани сайин диққати ошар эди. Навбатдаги тун
айниқса узун туюлди, тузукли мижжа қоқмагани устига, уфқ оқармай турди, бомдодни адо қилгач, михдан оҳори тўкилмаган оқ яктагини олиб кийди.

— Бугун пешинда Регистонга қадам ранжида қилинг, — деди ҳалидан бери ўзини безовта кузатаётган
онасига. — Жамоа йиғини бўлур. Ҳукмдор мадрасани кўргани келадир.

— Гўдаксен, болам. Иморатни битирганинг учун
терингга сиғмай қувонасенми ёки ҳукмдор иморатни
кўрмакни ихтиёр этганигами7

Волидаси хафагазаклиги боисини яхши билган Муҳаммад Аваз индамай қўя қолди. На чора, Ялангтўш
устида сўз борса, ҳар гал у волидаси кўзига тик 6б0қолмас, кўпинча писандаларига дош беролмай, жуфтак ростлар эди. Бироқ онаизори нигоҳидан яшири



ниш йўлини қилса-да, аввало, ўзидан, қолаверса, кўпдан
бери кўксида газаклаб ётган яра санчиғидан қочиб
қутилиши душвор эканини қадам-бақадам тушунди.
Гоҳо башқа нарса ортиқча нашъа қилади, ахир, ёшлик
фаслининг энг беғубор ва бетакрор онларини
Ялангтўш хоҳиш-иродаси тимсоли саналган иморатга
ўғирлатганидан қандай кўз юмсин" Бундан бир амаллаб ўзи тонсин, борингки, ёру биродарлари ҳам тонсин, аммо ҳақиқат отлиғ ҳукми қаттол фаришта-чи1

Муҳаммад Аваз аллақачон майдонни тўлғазган ҳангоматалаб оломон оқимини ёриб илгарилар экан, ногоҳ
гўё шовқин-сурон тиниб, қулоқлари остида онаси то0вуши янгради: (Эй, соддаи нотавон, чеккан захматинг
учун Тангри раҳматидин бошқа нарса кутма  Ҳайҳотки, кеча оқшом, дастурхон устида кечган суҳбат
чоғида айтилган ушбу хитоб иззат-нафсини қанчалар
оғритган бўлса, ҳозир ҳам шунчалар сирқиратиб юборди, истеҳзо билан паришонҳол кулди-да: кҲей, меҳрибоним, бандасига Яратган эгам раҳматидин ўзгаси
на ҳожат) — деб қўйди ичида...

Муҳаммад Аваз қадим замонлардан бери шуҳратини йўқотмай келаётган, мўйсафид ёшида ҳам қирчиллама йигитни эслатадиган Регистон қиёфасида
илгари кўрилмаган ажаб бир ўзгариш, бинобарин,
таърифга сиғмас улуғворлик намоён бўлганини эътироф этди.

Олис уфқдан оҳиста бош кўтарган қуёш ҳозиргина
туғилган чақалоқ каби покиза иморатга иссиқ лабларини босган эди. Салобатли деворлару гумбазлар, пурвиқор миноралару равоқларга бетакрор жило берган
тип-тиниқ ложувард бўёқлар кўк оғушида кўк гулхан каби сокин ловуллар, бутун олам уйини яшнатгудек сеҳру жодуга эга эдилар.

Не сирки, чарх ҳукми, замон зайли билан юзма-юз
туриб қолган икки улуғвор кошона тақдир савдолари
ва илму урфон жумбоқлари устида бемалол тортишаётган алломалар каби ўйчан ва мулоҳазакор эди.




Бошқача айтанда, улар кўпдан бери ўзаро майдон
талаб қилган, ахийри, енг шимариб, тўшларини очиб,
куч синашиш учун ҳужумга шайланаётган, кифти ер
искамаган паҳлавонларни ҳам эслатар эди.

Муҳаммад Аваз муаззам пештоқни ёпган бўз парда
эл қизиқишини бир неча баробар кучайтириб юборганини сезди, ҳеч кимнинг етти ухлаб тушига кирмаган ғаройиб тадбир мақсадини тўласинча рўёбга чиқарганини ўйлаб мамнун жилмайди. Ногоҳ хаёлидан:
кАжабо, маросимга Моҳбону келармикин 7} — деган
ўй кечди-ю, хиёл хомуш тортди. Сўнг Шайбонийлар
даҳмаси тарафда Мулла Абдужабборни кўриб, ошиғич
пешвоз юрди. Ҳассасини кимгадир тутқазган устод
шогирдини худди ўғлини соғинган отадек меҳр билан
бағрига босди.

— Хайрли кунга еткарганига шукр. Шундай иморатга жон ато қилган сиз каби фарзандим билан фахрланамен)..

Муҳаммад Аваз устод ҳурмати учун иккинчи бор
таъзим қилганда, арк дарвозасидан чиққан отлиқ жарчилар Регистон сари ўқдек учиб кела бошладилар.
Еру кўкни, туёқлар дупури билан бирга, ҳайқириқ тутиб кетди:

— Ҳо-о-ҳее-еей, мусулмонлар; Улуғ саркарда, қиблагоҳимиз Ялангтўшбий Баҳодир ўзлари ҳотамтойлик
кўргузиб қурдирган мадраса пойини табаррук айламак муддаосида ташриф буюрмакдалар1 Жамоа йиғинида олий насабли зотлар тарафидин алар номига хутбаи муборак ўқилур1 Ҳо-о-ҳе-ее-ей, эшитмадим дема,
халойиқ ..

Сал кам ўн олти йил мобайнидан тикланган муаззам мадрасани кўриш ва зиёрат қилиш учун бунча
кўп одам ҳозир бўлишини Муҳаммад Аваз ҳам, Мул



ла Абдужаббор ҳам, бошқа усталар ҳам кутишмаган
эди.

Кўплаб салафлари қатори етти иқлимни титратган
Имомқулихон бош вазири Шайх Қиёмхон Бухорий,
девон ҳисобчиси мирза Акбархон, мадраса мударриси
қози Сайфулла ибни Қосимбек Бухорий неча кундан
бери Самарқандда меҳмон бўлиб туришар ва бу оқшом
аркнинг алоҳида бўлмаларидан бирида берилган катта
зиёфатда тонггача майхўрлик, кабобхўрлик қилиб
бўкишларига сал қолган эди.

Мана энди улар улкан йиғинга файзу тароват бағишлаб, кимсан Имомқулихон каби дасти узун зот
қошида Ялангтўш обрў-эътибори беқиёс баланд эканлигини намойиш этишмоқда.

Бундан ташқари, Самарқанд элу элати билан бирга, Насаф, Кеш, Панжакент, Ургут шаҳарлари, Сир
бўйи кентлари ва овулларидан келган нуфузли элчилару меҳмонлар аллақачон жой-жойларини эгаллаб,
ўзларини кўз-кўз қилишу ҳар замонда бир-бирларига ҳазил-мутойиба ташлаб қўйиш билан машғул эдилар.

Арк тарафдан Ялангтўш ва аъёнлару боёнлар минган бахмалу кимхоб ёпқили отлар, сўнгра маликалар
ва канизаклар тушган зар қўнғироқчалар тақилган
соябонли аравалар кўринган заҳоти карнай-сурнай ва
ноғоралар садоси осмону фалакка ўрлади.

Қимматбаҳо либосларга ўралган сарой хос кишилари мўру малахдек ёпирилиб келган кулоллару
заргарлар, чиннипазлару мисгарлар, косиблару деҳқонларни бепарво кузатишар ва тавба айтишар эди.
Сираси, Мирзо Улуғбек мадрасаси рўпарасида салобат билан қад ростлаган иморатга истар-истамас
қараб қўйишар, кўпчилик интизор кутаётган нарсанинг улар учун сариқ чақачалик аҳамияти йўқдек
эди.

Қачонки, Ялангтўш гижинглаётган оқ бедови тизгинини мулозимга топшириб, ўзи мухораба кўрган чина



кам саркардаларга хос қадамлар билан олдинга ўтгандан кейин, улар баравар ғивирлаб қолишди. Баҳодир
илгари бу ерга ҳафта-ойда бир келиб, бино нақшлари
ва бўёқларини қайта-қайта назардан кечирганига қарамай, барисини қайтадан кўриш учун ошиқди.

— Зап нафис зарбланган-а, шундаймиё — деди ниҳоят аркони давлат фикрини билишга қизиқиб.

— Ҳазратимиз башорат айладиларт — деди улар
жўровоз бўлишиб.

Ялангтўш ҳайратини яширолмас, мамнунлик билан бош тебратар, кўнглини нурлантирган завқу шавқни бошқалар билан бўлишгиси келар эди. Аммо суврати ва сийратида рўй берган ажабтовур ўзгариш Бобохўжа Муслим жанобларини юмшатмади. Бесўнақай
қўлларини бир алфозда икки ёнига осилтирган бош
вазир, мақсад-муддаоси нотайин издиҳомга дуч келган
каби, бир ёнда таёқдек жонсиз ва лисонсиз турар
эди.

Ялангтўш бино ичкари ҳовлисини бир неча бор эринмай айланди, ташқари манзарасини ҳам қайтадан томоша қилишни мўлжаллаб турганда, симобий салла ўраб,
зарбоф тўни остидан зар тўғали камар боғлаган барваста киши — Бадриддин девонбеги аста юқорига ишора
берди. Бирдан пештоқни яширган оппоқ бўз матони
кўрди-ю, ҳангу манг бўлганча теварагига аланглади.

— Мавлоно, бу не сиру савдо — илдам ёнига келган
Муҳамад Аваздан сўради Ялангтўш. — Англатгайсиз1

— Ҳозир, аъло ҳазрат, ҳозир).

Муҳаммад Аваз шундай дея ошиғич нари жиларкан, ногоҳ юраги шиғ этди, ахир, энг муҳим имтиҳон
бошланишига атиги бир неча дақиқа қолмадимий На
чора, у, тез орада ўз устидан чиқарилажак ҳукмдан
мутлақо ғофил ҳолда, сўнгсиз бир ифтихор туйганча,
пештоқ устида имосига маҳтал турган шогирдлари сари
қўл ишораси берди. Ўша заҳоти михларга боғланган
ипак иплар ечилди ва мато ҳавода муаллақ тебранатебрана сирғалиб тушди.




Майдон, гўё дашт сукунати қаърига чўқди-да, сўнг
ногоҳ довул каби гувиллай кетди. Ё, Қодир эгам1 Не
маъно пинҳон бу хилқатда Ҳайрат, ҳа, чексиз-чегарасиз ҳайрат ифодаланган нигоҳлар ақл бовар қилмас
сирли оламни эслатадиган пештоққа михдек қадалмиш,
ёпирай, бу не манзараки, барчани баравар ром айлабди — турли тоифа кишилар билан бирга, ҳатто ҳалигина ўзларини гарангликка солаётган аъёнлару боёнларни ҳам

Ялангтўш ҳоли-руҳи бошқалар ҳоли-руҳидан буткул фарқ қиларди, тўғрироғи, кўнглига ҳовуч-ҳовуч
чўғ тушганди, чўғ1 Ахир, мана бу пештоқ шу дамгача
кўрган-билган обидалари пештоқига қараганда нақадар улуғвор ва нақадар мўъжизавий) Лекин энг муҳими бу эмасди, муҳими шуки, бу ғаройиб манзарани илгари қайдадир кўрган эди. Во ажабо, қайда
Йўғон панжаларини лабларига тегизиб, хаёл сурар
экан, бошига гўё гурзи тушди-ю, бутун борлиғига
даҳшатли оғриқ ёйилиб, ногаҳон: кМоҳбону( Моҳбону Ъ  — дея унсиз шивирлаганини билмай қолди.

Ялангтўш хуфия ва хилват хонага ҳар хил бўлмағур миш-мишлардан кейин бостириб кирганини ниҳоят хотирлади. Рости, ўшанда кўзларига ишонмовди,
қолаверса, бир ёқдан малика салоҳияти кўнглини ёриштирган бўлса, бошқа тарафдан ғазабини қўзғаган эди.
Бир муддат ўртада саросар тургач, гуноҳкорона жовдираётган қизига ўшқиргани ҳозиргидай эсида. Шайтон йўлдан оздирмиш, Худо қарғишига учрайсан, деб
қўрқитганини ҳам унутган эмас. Охири бирдан ҳовлиқиб, қинидан ханжарини суғургани, одам қиёфали
қуёшларга бирма-бир санчгани, оҳулар билан шерларни бурдалаб ташлагани... Эҳ, нақадар даҳшат бўлувди,
даҳшат). Ва Моҳбону қайси бир канизак елкасига 60шини қўйганча, алланарсаларни ҳасрат қила-қила, ҳўнгҳўнг йиғлагани-чи

Ажабо, кейин ушбу суврат шундоқ кўз ўнгида охирги бўлагигача ёнган ва кули кўкка совурилган эмасми



ди: Ақл бовар қилмас: самандар каби ўтни писанд
қилмай, қайта тирилибди ва ўзгача жозиба билан муаззам пештоққа ўрнашибди.

Пештоқ табиат теран мулоҳаза ва тадбиркорлик
билан яратган хаёлий гулшанга ўхшайди. Аниқроғи,
ақлу ҳушни ром этадиган ногаҳоний тўқнашув гўшасидир.

Ана, қачондир ханжар ва олов ҳалок этган одам
қиёфали қуёшлар нафис ёғдулар сочиб, турфа безаклар қуршовидаги буржлардан жилмайиб боқади. Беозор жондорларга ташланаётган шерлар панжаларида
жам қудрат гўё фалакка сиғмайди. Кийиклар эса шерлар човутига илинмаслик тилагида, талваса ичра боғ
тўрига чопишади.

Халойиқ усталар шаънига олқиш ёғдирди.

Бир чеккада қисиниб олган Муҳаммад Аваз мақтовларни хаёлан устози Мулла Абдужаббор, уқубатли
дамларда камарбаста бўлган ҳамкасблари ва шогирдларига бағишлаётган эди. Ва бу иш дебочаси саналган,
Моҳбону қўли билан тикилган шоҳи палакни эслар,
мийиғида кулар, кўнглида ажаб тотли кечинмалар булоқдек жўш урар эди. Ногоҳ Ялангтўш ўзи сари зимдан тикилиб турганини пайқаб қолди, нигоҳида бир
хайрихоҳлик туйиб, хиёл енгил тортди.

Чиндан ҳам энди Ялангтўш маҳобатли издиҳом олдида шишиниб турар, олқишлар нуқул ўзига аталгандек, дилдан ҳузур қилаётган эди.

— Ҳазратим, кўнгиллар ашъор тилайдир, — деди
баралла овозда Бадриддин девонбеги. — Ижозат берсангиз.

Ялангтўш бош ирғагач, фақат сарой эмас, бутун
Мовароуннахр обрўли шоирларидан саналган мавлоно
Имомиддин Шерхўжа Самарқандий дадил олдинга чиқди. Барчага бирдек таъзим қилгач, қўйнидан ўроғли
Қоғоз олди ва бир кечани бедор ўтказиб ёзган қасидасини қироат билан ўқиди:




Ер нуқтасин осмон авжидин авфо
Кўтариб мадраса эттирди бино.

Еру кўк зийнатин бўлди ялови,

Тоқиси — камолот, ақл ўлчови.

Кўп тиришиб, илмдин боғлаб ҳам қанот,
Ақлнинг лочини етолмас, ҳайҳотт
Минора учига ташлаб ҳам каманд,
Фикрнинг дорвози чиқолмас ҳарчанд.
Тоқига муҳандис берганда орой,

Осмон бармоқ тишлаб деди: кЯнги ой

Шубҳасиз, бир неча сония муқаддам Ялангтўш
Муҳаммад Аваз пештоқни бунингдек безаш билан ўзи
ва Моҳбонуни боғлаб турган риштага ишора берганини англаб етган эди. Лекин буни тан олишни истамади, мабодо тан олса, ботинан ўзини ўзи ерга уриб,
ғурурини поймол қилган бўлар эди. Мавлоно Имомиддин қасидаси эса қитиқ патига ёқимли тегиб,
кўнгли ғуборини сал бўлса ҳам ювиб кетди. Англадики, бу ўринда муҳими мубошир меъмор кашфиёти
эмас, муҳими, қисинмай-қизғанмай шундай иморат
қурдиргани, нафақат бугунги кун одамлари, келгуси
насллар дилида ҳам яшаб қолиши.

Ялангтўш ҳозиржавоблик билан ибратомуз ашъор
айтган нозик дидли зот — мавлоно Имомиддиндан
беҳад миннатдор бўлди. Ушбу муаззам иморатни тиклаш йўлида чексиз захмат чеккан усталар ва устазодалар каби, шоир ҳам таҳсинга кўмилди, алқисса, бутун
майдонни ажаб шукуҳ ва шоду хуррамлик қамраб б0рар эди.

Фақат Бобохўжа Муслим мотамга келган каби ҳамон
тунд ва маъюс эди, ёшу қари билан баробар Ялангтўш
туяётган мислсиз ҳузур унга татимаётган эди. Ҳатто
мавлоно Имомиддин қасидаси ҳам бағрини илитмади,
аксинча, ичини бадтар музлатди. Бўёқлар сеҳри билан
тирикдек туюлаётган жонлуғлар сари нигоҳ ташларкан, во ажаб, улар ҳозироқ устига сакрайдигандек бир
сесканиб тушди.




— Воҳиди замон, бир қошиқ қонимдан кечинг,
— ахийри ҳукмдорга юзланди бош вазир. — Сиз
шодсиз, камина эса бир ранж исканжасида қолибмен.

— Сўйланг1 — деди Ялангтўш. — Не ранж эрур

— Афсуским, сиз маъқуллаётган, халойиқ ҳамду
саносидин титрай бошлаган ушбу обида қиёфасида
икки қусур кўрамен.

— Kyeyp?

— Шундоғ, қиблагоҳ1 Шариатда жонлуғ сувратини
иншо этмак гуноҳи азимдир ва шу боис тақиқ этилур. Бош меъмор атай андин кўз юмган, яъни иморатингиз пештоқи муборагини булғаган...

— Эвоҳт — деб юборди авзойи ўзгарган Ялангтўш,
пештоқ тарҳи бошқача бўлганини хотирлаб. — Ахир,
буни камина ҳам беш қўлдек биламен-ку. Ҳе, тавба,
била-туриб фаромуш бўлибман-а1

— Дини ислом ақидалари топталган жойда Парвардигор суйган сиздек улуғ зот шарафига хутбаи муборак ўқилиши ножоиз саналур. Воллоҳи аълам, сизга
эътиқод қўйиб, ихлос боғлаган ҳар қандай имони басоламат мусулмон бунга ризо эмасдир.

— Минг афсуст — Ялангтўш бўшашганча ёнма-ён
турган Мулла Абдужаббор билан Муҳаммад Авазга ер
остидан ўқрайди. — Бошимизда шу савдо ҳам бор эканna?!

— На илож, Бобохўжа Муслим жаноблари ҳақиқатни баён этдилар, — орага суқилди Имомқулихон бош
вазири Шайх Қиёмхон. — Тариқат ва шариат аҳли бу
каби бедодликка йўл қўймагай1..

— Қулингиз тағин шуни илғадики, — давом этди
Бобохўжа Муслим, ишончли суянчиқ топилганидан
руҳланиб, — Муҳаммад Аваз жаноблари пештоқда бир
киноя яширмиш..

— Киноя: Хўш, хўшё

— Маъноси будир: ул нодону ноқобил мазлумларни оҳуга, сиз каби дасти узун ҳукмдорларни шерга




менгзаган, яъниким, улус шер чангалида жон таслим
қиладиган оҳу демак бўладир.

— Ё алҳазар; — Ялангтўш қорачиқларида Муҳаммад Авазга таниш ҳатто тошни ёргудек қаҳр чақмоғи
ялт ёнди. — Бул чинми, меъмор жаноблариё

— Вазири аъзам донолик қилдилар, — деди Муҳаммад Аваз оҳиста эгилиб.

— Сиз дастлабки тарҳни нечун менсимадингиз

— Халойиққа ҳақиқатни кўргизмакни ният қилдим.

— Тилингизга ҳушёр бўлинг

— Камина тилимга ҳушёрмен.

— Мавлоно.

— Очиғи, ҳазратим, пештоққа бундин зиёдароқ
фазилат бағишламоқ гумондир. Ягона имконни бой
бериш яхшимидиё

— Сиз атрофингизда аҳли бетавфиқни тўплаб, ўзбошимчалик қилмишсиз.

— Йўқ, аҳли бетавфиқни ёнига тўплаган сиздек
зоти олийдир. Камина эрса ақли расолар ва тантилар
даврасида юмуш адо этдим. Магар, алар ичида икки
гумроҳ бўлса биримен, битта бўлсаям, ўша ўзиммен.

— Тавба — деб ёқа ушлади Бобохўжа Муслим.

— Нақл эшитибменки, аъло ҳазрат, нодонлар ичра
доно бўлгандан кўра, донолар ичра нодон бўлган афзалдир.

Залворли янграган сўзларни безовтаҳол тинглаб,
кўкси оғир қалққан Ялангтўш чурқ этолмай қолди, астасекин баданини совуқ тер босди-да, исфаҳоний ханжар дастасидан ажралмайдиган забардаст қўли ожизона титраб кетди. Теварагида мавжуд жамики нарса
кўзига бадбин ва хунук кўринди, агар ҳозир Аршу
аълодан ваҳий келиб, пештоқ қулаб тушса, етти қават
ер тагига кириб ғойиб бўлса, енгил нафас олар эди.
Дасти юлдузга етган тақдирда ҳам бу истаги мустажоб
бўлмайди. Сехри, жозибаси ва қудрати билан нигоҳларни қамаштирган Шердор аллақачон бекатсиз олис
сафарга отланган эди.




Ялангтўш яна қаҳрли нигоҳини, ҳеч нарса рўй бермаган каби, ўзини хотиржам тутаётган Муҳаммад
Авазга қадаб, ботинан тутақди. Ахир, одам шунча ҳам
қайсар бўладими Қизига оғиз солиб обрўсини тўқди,
падари бузруквори арвоҳини ҳурматлаб индамади. Йўқ
ердан фитна қўзғаб, худбинлик билан тахтга кўз олайтирди, тағин кечирди, илло, топилмас истеъдодини
аяди. Мана энди бошига бу кўргиликни солди, иззатини бир неча баробар баланд кўтарувчи хутбаи муборакдан бенасиб айлади. Нохушликка бухоролик мартабаси улуғ меҳмонлар, чор тарафдан келган элчилар,
аслзодалару камбағал-қашшоқлар гувоҳ ўтаётгани айниқса аламли, қаники ер ёрилса-ю, қаърига тушиб
кетсац..

— Меъмор жаноблари, ниятингиз аён — бирдан
пишқирди Ялангтўш. — Камина ҳам эшитганим бир
нақлни айтай: букрини гўр тузатадир1 Фахмимча, сизга
дордан бошқаси кор қилмас)

— Эҳтимол, — деди пўнғиллаб Муҳаммад Аваз.

— Ясавулбоши, жаллодни чорланг)..

Энди кутилмаган наъра майдон узра даҳшатли гумбирлаб эшитилди ва бир муддат акс-садо бериб турди.
Наъра тинган ҳамоно чор-атрофни шу қадар теран,
шу қадар мудҳиш жимлик қамрадики, гўё еру осмонни ақл бовар қилмас беадад гирдоб ютиб юборган
эди.

— Валинеъматим)..

Ҳаммани аросат жари ёқасига келтириб қўйган сукунат ногаҳон чок-чокидан сўкилди, хосу авом таажжуб билан хитоб эгасини қидирди, инон-ихтиёрини
жаллод илкига топшириш учун ҳозирлана бошлаган
Муҳаммад Аваз бирдан ҳушёр тортди, кўнгли бир хил
бўлиб ўгирилди ва ҳарир ридо ичида нурланган тиниқ
чеҳра жодусини бутун идроки қуввати билан туйди.

— Валинеъматим, — отаси рўпарасига келиб таъзим қилди Моҳбону, — бир қошиқ қонимдан кечгайсиз1



— Не гап ўзи, қизим; — деди ҳукмдор бетоқат
бўлиб.

Моҳбону бир муддат сокин товланаётган муаззам
пештоқдан нигоҳ узолмай қолди, сўнг орзиқиб турган Муҳаммад Авазга зимдан қараб кулимсиради.
Безовта дилини ажаб сирли кечинмалар илитаётган
эди.

Ахир, қачондир бир баҳонада баҳоли-қудрат шунчаки адо этган, арзимас ҳисоблаган, тағин устига, қисмат кўргилиги билан зеру забар қилинган ва ўтга улоқтирилган чизмалари бунингдек мўъжизага асос бўлажаги етти ухлаб тушига кирганмидиё

— Падари бузруквор, ўтинамен, маним каби ожизани шаккокликда айбламанг, — деди ниҳоят Моҳбону, қатъий бир йўсинда. — Айтмасам бўлмас: вазири
аъзам сиздек улуғ зот ва улус кўзини бўяб, донолик
даъво қиладир.

— Ё Парвардигор, — деди Бобохўжа Муслим, қўлла
рини кўкка чўзаркан, — бемаврид ўлимингу бемаврид туҳматингдин асрагайсен

— Қиблагоҳим, сира ақлим етмас, — Моҳбону
бош вазир илтижосига аҳамият бермади. — Тариқат

ва шариат Беҳзод сингари улуғ аждодимиз мўйқаламини тақиқламаган экан, нечун сизнинг қўл остингизда юмуш адо қилган зотлар ҳунарини тақиқласин1

— Қизим, Беҳзод қисмати биз учун қоронғу, лекин, шу нарса аниқки, шариат қонунларини бузиш
даҳрийлик ҳисобланур1

— Фикри ожизимча, уламолар ҳунар умр зийнати эканлигини таъкидлайдир.

Қовоғи солинган Ялангтўш ҳали тилини тиймагани
учун ўзини лаънатлай бошлаган Бобохўжа Муслим
билан кўз уриштирди.

— Қолаверса, пештоқ тасвири вазирингиз изоҳлаган каби эмас, бошқача маъно англатадир: — ниҳолдек оҳиста эгилди Моҳбону, ногоҳ овози ўзгача жа



ранглаб. — Ёруғ дунёда оқни қаро демоқ ҳеч кимга
манзур бўлмас1

— Таажжуб, сенингча маъноси не эркан

— Пештоқда икки фалак буржи тимсоллар орқали
иншо этилмиш, қиблагоҳим

— Ёпирай, фалак буржи — деди Ялангтўш, ҳайрати устига ҳайрат қўшилиб. — Очиқроқ сўзлагил,
қизим

— Жоним билан, бузрукворт — дарҳол мамнун
лик билан рози бўлди Моҳбону. — Пештоқ икки бурчагини эгаллаган икки шамс қуёш йилига ишоратдир.

Тўғриси, илоҳий сир очилгандек, издиҳом аҳли бирдан завқу шавққа тўлиб, таҳсину тасанно айтди, айниқса, Муҳаммад Аваз ортиқ ҳаяжонланар, ўткир мусаллас нўш қилган каби масту масрур эди.

— Сизга яхши аёнким, ҳазратим, қуёш йил бўйи
ўз чизиғида жойлашган ўн икки юлдузлар туркумини
— ўн икки буржни босиб ўтадир. Илми нужум соҳиблари йиллар баробарида фалак буржларини ҳам ҳайвонларга менгзаганлар. Ана шунга биноан, бешинчи
ой асад, яъни шер, ўнинчи ой жаддий, яъни ТОҒ эчкиси ёким кийик қиёфасида тасаввур қилинадир. Муаззам пештоққа шулар кошинкорий бўлибдирки, бу фақат таҳсинга лойиқ.

— Эй, кўнглимиз офтоби, маликам не даъводалар,
каминага мутлақо маълум эмас, — деди Бобохўжа
Муслим бўзариб — Биллоҳ, у жон койитиб айтган
тафсилотлар мубошир меъмор айбини ёполмас1

Ялангтўш икки ўт ўртасида қолди, аммо Моҳбону онаси ва канизаклар ёнига қайтгандан кейин, бош
вазир жон-жаҳди билан саройга ён босаётганини ноилож эътироф этди. Нима бўлганда ҳам унинг фикри билан ҳисоблашмоғи мақсадга мувофиқдир, токи
эрта аттанг бармоғини тишлаб қолмасинг1..

— Ясавулбоши, шариатни тепкилаган, ножўя
юмуш билан Самарқанд музофоти соҳибини хут



баи муборакдан маҳрум айлаган кофир дорга тортилсингГ..

Бобохўжа Муслим юз-хотиридан ўтолмаган Ялангтуш
жиддий тусда берган фармойишни эшитмаган каби,
Муҳаммад Аваз пинак бузмади, бир мўйини қимирлатмай, кўксини адл кўтариб турди. Ҳатто қилич яланғочлаган Набихўжа бир нечта ҳабаш қиёфали сарбоз билан
ёнига югура келиб, илжайганча қўлларини орқасига қайирганда ҳам юз ифодасини заррача ўзгартирмади.

Довулдан кейинги уммон янглиғ майдон тинчиди
ва шу осудалик аро, атрофни ларзага солиб, ногаҳон
аёл киши додлади. Ҳайҳот, бу нолаю нолиш шу қадар
дардли, ғамзада эдики, палапонидан айрилган қуш фарёдига ўхшаб кетар эди.

Онаси овозини таниган Муҳаммад Аваз энди бирдан талвасага тушиб қолди, юз-кўзи ёниб, нажот истаб, теварагига бесаранжом аланглади.

Шу асно тўзғиган сочлари кўксида ёйилган Назокатбону имиллаб, саросар, кўзларидан шашқатор ёш
оқизиб, оломон орасидан олдинга ўтди, ўтди-ю, қовоғидан қор ёғдираётган Ялангтўш пойига етар-етмай
ҳушсиз йиқилди.

Ҳалидан бери ичи сидирилиб сукут сақлаётган Мулла Абдужаббор онаизор аҳволини кўргандан кейин
бирдан тутаб кетди, тақдир савдолари буккан қаддини ҳукмдор қаршисида яна букишга мажбур бўлди.

— Муҳтарам зот, мубошир меъморингиз истеъдодини Эгам ўзи берган, ўзи берган-у, ўзи ҳайратда, —
деди устод, бирдан йигитлардек жўшиб. — Ани увол
қилманг, акс ҳолда келгуси насллар нафратига йўлиқасиз)1

— Устод, эртанги қисмат хусусинда камина аллақачон ҳукм чиқарибмен1..

— Андоғ шошилибсиз. Эрта бари бўлакча бўлиб,
ҳақиқий ажримни вақт битадир. Сиздек мартабали
зот бурни остидан нарини кўролмаслиги афсусга лойиқ)..




Бўғзи алланечук куйишиб кетган устод назарида
майдон гирди ғалати тарзда шитоб кенгайди, бора-бора
уфқ гардишига тегди, тегди-да, бир ёмон силкинди.
Айни пайтда, ёнидан аллақандай қуюқ соя кўкка ўрлагандек туюлиб, дабдурустдан гандираклаб кетди. Агар
чаққонроқ бир шогирд илкис қўлтиғидан ушламаса,
юзтубан қуларди.

Набихўжа бошлиқ қуролли соқчилар томонидан
иҳотага олинган Муҳаммад Аваз волидаси ва устод
сари чопқиллаб боргиси, бундай хорликка ўзи туфайли гирифтор бўлишгани учун улар пойига йиқилгиси, ҳар биридан қайта-қайта узр сўрагиси келди.

Ялангтўш мубошир меъмор нигоҳида аксланган
ёлқинга дош беролмай, афтини ўгирди, аммо беихтёр
кўзи пештоқ манзарасига тушди-ю, инон-ихтиёри
қўлдан кетди, бор дунёни унутди-да, мавлоно Имомиддин таърифлаган, тоқига ақл лочини ҳам етолмайдиган мадрасаи муаззам билан якка ўзи юзма-юз қолди.

Худди шу пайт, Оллоҳдан ваҳий келган каби, хаёлий гулшан жонланиб, яшнаб кетди, гуё сокин сарҳадлар аро сарин шабада эсди, чақнаб чиққан қуёш
ёғдуси фақат обида эмас, курраи арз жамолини ҳам
ёритди. Борлиқ узра тўлқинланган нур шарораси шерлар ва оҳуларга жон улашди. Улар гул ва ниҳоллар
чирмаган сўқмоқ орқали ҳукмдор ёнига туша келиб,
атрофида парвона бўла бошлашди.

— Бари сиз учун бахшида-ку1 — тинимсиз шивирлайди жонлуғлар, пириллаб айланишар экан. — Увол
эмасми{ Ҳай-ҳай)..

— Ясавулбоши, амримни эшитинг, — ҳаммани танг
қолдириб қичқирди Ялангтўш. — Умримда илк бор ўз
фармонимдин ўзим тонурмен. Дор бекор қилинсин.
Тирикки қолар экан, юртдин бадарға айланг, токи қайтиб кўзларимиз тўқнашмасуни..

Илож қанча, видолашув учун бир сония ҳам фурсат берилмади, бундан яна ҳам қадди дол, бағри хун,




дили гирён бўлган Муҳаммад Аваз, тиш-тирноғигача
қуролланган бадқовоқ соқчилар иҳотасида гандираклаб йўлга тушди.

Ялангтўш бошлиқ аркони давлат, меҳмонлар ва оломон бирин-сирин тарқала бошлаганда, у, хаёлан бору
йўғини бағишлагани мадрасаи муаззам билан, висоли
чашмасидан абадул-абад бебеҳра қолгани малика билан, ғам ва танҳолик адойи тамом қилган онаизори
билан, энг оғир лаҳзаларда суяган устози билан, чархи каж маломатидан чарчаган усталару устазодалар
билан хушлаша-хушлаша, қадим Регистон майдони сарҳадидан узоқлашиб борар эди...

ХОТИМА

Муҳандис-меъморлар маҳалласида ҳафта ичида икки
жаноза бўлди: Регистонда ўтган жамоа йиғинида ҳолдан
тойган Мулла Абдужаббор пайшанба куни туш қиёмида, жони-дили фарзанди билан кетган Назокатбону шанбаи субҳи содиқда омонатларини топпиришди.

Муҳаммад Авазни Мовароуннаҳр сарҳадидан чиқариб юборган икки сарбоз ўзларини негадир гуноҳкор сезишар, гоҳо афсус билан бош чайқашар эди.
"Улар сафар таассуротларини Ялангтўшга сўзлашар
экан, йигит ҳаж ихтиёр этганини гап орасига қистириб ўтишди.

Хос мулозимлар хобгоҳни тарк этган ҳамоно, Ялангтўш оғир қоматини дабдурустдан тахтга ташлади ва
нигоҳи бир нуқтада маъносиз қотди, ажабо, пичадан
кейин дона-дона ёш ёноқлари оша сизиб, қалин соқоли орасига сингиди.

Эндиликда ҳукмдор, ўзи таъриф этгани каби, фақат майи ноб сеҳри билангина саодатмандликка етишарди. Охир-оқибат ўткир шаробга беҳад ружу қўйди,
куну тун майкўзани ёнидан жилдирмас, гўё у энг
ишончли ҳамроҳи эди.




Қиш ўрталарида пири Шайх Хожа Ҳошим бандаликни бажо келтиргани ҳақидаги хабарни етказишганда ҳам, у жимлик чўккан хосхонасида сархуш ўлтирар,
бода денгизида сузиб, чарх кажлиги, роҳату фароғати,
азобу уқубати ҳақида мубҳам мулоҳаза юритар эди.

Ялангтўш Хожани падаридек кўргани боис, ҳурматини жойига қўйди: шаҳарда уч кунлик мотам эълон
қилиб, жасадни Шердор мадрасаси саҳнида дафн этиш
тўғрисида фармони олий берди.

Хожанинг қирқи ўтгандан кейин бодадан айри тушиб, сал ҳушини ўнглаган Баҳодир хобгоҳда аркони
давлати иштирокида кенгаш қилди-да, Шердордан
қолишмайдиган яна бир обида қуриш тилагида эканлигини билдирди, эрта азондаёқ барча устани Регистонда тўплашни буюрди.

Аммо хос мулозимлар ва чопарлар топшириқ ижросини пайсалга солишди, негаки муҳандис-меъморлар
маҳалласидаги кўп ҳовлилар эгасиз бўлиб, кўп уй-жойлар бузилган, хароба ҳолига келган, чойхона, кўча-кўй
ва хиёбонларда мункиллаган чол-кампирлардан бўлак
зоғ учрамас эди.

Бу муждани эшитган Ялангтўш аввал аччиқ кулди,
кейин роса тутақди, усталарни ер остидан бўлса ҳам
топинглар, йўқса, бошларинг кундада-ю, молларинг
талонда, деб дўқ урди. Ҳеч бир натижа бўлмагач, ичи
тирналиб, ҳафта-ўн кунда ранг-рўйини олдирди. Кечалари иситмалаб, алоғ-чалоғ тушлар кўрадиган бўлди.
Ажабо, киприклари илинган заҳоти рўпарасида калта
соқол қўйган хушсуврат йигит қад ростлар, гоҳ заҳархандали кулиб, гоҳ таъна тошлари отиб, тўсатдан
йўқолар эди.

Охири Ялангтўш чор-атрофга чопар йўллади.

Орадан кўп вақт ўтмай Бухоро, Шош, Панжакент,
Насаф, Кеш, Ҳирот шаҳарларидан йигирмага яқин таниқли ҳам уқувли уста келди, анча мамнун бўлган Баҳодир эриб кетиб, уларга данғиллама уй-жой, мулк,
тилла ваъда қилди.




Ялангтўш олти ойча Регистонга мунтазам қатнади,
аммо кейин бу одати бадига урди, аниқроғи, ўзида
аввалги ғайрат ва иштиёқни кўрмас, ёмони, оқшом
яқинлашса ранги узилар, ётган жойида беҳузур бўлар
эди. Энди гўё кимдир ғойибдан ҳар бир ҳаракатини
мунтазам кузатади. Ажабо, у ким, билмасди ёки билса
ҳам ўзини анқовликка солар эди. Кўпинча бари ғаму
ташвишини, хусусан, ўша таъқиб этувчини унутиш
учун ташналик билан майкўзага ёпишар эди.

Вақт ўтиши билан майи ноб сеҳри ҳам кунига ярамай қолди ва тўшакка михланди. Аҳволи кун эмас, соат
сайин оғирлашиб борар, Абдулмалик Давоий тирик
бўлса дардимга даво топармиди, деган ўйдан ўртанар
эди. Ахийри, дунё кўзига тору қоронғи бўлавергач, амалини Бухоро мадрасасида неча йил сабоқ олиб, яқинда
саройга қайтган ўғли Султонқулига юклашни ният қилди ва Имомқулихонга нома билан элчи юборди.

Чор тарафда хуфиялари тозидек изғиб юрадиган
хон ишончли саркардаси Ялангтўшбий Баҳодир соғлиги тўсатдан ёмонлашгани сабабли давлат ишларига
аралашолмай қолганидан воқиф эди. Шу боис, кўп
иккиланмай, илтимосини қабул қилди. Тез орада вилоятнинг ҳамма бурчакларида ёш ҳоким номига хутба ўқилди.

Кутилмаганда Самарқанд тахтига минган Султонқули қадду қоматда отасига тортган бўлса ҳам, фаҳму
фаросат ва илму амал бобида анчайин ночор эди.

У дастлабки кунларданоқ катта тажриба, беқиёс
қудрат соҳиби бўлган, ўрнида ақлу идрокини ҳам ишга
сола билган падари насиҳатларини ўйламай-нетмай
топтади, вилоятда адолат ўрнатиш ўрнига, зулм занжирини мустаҳкамлади, ҳамон ясовулбошилик туғини тутган Набихўжа хоҳиш-иродаси билан бегуноҳ
бандаларни аёвсиз жазолади: дорга тортди, зиндонга
солди, бадарға қилди.

Шундоқ ҳам сабр косаси тўлиб, ғазабланиб юрган
фуқаро ахийри бир кун жонига суиқасд уюштирди, у




тасодиф кўмаги билан омон қолиб, отаси маслаҳатига
кўра, шаҳарни вақтинча тарк этди...

Чарх, Султонқулини мартабадан бенасиб айлагач,
ҳамон Муҳаммад Аваз қисматига ботиний қайғу чекаётган Моҳбонуни қўллаб юборди, яъни, Хуршидаойим саъй-ҳаракати, Ялангтўш Баҳодир Имомқулихонга ҳотамтойлик билан жўнатган икки туя қимматбаҳо
ҳадя, эҳтиром билан битган мактуб туфайли у Самарқанд тожу тахтига етишди.

Падари бузрукворидан оқ фотиҳа олиб, мунаққаш
тахту равонда ўтирган Моҳбону дастлаб хайрихоҳлик
билан адо этган юмуш арзимаган важлар туфайли зиндонбанд қилинган кимсаларни бўшатгани бўлди. Айни
пайтда минг танга эвазига сичқон инини ижарага олган Набихўжани содиқ сарбозлар орқали топтирди,
қози Соқий Зоминий билан кенгашиб, зиндон комига
ташлаттирди. Бу кўргиликка чидолмаган Бобохўжа
Муслим саройдан аразлади. Садқаи сар, деди малика
ва ўша куни мавлоно Имомиддинни бош вазирликка
тайинлади.

Саройда, эл-улус ўртасида мавқеини мустаҳкамлаб
олган Моҳбону шаҳар ҳаётини изга солиш, шунингдек, Регистонда олиб борилаётган қурилишни тезлаштириш тадбирини чека бошлади.

Моҳбону ҳар эрта аъёнлар ва боёнларни Регистон
сари ўзи бошлар, гоҳо кун бўйи ўша ерда қолиб кетар,
тарҳ ила амал устида муҳандис-меъморлар билан баҳслашар, ҳар кичик нуқсон олдида аёвсиз эди.

Бир кун чошгоҳда у, хотиралар уммонига чўмганча, Ҳабиба ҳамроҳлигида, Шердор мадрасасини илк
бор кўргандек завқланиб томоша қилаётганда, кулоҳу
яктак кийган дарвешнамо бир кимса рўпарасида
тўхтаб таъзим қилди.

— Бир қошиқ қонимдан кечинг, маликам.




— Мақсадингиз недир, дарвеш

— Камина олис элдин элчидирмен.

— Унда нечун саройга бормадингиз

— Бу аҳволим билан дарвозага йўлатмадилар.

Ноўрин савол ташлагани учун Моҳбону бир қадар
ўнғайсизланди ва дарвешга бош-оёқ разм солди. Сал дадил тортган дарвеш дарҳол қўйнидан найча қилиб ўралган мактуб чиқариб узатди ва нари жила туриб: кКерак
бўлсам шу атрофдан топарсиз 5 — дейишни унутмади.

Ажабо, ўзини ҳарчанд бепарволикка урмасин, Моҳбону кўпдан бери интизор кутаётган одами билан учрашгандек ғалати орзиқар, юраги нотинч тепар эди.
Чўғдек кўринаётган қоғозни бағрига босганча, Ҳабибага
ҳам кўрсатгиси келмай, Шердор мадрасаси сари шошилди, қайси бир бурчақда паналади-да, азалдан таниш ҳуснихатга кўз югуртирди:

кМаликам, жони жаҳоним, дуойи саломдин сўнг маълумингиз бўлсинким, камина Мовароуннаҳр заминидан
беҳад йироқдамен, фироқ масофа қиёфасида орамизда
кўндаланг эрур, алҳол, англангким, ҳарчанд олисда бўлишимга қарамай, кўнглим сизга қошу қобоқ орасидек
яқиндир.

Офарин, бул кунда бахт қуши йўлдошингиз бўлганидин хабар топдим. Сизни чин дилдан муборакбод
этурмен ва тақдир зиммангизга оғир мажбурият юклаганини эслатиб қўйишни ҳам бурчим санаймен.

Камина тағин эшитдимки, сиз тожу тахт ихтиёрини
олган ҳамоно, вилоятда адолату фароғат ўрнатиш муддаосида қаттиқ бел боғлабсиз. Бул каби саъй-ҳаракатга
киришган сиздек оқилани Яратган эгам илоё ёмон кўзлардин асрасун.

Ҳожатбарор зот масъуд онларимда камина этагини тутган шогирд Абдуллоҳ Завқийдир. У, жиддий мулоҳазадан сўнг, ота-онаси билан дийдор кўришишни
муддао билиб, Самарқанд сари жўнади. Йигип шижоати камина учун ғоят қўл келди, саломнома битиб, ани
сизга етказишни ўтиндим.




Камина бул кунда Ҳирот отлиғ шаҳри азимда ғариблик дарду аламини ютмакдамен, таассуфки, ҳар лаҳза
соғинч дилимга илинж солиб, она юрт томон судрайдир.

Икки йилча муқаддам Самарқанд фуқароси бўлмиш
бир таниш кулолни учратдим. Анинг барини кўзларимга тўтиё қилиб суртар эканмен, гурунг қилиб билдимки, шўрлик волидам, устози қадрдонларим Муҳаммад
Дарвеш, Мулла Абдужаббор дорилбақо сари рихлат
қилмишлар. Шунда ҳудудсиз дунё қафасдек тор кўринди, кўҳна очунда бирор яқиним қолмаганини ўйлаб ўкиндим, чўкдим. Фақат сиз учун аталган меҳрим чарх
хўрликларидин устун келиш, жабру жафоларни босиб
ўтишга ундайдир.

Маликам, инонинг, бул фурсатда камина ягона тилак билан тирикмен: дийдорингизга бир боқсам ва
Самарқанд заминидин икки газлик паноҳ топсам)

Мактуб адоғида шер ва оҳу сурати моҳирона иншо
этилган эди.

Тақдирдан бу хил мурувват кутмаган Моҳбону ўзини йўқотар даражада гангиди, кўкси аллатовур жўшиб,
бир мактубга, бир изидан келган Ҳабибага ҳайронҳайрон кўз ташлади, сўнг канизакни аста қучиб, елкалари силкина-силкина баралла йиғлаб юборди.

Кечки пайт сабру қарори чидамаган Моҳбону бир
кўриниб йўқолган Абдуллоҳ Завқийга чопар жўнатди
ва сабрсизлик билан эшикка термилиб ўтирди.

Олис Ҳиротдан келган дарвеш қиёфали элчи Мир3о Улуғбек мадрасаси ҳужраларидан бирида хурракни
уриб ётган фурсатда қўлга тушди ва зумда ўзини муаззам арк бўсағасида кўрди. Махсус ходимлар аввал
ҳаммомга солишди, қарийб кўрпалаган соч-соқолини
текислашиб, озода кийинтиришгач, жадал суръатда
Моҳбону ҳузурига олиб боришди.

Малика ранг-рўйидан хушфеъллиги ва тийраклиги
сезилиб турган йигитдан Муҳаммад Аваз аҳволини
қайта-қайта суриштирди, суҳбат охирлагач, ҳам кўнгли
бир хил юмшаб, ҳам ҳадди сиғиб деди:




— Мавлоно, малол билмасангиз, камина ҳам сизга
юмуш юкламакчимен, яъни энди Ҳирот сари, устозингиз қошига сарой номидин элчи бўлиб борурсиз1

Абдуллоҳ Завқий камоли эҳтиром билан розилик
изҳор этиб, эшикдан тезгина тисарилиб чиққач, Моҳбону жимжит хобгохда ёлғиз қолди, тунни бедор ўтказиб узундан-узун мактуб битди.

Мактубни қизғин дуойи салом айтиш ва орзу-армонини баён этиш билан бошлади, сўнг Муҳаммад
Авазни гиналарни унутишга чорлаб, тезроқ Самарқанд
сари қайтишини, Регистонда бошланган муаззам обида қурилишида қатнашмоғини ўтиниб сўради, охирида падари кўпдан бери уйқусизлик касалига чалинганини, баъзан кечалари унинг номини айта-айта алаҳсираб чиқишини тавсиф этишни ҳам лозим топди.

Моҳбону тонг бўзарганда мактубни тугатиб, енгил
нафас олди, уйқу тарк этган кўзларини юмганча, бир
зум ўй сургандан кейин, маъюс кулди-да, битик тагига шер ва оҳу қиёфасини нозик қилиб чизди..

1985—1986




МУЛК

 

317



 

Ботаётган куз қуёши тилла баркашдек ялтирайди,
тарам-тарам қизғиш нурлари бутун шаҳарни кўмган,
мовий бўшлиқда муаллақ улкан гумбазлар ва миноралар кифтида ялт-юлт синади. Регистон майдонида қад
ростлаган уч муаззам обида ҳам фалак султони билан
хайрлашмоқда. Рангин кошинкорий либос кийган Шердор мадрасаси билан бўйлашган ёғоч ҳавоза пояларидан бирида кечки манзарани қизиқсиниб кузатаётган,
эндигина мўйлаби сабза урган Шамсиддин ажаб бир
туйғулардан масрур; шундоқ тепада юзаёган сонсиз кабутарлар билан бирга қанот қоқиб ўйнашгиси, қайси
бир номаълум томонларга учиб кетгиси келади...

Шердор мадрасаси пойида отаси уста Жамшиддин
уйларига отлана бошлаган ёрдамчи-шогирдлар қуршовида не мавзудадир баҳс юритмоқда, ҳар замонда юқорига
кўз қирини юбориб, туша қол маъносида ишора беради. Аммо у қимирламайди, аниқроғи, майдон манзараси
ва бўёқлар сеҳрига боғланиб қолгандек лол-ҳайрон тураверади, сўнг пештоққа ўгирилади, оҳуга чанг солмоқчи бўлаётган баҳайбат шер баданини оҳиста силайди.

Бир пайт Шамсиддин қараса, падари аллақачон барчага ижозат берибди, сал нарида хиёл қовоқ уйиб, калта
кузалган бежирим соқолини силай-силай сукутга толибди. Бир ҳузур қилиб ичида кулди ва бугун шоири калон
Собир Қамарий тузадиган амри маъруфда иштирок
этишлари лозимлигини эслади. Мабодо кечикиб қолишса ҳайтовур одобдан эмас.




Энди Шамсиддин ошиқиб пастлади, отаси ёнида терлаб-пишиб одимлар экан, бугун давра беҳад кенг олиниб,
ваъзхонлик ва қироатхонлик бўлишини, ниҳоят, мусиқақўшиқ базми билан якун топишини ўйлаб орзиқар эди.

Худда шундай мулоҳаза анча толиққан уста Жамшиддин дилидан ҳам кечар, бутун борлиғини ажаб бир
рағбат чулғаб, руҳи шодланар эди. Ахир, дил чигилини ёзиш бобида амру маъруфдан маъқулроқ тадбир
бор эканми ёруғ дунёда, қолаверса, ўғли билан бирга
ошналари ҳам шунақа фикрдан.

Ана, қуёш ботиб, борлиқ оқшом пардасига ўралди,
кечки шуъла ота-бола кўнглига шарора мисоли қўйилди. Сўнг маълум ва машҳур Оймаржон маҳалласига
етиб-етмай бир хавотир туйишди. Ҳамма ёқ сув қуйгандек жимжит, кўча-кўйда бир зоғ кўринмас, бир
шовур эшитилмас, ҳатто одатда қулоқни қоматга келтириб вовуллайдиган итлар ҳам сазо бермас эди. Хокисор инсон қози Муҳаммад Валихон қурдирган қўш
ошёнали ғиштин иморат — бугунги амру маъруф ўтажак хонадон эгаси кўчиб кетгандек ҳувиллаб ётарди;
Тангри таоло назари теккан ва фалак фаришталари
қадами аримайдиган даргоҳ бунақа аҳволга тушгани,
бутун туриш-турмушида недир таҳлика акс этгани таажжубга молик эди.

Бунақа бўлишини кутмаган ота-бола не қилишу
қаён боришни билмай қоп-қоронғи ғордан қолишмас
кўча муюлишида саросар тўхташди; гўё тилла тангадек сочилган ва сокин живирлаётган сонсиз юлдузларни бағрига босган кўк уларга ачиниб боқаётганди. Шу ҳолда қанча туришди — билишмайди, шу дам
тарвақайлаб ўсган баҳайбат тут панасидан кимдир ёнверига аланглаб шитоб узилди, тозидек зипиллаб келди-да, уста Жамшиддин қулоғига шивирлади:

— Тақсир, Қуръонни тезроқ пана қилинг.

Ҳамон каловланиб турган устоз жулдир кийиниб, бошига дарвешларникига ўхшаш учлик қалпоқ қўндирган,
нафаси қисилиб ҳансираётган Собир Қамарийни аранг




таниди. Телбаваш қиёфа олган шоир ўз дарвозаси қолиб
бошқа дарвозага уриб кетгани янаям ғалати туюлди.

Кейин нима учундир уста Жамшиддин бутун шаҳарда отнинг қашқасидек таниқли Шариф урфон ва
яна аллакимлар гўрига ғишт қалади; шу-шу кунчиқар
томонда, ёзин-қишин бирдек тўлиб оқадиган анҳор
нафаси уриб турадиган анжирзор боғ билан Умар чол
тегирмони ўртасида жойлашган уйига етиб, ойнаванд
ва нақшинкор жавон қўйилган шинам бўлмага киргунча чурқ этмади. Жавондан кўк бахмал муқоваси гирдлари зарҳал билан ҳошияланган Қуръони каримни олиб
ўпди-да, мўлтираб қараётган хотини Ойдинбиби ва ўғли
Шамсиддинга нажот истаб тикилди.

Сўнг уста Жамшиддин беихтиёр Каломуллони авайлаб бағрига босди, босаркан, вужудига сурур бахш этувчи ёқимли ҳарорат югургандек бўлди. Ногоҳ кўнгли
ёришди-да, Оллоҳ китобининг бутун шаҳри муаззамда
яккаю ягона нусхаси қўлида турганини ўйлаб чексиз
ифтихор туйди. Ана шу жавоҳир қози Муҳаммад Валихон қироатхонаси тўрида сақланар эди. Қандай азиз
меҳмон ташриф буюрса, шубҳасиз, уни бир кўриш учун
ошиқар, ихлос билан тавоф қилар эди. Бир ойча муқаддам устоз гард теккизмай асрашга ваъда бериб, Собир
Қамарийдан сўраб олувди, бинобарин, ўшандан бери
Шамсиддин кўпинча кечалари боши остига қўйиб ётар,
табаррук суралар ва оятларни ёдлаш билан машғул эди...

Энди наҳотки шундай бойликдан жудо бўлишса

Нимадир кўксини тилиб ўтгандек уста Жамшиддин
беихтиёр хўрсинди. Шундоқ ҳам йўқ ердаги тўполонлардан толиққан шаҳарни тутган миш-мишлар баҳона ўзи
ҳам сезувди — Қуръон изидан одам тушган, аниқроғи,
хуфия маҳкама Каломуллони йўқотиш пайида бўлса керак. Маҳалла чойхонаси ва қайси бир клубда кечган йиғинларда афту башараси маъносиз, тили бир қарич нотиқлардан шунақа маза-матрасиз гаплар эшитдики, тепа
сочи тикка бўлиб кетди. Бош-охир туҳматдан иборат сафсаталар замирида пинҳон мақсад-муддао даҳшатли эди.




Хуфия маҳкама чиндан ҳам енг ичида иш юритаётгани Собир Қамарий огоҳ этгандан кейин яна ҳам ойдинлашди. Нима бўлган тақдирда ҳам мудҳиш режани барбод қилиш, маҳкамани доғда қолдириш лозим, бинобарин, вақтни ғанимат билиб, Қуръони каримни тезроқ
кўз тушмас овлоқда бекитиш мақсадга мувофиқдир. Лекин шошганда лаббай топилмас: хавфу хатардан холи
шундай ишончли жой қаерда Ҳар қадамда пойлоқчи гумроҳлар този итлар каби изғиб-искаланиб юришибди.

Узоқ ўйлаш, иккиланиш учун вақт ҳам, имкон ҳам,
шароит ҳам йўқ эди. Имиллаб ўтирмай, таваккал қилишга тўғри келади. Ва ногоҳ хаёлида кутилмаган фикр чақнади, ахир, шаҳар шарқи жанубидаги Ашаратхона обидаси Оллоҳ таоло китоби учун мустаҳкам паноҳ бўлолмайдими1 Соҳибқирон Амир Темур қурдирган, кўп
шодиёналар шоҳиди бўлган мазкур иморат бу кунда унутилган, тутдек тўкилиб ётибди. Баъзи қўналғадан мосуво
дарвешларни айтмаса, яқинига бир одам қадам босмайди.
Фақат буржлари, ҳужраларини ёввойи кабутарлар ва мушук-кучуклар макон айлаган. Бас, остида чуқурроқ хандақ қазилиб кўмилса кифоя — Қуръон дахлсиз бўлади.

Уста Жамшиддин эртаси куни барвақт юраги аллатовур ўйноқлаганча Ашаратхона томон ўтди, киши билмас обида ён-верини синчиклаб кўздан кечирди, бундан бошқа ўнғайроқ жой топиш амри-маҳол эканлигига яна бир марта имон ўгирди-да, Шамсиддин билан
бирга, ярим кечада ошланган мол терисига ўралган Каломуллони олиб келди.

Бениҳоя ҳаяжонланаётган ота-бола катта саҳаргача
бир сония ҳам тинмай тер тўкишди, иш битгач, енгил
тортиб, бир оғиз ҳам сўзлашмай, ҳовлига қайтишди.
Ўша кеча уйқу бўлмади, айвондаги чорпояда, сопол шамдонда липиллаб ёнаётган шам ёруғида пасту баланддан
суҳбатлашиб ўтиришди. Ҳар замонда маъноли кўз
уриштириб жилмайиб қўйишарди, ахир, энди улар дилида бирон-бир зоғ билиши мумкин бўлмаган сир
ўрнашдики, бундан ҳар қанча фахр туйишса арзийди.




Эрталаб ота-бола Регистон сари ошиқиб бораркан, нечундир юраклари безовта тепарди. Аллакимлар ортларидан таъқиб қилиб юргандек туюларди. Муюлишларда,
дарахтлар остида, дўконлар биқинида валақлашиб турган
кимсалардан айниқса уста Жамшиддин хавотир чекарди.
Ахир, улар сувни лойқалатиш ёки олисдан ҳид олишда
нақадар устаси фаранг. Битта-яримтаси Ашаратхонада
хазина кўмишганини кўриб қолган бўлса — тамом-да.
Асли мана шулар сабабли бутун шаҳарни аста-секин кўз
илғамас ғубор домига тортмоқда; кўчалар ва маҳаллалар,
расталар ва бозорлар, ҳатто турфа бинолар шаклу шамойилини билдирмай ўзгартириб юбораётган тўзон нималигини каттаю кичик, жумладан, Ойдинбиби билан
Шамсиддин унча англамаса-да, уста Жамшиддин борича
сезиб-билиб турар, кун сайин кўкси ўпирилгудек ҳолда
ташвиши-хавотири ортиб борар ва ноилож ўзини хотиржам тутар эди.

Оқу қорани таниган ва аллақачон устозлик мақомига етишган падари бузруквор кўнглида ажриқлаган ғам-андуҳ Шамсиддинга ҳам юқмай қолмади. Азалдан игна билан қудуқ қазишдек мураккаб ҳунар орқали тирикчилик қилган шажаранинг энг кенжаси
— эндигина ўн бешни қоралаган йигитча билиб-билмай ҳаловатидан айрилди. Ўша омад юришмаган
оқшомдан бошлаб доим ниманингдир ташвишини
чекиб, нимадандир койиниб-ўксиниб юришга одатланди. Бутун шаҳар ҳаётини чулғаб бораётган шарпа
сезимлари орқали юрагига сингиётганини ҳис этар
ва кўпинча тунлари ухламасди. Айни пайтда умид
қилишдан чарчамай, хайрли дамларни зориқиб, бетоқат кута бошлади; илгари ҳамиша бир ёқадан бош
чиқариб иш тутган ёру биродарлар ҳар қаёққа тарқаб кетишгани учун ранжиди, неча марта қисинибқимтиниб шундоқ ҳам ғуссага ботиб юрган отасини
тергади ва охири нияти ушаладиган бўлди.

Уста Жамшиддин ташаббусига биноан, навбатдаги
амри маъруф келар шанба куни — шом билан хуфтон




оралиғига тайин қилинди. Бу хабарни эшитган заҳоти
Шамсиддин қанот боғлаб, боши кўкларга етгудек севинди, сўнг ўша муддат бениҳоя олисдек, ҳали-бери етиб
келмайдигандек туюлиб, янада ғалати аҳволга тушди.

Сир бой бермаса-да, асли уста Жамшиддин ҳам
анчайин тажанг ва бетоқат эди, қизиғи, шу ишга бош
қўшганидан бери, вақт имиллаб ўтишидан биринчи
марта озор чекди.

Шанба куни тонгида лағча-лағча чўғдек ланғиллаган қуёш олис уфқдан эмас, гўё пориллаб ота-бола юраклари тубидан чиқди. Фалак бўйлаб эринмай юзган
қуёшни ота-бола охири мағриб сари мамнун кузатиб
қўйишди. Дарҳол ишни тўхтатиб, Оймаржон маҳалласи сари ошиқишар экан, айрича ҳаяжон оғушида
баравар энтикишар ва баравар қувонишар эди.

Ахир, бу оқшом Собир Қамарий хонадони улфатлар
пойқадами билан янада шукуҳли бўлади, ҳадемай қўр
оладиган жонон суҳбат субҳидамга қадар давом этади
ва баҳонада ҳар бири дил чигилини ёзишга эришади...

Навбатдаги амри маъруф турли жабҳа рукнларини
қизғин муқокама этадиган ажиб маъракага айланиб
кетишидан ота-бола ҳозирданоқ умидвор эди. Айниқса, қироатхонлик ва мусиқа базми авжига минишини
ўйлашса, беихтиёр руҳлари ёришарди. Хаёлга толганча шошилиб одимлашаётгани сабабли бу кеч ҳам Оймаржон маҳалласи нотинчлигига дафъатан эътибор
беришмади. Чор тарафдан гўё жаҳаннам нафаси уфурарди, ҳозироқ ажал фариштаси йўлни тўсиб жон
сўрайдиганга ўхшайди. Илож қанча, савил қолгур омад
яна тескари қайтиб, иш яна бузилган кўринади. Тузоққа илинмасдан бурун жуфтакни ростлаш керак.

Жшиғи-бийрон ҳолда, эҳтиёткорона одимлаб, ота-бола
ҳалиги муюлишдан ўтишаётганда тунов кунгидек аломат либосга ўралган Собир Қамарий қўққисдан олдиларини тўсди. Паст товушда афу сўрагач, бошқа чурқ этмай, жин кўчалардан айлантира-айлантира, охири этакдаги хуфия дарча орқали ҳовлисига чорлади. Ҳамиша




ораста-файзли ва оп-ойдин бўладиган даргохда фавқулодда қуюқ зулмат чўккан эди, қуйи-юқори қаватлар умр
бўйи нур тегмаган чалдеворни эслатар, деразалар бегонасираб боқар, томда телба шамол ниманидир қалдиратиб ўйнатар эди. Одатда кеча-кундуз жағи тинмай ҳурадиган Олапар негадир сукутда — катагига қамал қўйилган, қўноқдаги товуқлар карахт каби қу-қуқламас,
ошхонадаги ўчоққа ўт ёқилмаган эди...

Ҳамон Собир Қамарий ўзини гунгдек тутмоқда,
кўзлари ҳамон олма-кесак тераётир. Нечундир шоир
бор-йўқ журъатини бой бериб қўйгандек паришон
эди. Айвонда ниҳоят секин Қуръони каримни суриштирди; хавотир чекманг қабилида жавоб олгач, йўрғалай бориб дерезани чертди. Сал ўтмай завжаи ҳалоли
Ҳилола отин эскироқ фонус узатди.

Қирқни қоралаган, шоҳи рўмол танғиган, бодом
қовоқли аёл нигоҳидаги ташвиш ота-болани яна таҳликага солди. Яна ҳар ёқдан недир хатар хуруж қилаётгандек туюлди. Айни пайтда фонус ёруғи дилларига
оз-моз умид бағишлади, мезбон изидан чўғдек товланувчан эроний гиламлар, оҳорли адрас-кимхоб кўрпачалар тўшалган хонага киришаркан, кўзлари қадрдон
жамоа аъзоларига тушди. Фақат улар озчил, аввалги
мажлисларни гуллатган қадрдон дўстлардан кўпчилиги кўринмас эди; давра тароватини йўқотган боғни
эслатар, гурунг қовушмай турар, ҳар бир қиёфада таҳлиқа аралаш недир шубҳа акс этган эди...

— Нимага бунингдек мотам тутурсиз — салом-аликдан кейин илмоқли савол ташлади уста Жамшиддин.
— Яхши эмас. Чакки қилурсиз. Чарх савдолари қошида
дадил кўкрак кериб, қўлни-қўлга бермоғимиз лозим.

Қачондан бери таҳлика-хавотир оғушида оғир-оғир
мушоҳада юритаётган карахт ва афтодаҳол бўлган давра
ушбу даъватдан кейин сал жонланди: кўзларга нур
эниб, ёноқларга қон югурди.

Анча тетик тортган соҳиби хонадон Собир Қамарий
ташаббусни қўлга олиш пайига тушди. Аввал пайдар



пай улуғ салафлари, сўнг ўзи бисотидан оҳангга солиб
ғазал ва рубоий ўқиди; қисқа танаффусдан кейин, унча
эплолмаса-да, латифагўйликка кўчди. Раҳматли падари
бузруквори қози Муҳаммад Валихон (Оллоҳ илоё жаннат боғларидан жой ато айласин) ҳазил-мутойибага бениҳоя ўч дали-ғули одам бўлганини таъкидлагач, унинг
ҳаётидан қизиқ-қизиқ ҳангомалар сўйлади...

— Устоз, илоё уйингиз буғдойга тўлсин, — сўз қотди саллали басавлат киши, жимлик чўкканидан фойдаланиб. — Ҳамон куфий ва сулс таъмири билан машғулсиз чоғимда

— Шундоғ, уста Қурбон, — мийиғида кулиб нигоҳини яширди уста Жамшиддин. — Чунонам нозик ва
муракккаб экан. Юрак қонини қўшиб ётишиз).

— Тузук, фақат... бекор жон койитасиз-ов, — салласи пешини елкаси оша ташлади уста Қурбон. — Арабийни четга суриб, лотинини таомилга киргазиш пайидалар-ку.

Шаҳарда бошлаб юборилган, ҳали нималиги номаълум ислоҳ овозаси устоз қулоғига текканди, шундай эсада, ҳозир юраги боғига тиғ урилгандек бир сесканди.
Бу борада аллакимлар, етти ўлчаб бир кесиш ўрнига,
ортиқча шошаётганини ўйларкан, ногоҳ Шариф урфонни эслади.

Биродари Нозим новвойнинг тўнғич ўғли кечагина
мадраса эшигидан чиқиб келган бўлиб, Мўлиён тарафдаги кичик бир мачитда имомлик қиларди; қуръон тиловатида қироати чакки эмасди, ҳатто амру маъруф мунозараларига ишқибоз эди, даврада муҳим масалалар
бўйича дадил тортишар, айрим суралар ва ҳадислар мазмунини балодек шарҳлаб берарди. Кейин бир думалаб
янги мактаб муаллими бўлиб олди-да, бари билганидан
бир йўла кечди, ҳатто амру маъруф йиғинларидан оёғини
тийди, мабодо давра аҳлини кўрса, ўзини панага уриб
кетадиган бўлди. Сўнгроқ биров билса — биров билмас маҳкама одамига айланди ва ташвиқотчилик фаолиятини
бошлаб юборди. Ҳаммаси гўрга, яқинда хЗарринз гази



тида кетма-кет бир нечта мақола бостирдики, мана шуниси айниқса ҳаммасидан ошиб тушди; уларда эски ёзма
манбаларни ер билан битта қилиб янчгани етмай, кўҳна
обидаларни, хусусан, куфий, сулс ёки настаълиқ сингари деворий ёзувлар таъмирини тўхтатиш керак, деган
фикрни тўласинча ёқлаб чиқди...

— Жамши, ўв, жигарим, — яна илиб кетди уста
Қурбон, — шоир газитдан аразлаганидан хабарингиз
борми

— Аразлаган эмас, думини тугишган, — кесатди
муҳандислар пешвоси уста Мирсаид. — Бир ғазали
Фаттоҳ Обидий иззат-нафсига теккан эмиш

— Тилинг кесилгур Шарип урпон чаққан бўлса керак, — уф тортди мулла Аҳмад. — кЗаррин газити
фаоли-да. Тумшуғини тиқмаган тешик йўғ-а, тавба).

— Оғалар, масала жиддийроқ, — надомат оҳангида
давом этди уста Қўрбон. — Шоиримиз Шарип урпон
тақдим этган битикларни мағзавага қиёслаган ва қайтариб башарасига отган

— 06601 — деди хўрсиниб уста Жамшиддин.

— Энди кўпдан бери иши терговда, — нимадир соя
солди уста Қурбон чеҳрасига. — Тавбангдан кетай, таҳририят аравасини биргалашиб тортган ошналари ур калтагу сур калтак қилиб ётишганмиш. Кун ора муҳокама
баҳона терисини тириклай шилиб олишларига озгина
қопти.

— Айби нима, уста Қурбон, — сўради уста Жамшиддин, тоқати тоқ бўлиб, — Шарип урпонни тузлаганимиё

— Айбики, зарарли нарсаларни ҳимоя қилаётган
учига чиққан жоҳил ва қўпорувчи эмиш Ислоҳлар
билан келиша олмайдиган ёт унсур эмиш: Шуям гап
бўлдими, а, тавба 1

— Азизлар, эски ашулани қўяйлик, вақт тиғиз, —
орага суқилди ниҳоят Собир Қамарий. — Бунақа ланж
гурунгга яраша камина ҳам дастурхонга ошни ланж
қилиб тортаманми1




— Шоир оғам, ҳозир томоқдан қил ўтмайди-ю, ош
ўтармиди, — бош чайқади уста Қурбон. — Тўғрими,
Жамши жўра

Яна хомушланиб, яна ҳам ўксинган устоз хаёлидан
Шариф урфон башарасини қувишга уринди, қаршисида суҳбатга аралашмай ўтирган муғанний ва ҳофиз
мулла Аҳмад сари зимдан кўз қирини ташлаб, бунақа
мажлислар илгари нақадар гуриллаб ўтишини дилидан кечирди. Ўзи каби маъюсланган Шамсиддин ҳам
шу ҳақда ўйлаётганини тахминлади. Чиндан йигитча
давра нима учун жонланмаётгани устида бош қотирар, ҳозироқ пойлоқчилар кириб келадигандек эшикка ҳадикли термилар эди.

IL

Уста Жамшиддин ёдида: илгари кўпинча йиғинни
улус назарига тушган, оқу қорани пухта таниган валинеъмати уста Фазлиддин Латифий бошқарарди. Кейин
тақдир тақозоси билан раҳнамо бўлиш навбати ўзига
тегди. Бундан алоҳида рағбат туяр ва ошналар бошини
қовуштиришни савоби азим санар эди. Кўпинча улар
шом билан хуфтон оралиғида Бибихоним жоме мачити ёки Шоҳизинда зиёратгоҳида тўпланишарди; ибодатдан кейин қўрланган мунозара гирд-теварагини кузда
мўл-кўл ҳосил берадиган анжир, беҳи-олма, шафтоли
ва ўрик дарахтлари ўраган ҳовлисида, баъзан жойинг
жаннатда бўлгур қози Муқаммад Валихон, гоҳо акобир-олимлар пешвоси саналган акаси мулла Ражаб хонадонида давом этарди.

Мартабадан кўра маърифатга кўпроқ берилган, отабоболари билан фахрланишни хушлайдиган қози Муҳаммад Валихон, тунлари сармоя исига чулғаниб ётмаса-да, қўли-феъли очиқ одам эди. Атиги бир чимдим
савоб учун ўзини бемалол томдан ташлагани журъат
топиши улус тилида достон эди. Ҳар не топган-тутганини сарфлаб, ҳашаматли қироатхона солдирганда




кимлар алқамади. Илму фунун жавоҳирлари учун
мўлжалланган ва дид билан нафис безатилган бир нечта бўлма истиқомат қиладиган иморатининг иккинчи
ошёнасини тўласинча эгаллаганди.

Барака топгур Собир Қамарий, падари арвоҳини
шод қилиш тилагида, ғаройиб хазинани кўз қорачиғидек гард қўндирмай асраб келади. Зиммасида улкан
бурч тургани, бу бурчни оғишмай-оғринмай адо этаётганидан шоир бахтиёр эди, қолаверса, кеча-кундуз
тиним билмай сара-сара китобларни мутолаа қилар,
илм ва сўз туби йўқ уммон эканлигига имон ўгирар
эди. Асрлар синовидан ўтган ёзма ёдгорликлар меҳри
дилида чуқур илдиз отган бўлиб, бу меҳр қаламига
мадад бағишлаб келаётгани шубҳасиз. Кейинги кЧашма кўзиз тўпламидан жой эгаллаган сатрлар чўғдек
ёниб туриши бежиз эмас.

Асли Собир Қамарий ўпка-гинани деярли билмайди,
кўнглида зиғирча кири йўқ, лекин сўзни бузган — бўҳтон
хизматкорига айлантирган одам билан икки дунёда ҳам
келишолмайди. Ана шунақа хурмача қилиғи учун Шариф урфонни ўлгудек ёмон кўриб қолди. Оқибат тунов
куни бош муҳаррир Эсон Мансурий ҳалиги чап қўлда
битилган мақолаларини нашрга тайёрлаш юзасидан фармойиш берганда бирдан тўрсайиб: кБиродар, мағзавага
қўл уриб ҳаромга ботайми" 5 — дея шунақа ҳайқирдики, шифт ва дерезалар зириллаб кетди...

Палов ейилгандан кейин давра аҳли Собир Қамарий
изидан шифтига икки улкан биллурий қандил ўрнатилган кенг-мўл хона сари шошилди. Қандилларда бир
дона ҳам шам йўқ, фақат бурчакдаги мизда ҳалиги биттаю битта фонус милдираб ёниб турар, девор бўйлаб
гир айлантириб қўйилган нақшинкор жавонлар ва уларда тахланган китобларни аранг ёритар эди.

Турли йилларда турли моҳир саҳҳофлар тиккан жозибали жилдлардан ҳар қандай киши соатлаб кўз узолмасди. Мадрасада зеҳнини тузуккина пешлаган уста
Жамшиддин бу ерга ҳар гал қадам босганда ажаб тарз



да дам ўзини йўқотар, дам қайта топарди. Доим атайлаб Шамсиддинни эргаштириб келар, нечундир ўғли
қанотида бўлса айрича завқ-шавққа, айрича қониқишга
кўмилар эди.

Илм-фанга ишқибозлик ҳам қон сурар эканми,
ҳарнечук довруқ ёйган машойихлар нафаси ва қўли
теккан ҳар бир китоб Шамсиддин учун жондек азиз,
дунёдек мўътабар эди; қўйиб берсангиз гирдларига ингичка нақшлар чекилган ҳар бир варақни авайлаб кўзига суртарди. Қироатхона файзига файз
қўшган Қуръони карим жон-дили эди. Асли отаси
унинг ўтинчига биноан Собир Қамарийга Оллоҳ
китобини уйига олиб кетиш борасида бир неча марта мурожаат қилган ва охири уни кўндирган эди.

Шамсиддин ҳозир айниқса алоҳида фахр-ифтихор,
алоҳида қувонч ва хушбахтлик туяётган эди. Ақл б0вар қилмас улуғвор мўъжиза — тенгсиз хазина қошида энтикиб, тўлиб-тошиб, шерланиб турарди. Айни
вақтда ҳар ёқдан йиғилган бунча манбани синчиклаб
ўқиб чиқиш, уқиш — мағзини чақиш осон эмаслигини, ҳатто бир одам умри етиши гумонлигини ўйлаб
қайғурар эди.

— Оғалар, билурсизки, эзгу сўз шуарога доим ҳамнафас бўлган, — деди Собир Қамарий ниҳоят жимликни бузиб. — Туркийда бу шарафга аввал Хожа
Аҳмад Яссавий, кейин Амир Низомиддин Алишер
Навоий ҳазратлари муяссар бўлган.

— Шубҳасиз, — деди кимдир юмшоқ оҳангда.

— Хўш, биродарлар, бугун кДевони ҳикматз устида баҳс қилсак не дейсиз — Чиройи очилган уста
Жамшиддин маъқул маъносида кафтини кўксига босгач, Собир Қамарий мунаққаш жавондон муқоваси
тилла суви билан зийнатланган ўртача қалинликдаги
жилдни авайлаб олди. — Ушбу жавоҳир хонадонимизга
Қуръони карим билан бирга келиб қолган. Бунинг тарихи кўп қизиқ ва кўп ибратли).




— Шундайми — деди уста Жамшиддин мулла
Аҳмад ва уста Қурбон билан кўз уриштириб. — Қани,
эшитайлик-чи1..

Қайси йили кўклам адоғида қози Муҳаммад Валихон тижорат баҳона сайру саёҳат қилиш истагида Бухоройи шариф томонларга юз тутади. Муҳташам саройда кечган нуфузли мажлис тўрида хон билан ёнмаён ўтиради. Суҳбат асноси таниқли руҳоний мавлоно
Мустафо Шофриконий Пири Туркистоний саналмаш
Қулхожа Аҳмад Яссавий кДевони ҳикматзи фазилатларини шарҳлайди, девон Қўръони карим укаси эканлигини алоҳида таъкидлагач, ундан ёдаки парчалар
ўқийди ва барчани ҳайратга солади. Мағзи тўқ ҳароратли сатрларни қози Муҳаммад Валихон мумдек эриб
тинглайди, оромини йўқотади-да, девонни топишга
қарор беради. Самарқанд заминига ошиқиб келган
ҳамоно, гумашталарини тўрт тарафга чоптиради, афсуски, бундан натижа чиқмайди, улар икки қўлларини бурунларига тиқиб ноумид қайтишади.

Вақт кечгани сайин қози Муҳаммад Валихон ҳузурҳаловатини йўқотади, ҳар лаҳза Оллоҳ дийдори ва муҳаббати куйланган ўша китоб иштиёқида куйиб-ёнаверади, муштоқлигу соғинч дийдасини ўртаб-ўртаб юборади. Охир-оқибат дилида Яратган эгам ишқи билан
китоб ишқи қўшилиб кетади-да, бойловда масиқиб ётган
саманини эгарлаб, қариялардан оқ фотиҳа олиб, йўл танобини тортади. Дастлаб шамол каби елиб Туркистонга
боради, улуғ муаллиф қабри тупроғини ўпади, айни пайтда
излагани изида тузоқ қўяди, уриниши фойда бермагач,
иссиғу совуқни писанд қилмай, бедовини елдира-елдира
Хуросон орқали Эрону Румга ўтади, омади кулмай, руҳи
синиб бедов жиловини ортга буради.

Буни қарангки, қози Муҳаммад Валихон кўнглида
бир дунё андуҳ ва армон билан чайқалиб оқаётган
Амудан ўтганда карвонга тарғил туя минган, қомати
қўлидаги говрондек эгилган, қотма бетини ажин шудгор қилиб ташлаган чол қўшилади.




Шўрлик бетобга ўхшайди, шу боисданми ҳаддан
ташқари инжиқ бўлиб, ҳеч кимса яқинига йўламайди,
энг орқада, кўзларини чирт юмганча, бир маромда тебрана-тебрана уловини лўкиллатиб боради. Аҳён-аҳёнда, кўпинча ҳордиқ пайтлари, беихтиёр орқаси тутган
бахшидек жазавага тушиб, юракка жизиллаб тегадиган қанақадир назмий ўгитларни хиргойи қилади. Дарҳол карвон аҳли атрофини ўрайди, айримлар алоҳида
ихлос билан томирлари сарғайган қўлини ўпади, бировлар ҳўнграганча ҳар жойи ямалган чакмони этагини тавоф қилади.

Тез орада авлиёдек обрў-эътибор ва иззат-икром топган кекса йўловчини қози Муҳаммад Валихон ҳам алоҳида қизиқиш ва эҳтиром ҳисси билан кузата бошлайди,
ниҳоят билсаки, Мўйсафид қачондан бери ўлиб-тирилиб
излаб юргани — кДевони ҳикмат) байтларини куйга солиб айтар ва энг тошюрак одамни ҳам бўзлатар экани.

Энди қози Муҳаммад Валихон мурувватли Тангри
ёрлақагани ва омади чопганига имон ўгиради, сира
иккиланмай қария муридига айланади, бинобарин, ўша
бебаҳо жавоҳир хуржунида турганини билгач, бирдан оёғига йиқилади: отагинам, ҳозироқ роппа-роса
минг тилла санаб бергум

Чўккан талғир туяси ёнида нон кавшаганча ҳордиқ
олаётган Мўйсафид қировлаган бароқ қошларини уйириб, кўксини қоплаган қордек оппоқ соқолини силайсилай узоқ сукутга толади. Тароқи хуржундан пойига
жиринглаб тўкилаётган жарақ-журуқ тангаларга зиғирча эътибор бермай, мийиғида сокин кулади: эй, Тангри суйган йигит, қулоғингга қуйиб олки, сармоя нафсни қондиргай, дил ташналигини босишда ожиздир...

— Ёппирий1 — ёқа ушлади уста Ризо. — Во-оҳ,
ҳувари-я1..

— Э, доим гапни белига тепасиз-да1 — оғриниб
тўнғиллади уста Жамшиддин. — Ҳимм, кейин-чи7

— Кейин... карвон яна йўлга тушган ва ҳафта нариберисида навбатдаги манзилда қўнган. Хомуш ўтирган




отамни иттифоқо ёшроқ савдогар сўроқлаб келган ва
жон таслим қилаётган бир мўмин сўраётганини айтган...

Бўлмани зил-замбил жимлик қаърига тортди ва бу
жимликни ногаҳон Собир Қамарий бўғзидан узилиб
чиққан залвар хўрсиниқ бузди, айни пайтда аста-секин елкалари силкинар, қароқларини жовиллаб ҳалқаҳалқа ёш қоплаган эди.

Хонадон соҳибини жунбишга келтирган орзиқиш
тафтини бутун давра аҳли, жумладан, уста Жамшиддин ҳам теран туйди ва дили ағдар-тўнтар бўлиб кетди; нуқул кДевони ҳикматони бағрида авайлаб юрган
чол гавдаланар эди хаёлида...

Ажабо, шунга ўхшаш ғалати бир эврилиш Шамсиддинда ҳам кечаётган эди. Олисларда қолган манзара
гўё шиддатли йўсинда хаёлига ёпирилди: барини аниқтиниқ тасаввур қилиб бошқача руҳланди ва ғойибда
— қиру дала оша йўртаётган талғир туя ортидан кезиб юргандек бўлди.

Шамсиддин ҳарир парда ичра ҳаллослаб чопа-чопа
ўлгудек чарчайди, тили оғзига сиғмай, қулоқлари ғувиллаб, аъзои баданидан қора тер қуйилади. Ҳар замонда
Мўйсафид бурилиб қарайди, охири раҳми келиб, уни
туясига мингаштиради. Не-не манзиллар ортда қолади,
лекин чол чурқ этмайди, фаҳат безовта юраги нидо
бериб туради. Элас-элас янграётган овоздан ўғлон Муўйсафид ёруғ дунёда ёлғиз яшашини билиб олади.

Чиндан у ёруғ дунёда сўппайиб танҳо умр кечирар, муқим яшайдиган қўналғаси йўқ эди, яхши-ёмон
кунида суяб-ардоқлаган туғишганлари ҳамда ёру биродарлари аллақачон омонатларини тошпиришган эди:
уларни ҳатто эсламас, сўнгги нафасига қадар жаҳон
кезишга бел боғлаган эди.

Мўйсафид ёлғиз эди, ёлғиз яшашга кўниккан мудом, бирдан-бир содиқ ҳамроҳи, жунлари тўкила бошлаган талғир туядан ташқари, Оллоҳ меҳри билан
йўғрилган Сўз эди. Муборак Сўз Қодир зот ва Инсон
тоабад ҳабиб эканлигидан огоҳ этарди, қолаверса, жо



нини бало-қазодан асрарди, чорасизликда чора топиб
берарди, севинч ёки ғурурдан тошганда босиб қўярди,
адашса йўл кўрсатарди, ҳатто чанқаганда суви, очиққанда нони, совқотганда олови эди.

Сўз ҳамон қудратли, ҳамон турли азоб-уқубатни кўндаланг қилаётган ҳаёт билан беллашишга қодир эди. Аммо
энди у бурунги Мўйсафид эмасди: Худо тарафидан буюрилган йўлда охири қаттиқ толиқди, қариб-чуриб белидан мадор, кўзидан нур ариди. Энди Сўз ёнида қолиб, у
билан ҳамкорлик қилишга ярамайди, энди мачит кунжагини эгаллаш, меҳроб пойида тиз чўкиш, беш ракат намоз ўқиб, тинчгина Аршга юкунишдан бўлаги ортиқча
тувақарди.

Еруғ дунёдан армон орқалаб кетиш улкан мусибат,
буни теран англаган Мўйсафид дарада туясини қантариб, қовжираган майсада мук тушганча, бўзлай-бўзлай
Худога ёлборади. Тангри таоло мурувват кўрсатиб, вақтисоатида нияти ушалиши ва охират сафарига хотиржам
жўнашига умид боғлайди. Кўп ўтмай илтижоси Фалак
соҳибига етади: пойида барваста қоматли, пешонаси кенг,
йирик-йирик кўзлари заковат нуридан ойдин йигит—
қози Муҳаммад Валихон қўл боғлаганча тиз чўкади...

— Дада, — энтикиб шивирлади Шамсиддин, — олисда кимдир куй чалмоқдан..

TIL

Мозийдан ғойибона ташриф буюрган Мўйсафид
билан ўғли каби ботиний арзу ҳол қилаётган уста Жамшиддин юмшоқ ва ҳорғин кулди, негаки, шу палла унинг
қулоғига, куй аралаш, элас-элас карвон қўнғироғи жингир-жингири чалинаётган эди. Бир муддат май тановул қилган каби сархуш ўлтиргач, ўғлидан нигоҳ уздида, навбат сизга маъносида мулла Аҳмадга қаради.

Ҳалидан бери сукут сақлаб, сонсиз жилдлар оламида адашиб юрган мулла Аҳмад бафуржа қаддини




ростлади. Ҳар ҳолда у ҳаётини соз ва навосиз тасаввур қилолмас, мудом бирон янги тарона оғушида овунар эди. Сал илгари Регистон яқинидаги йирик оқартув ўчоғида елиб-югуриб кШашмақомэ уюшмасини
тузгани ва атрофида эпли шогирдлар тўплагани бежиз
эмас. Ҳатто топган-тутганини аямай уларга ҳомийлик
ҳам қиларди; кун ора бўладиган машғулотларда бор
билими ва тажрибасини аямай сарфларди

Мулла Аҳмад нигоҳида игна учидек нозик учқун
ёнди ва нохун кийдирилган кўрсаткич бармоғи қонун
симларидан бирига астагина тегди, тегаркан, жоду аралаш бир нолиш таранг жимликни тилимлаб юборди.

Нозик дид билан ясалган, аввалидан охирига қадар
майда-майда садаф зарб қилинган чолғу бийрон эди,
ростгўй эди, эшила-эшила сўйлардики, эй, инсон, узоқ
мозий билан юзлашмоқдан ҳеч қачон чўчима, шундагина юпанасан, жўмардлик ва савоб мангу яшаб қолажагини, мартаба ва шуҳрат эса пуч ёнғоқ тахлит арзимас
эканини эътироф этиш учун ўзингда куч топасан)..

Сим-сим ингранаётган куй симиллабгина тинди,
давра аҳли билан мусоҳабага киришгани ва дилларни
овлаганидан мамнун қонун бўғзидан зарб билан отилиб чиқаётган нола ҳолсизлана-ҳолсизлана хона деворлари ва китоб тахламларига сингиди. Зилдек жимлик
чўккан ҳамоно олқишлар жоладек ёғилди, мақтовлар
орасида устоз таърифи алоҳида жаранглаб эшитилар,
ўктамона ва хайрихоҳ овозидаги ишонч барчани икирчикирларга ўралашиб қолмасликка ундар эди.

— Азизлар, бугун мавриди экан, яна бир нақл эшитинг, — давра аҳлига бирин-сирин нигоҳ юборди мулла Аҳмад. — Қалам қадимда дастлаб оқ қоғозга Худо
билан Одам номларини битганини биласиз. Қутлуғ бир
айёмда тағин ваҳий келган: кТарих ёзилсин)) Етмиш
минг йиллик сукутдан кейин Қалам ҳарчанд уринса
ҳам бир натижага эришолмаган. Энди Тангри ўзи
узундан-узоқ ўйлаган ва охири бир нозиктаъб чолғусозни ишга солган...




— Офаринг — деди уста Жамшиддин, хаёлида озғин
Мўйсафид жонланиб. — Худойим карами кенг-да...

— Хулоса қани, мулла — нигоҳини олиб қочаркан, илмоқли савол отди уста Ризо. — Ёки мушук еб
қўйдимиё

— Мунча шошасиз, биродар, онангизни қорнида
тўққиз ой қандоғ чидагансиз — бафуржа кесатди мулла Аҳмад. — Индалло, ўша созанда Тангри таоло амрини сидқи дилдан бажарган. Меҳнати мевасига маҳлиё
боқиб, ушбу Қонуни муборак бўлур дея эълон қилган. Мўъжизакор чолғу Қалам билан дийдорлашган
ва ҳузурида етти кечаю етти кундуз тинмай нолиш
қилган. Ҳар бир куйидан Қалам руҳланган, бир поғона ўсган, куч-қувватга тўлган ва Худо билан Одам тарихини равон ёза бошлаган...

Ҳайрат ва ҳавас оғушида қолган давра аҳли яна олқишу мақтов ёғдирди. Қалам билан Қонуни муборак
дўстлиги барча дилларга хушнудлик бағишлаган эди.
Қай маҳалдир уста Қурбон тарафидан маълуму машҳур кЁввойи танаворога талаб тушди. Андак паришон
ўтирган мулла Аҳмад кафтини кўксига босганча розилик билдирган ҳамоно эшик тирқишидан кўзлари
ола-кула бўлиб кетган Ҳилола отин мўралади:

— Қочингиз, тезроқ қочингиз1..

Кимдир ичкаридан танбаланган дарвозани таёқ билан зўр бериб қоқаётган эди, тўхтовсиз гумбирлаш акссадо бериб баралла эшитилар, аллатовур ваҳимали туюлар эди. Шаҳарда изғиб юрган исковичлар нафасини
сезишди. Тўғриси, ҳамма даҳшат ичра тахтадек қотиб
қолганди, ҳатто унча-мунча қўрқувни писанд қилмайдиган уста Жамшиддин хам ҳайкал сувратида эди. Ташқарида нимадир айрича қарсиллагач (тўппонча отишди
шекилли), устоз хавотири тағин ортди-да, бўздек оқарган Шамсиддинни билагидан ушлаб пастга отилди. Ортидан етиб келган мулла Аҳмад ва бошқа меҳмонлар
билан бирга, катагини тарк этган кучук вовуллаши тутган ҳовлини кесиб ўтди ва ошиғич хуфия дарчани очди...




Тахминан ярим соатдан кейин ота-бола, совуқчилик билан поёнига етган мажлисни ўзларича муҳокама
қилган кўйи, бир ўринда тез, бир ўринда сокин оқадиган анҳор ёқалаб одимлар эди. Анҳорда фалакни тўлдирган митти фонуслар, ола-байдоқ булутлар тўдаси ва дарахтлар лашкари акси килкиллаётир. Сал қуйироқда
оқшом осудалигини бузиб, қачон қурилгани номаълум
кўҳна тегирмон гулдирар, яна қайдадир инидан жудо
бўлиб тинчини йўқотган ҳаққуш қичқириғи янграр эди.

Бу мавзеда ягона тегирмон одамлар мушкулини беминнат осон қилгувчи, ризқу насибаларига барака эндирувчи
аломат қўрғонга ўхшарди. Вақт саҳарга яқинлашган эса-да,
парда тутилмаган тор-кўримсиз деразаси ёришиб турарди,
демак, қартайиб қолганига қарамай дунё ҳавасларига тўймаган Умар чол ҳали уйғоқ, жимжит хужрасида мук тушиб
ё Тангрига юкунмоқда, ёки қироат билан машғул; падари
Нусрат ҳожи мадраса мударриси бўлгани туфайли вақтида китобга астойдил боғланиб, дунёвий ва руҳоний билимлар уммонидан имкони борича жавоҳир терган эмасми,
эндилиқда доим Собир Қамарий қироатхонаси, ора-чорада мулла Ражаб ёки устоз бисотидан ҳар хил мажмуаларни сўраб олар, ҳижжалаб ўқиб чиққандан сўнг, бир ерига
гард қўндирмай, дуо қила-қила қайтариб берар эди.

Уста Жамшиддин ибратга молик шу фазилати учун
Умар чолни алоҳида ихлос ва иззат-икром билан ўзига яқин тутар — қадрлар эди; кўпинча ишдан қайтишда мамнун қиёфада тегирмон сари бурилар, ярим
тунгача ун иси ўтириб қолган кулбада чойхўрлик
қилиб, пасту баланддан баҳс ва мунозара юритар эди.

Ҳозир ҳам бир кўнгли тегирмон сари бормоқчи
бўлди, лекин тезда фикридан айниди. Бирламчи, ҳозир
ичи тирналиб, аъзои бадани ғалати увишиб, томирларида недир лоҳаслик ҳукм сураётган эди; иккиламчи,
уззу-кун баҳори ёки тирамойи буғдой янчиб, ғўзапоя
чўғида ширмой нонлар пиширадиган келинлари ва
қизларига қарашиб чарчаган қарияни безовта қилишни истамади.




Собир Қамарий хонадонида рўй берган нохушликни ақлига сиғдиролмай қолган устоз аввал чархдан анча
нолиди, кейин бирдан тинчиб, ҳовлига етгунча чурқ
этмади. Мияси бир бурчини Мўйсафид билан топишган ва Қуръони карим ҳамда Ҳикмат девонини қўлга
киритган қози Муҳаммад Валихон, Қалам тилини бурро айлаган Қонуни муборак, яна бир бурчини пойлоқчилар ташрифидан чўчиб кетган Собир Қамарий
ва мулла Аҳмад банд қилган эди.

Ўша кеча устоз тайинли мижжа қоқмади, таажжубки,
ярим тунда ҳожат учун чиқиб, айвоннинг нозик нақшлар чекилган устунига омонат суянган кўйи ярақлаб очилган осмон буржларини кузатаётган ўғлини кўрди...

Ҳамиша кечқурун чўзилар-чўзилмас тарашадек
қотиб қоладиган Шамсиддин ҳам уйқусидан адашган
эди. Отасига ўхшаб нуқул гоҳ Мўйсафид, гоҳ Қалам
билан Қонуни муборак, гоҳ қози Муҳаммад Валихонни ўйларди, баъзан кўз ўнгидан ногаҳон авзойида нафрат зуҳурланган Собир Қамарий, эс-ҳушидан айрилаёзган мулла Аҳмад жилмасди.

Шамсиддин еру кўкка сиғмасди, юраги потирлаб
бодроқ-бодроқ юлдузларни томошалаб турганда эшикдан отаси чиқди ва қаён қочарини билмай довдираб
қолди, отаси нима сабабдан бедорлигини сўраганда
ноилож тўқиди: сигирга хашак бермоқчиман. Сўнг
оғил сари одимлар экан, ёлғони учун Худодан афу
тилади, тонг арафасида онаси солиб қўйган юмшоққина тўшакка қайта киргач, сал мизғиди ва тушида
талғир туя минган Мўйсафидни кўрди.

Соч-соқоли қордек оппоқ нуроний қария, боши узра
заранг говронини силкита-силкита, юлғуну шувоқ қоплаган, тўрғайлар хониши тўлдирган поёнсиз чўл оралаб елади. Фалакни болиш қилган сурмаранг чўққилар этагида ниҳоят талғир туясидан тушади ва пешвоз келган хуш қоматли, ранг-рўйи беғубор, боқиши
тик йигитга илдам қучоқ очиб буюради: жигарим, кўз
қорачиғидек асрагайсан Сўзни..




Жарангдор нидо дала-дашт узра акс-садо беради
ва Шамсиддин сачраб кетади, қараса, аллақачон бир
арғамчи бўйи кўтарилган қуёш оламни сутдек тоза
нурида чаймоқда, ҳовли этагида даканг хўроз ва мокиён товуқлар дон талашиб қу-қуқлаётир, шол рўмол
ўраган онаси арқон дорга илинган шолча ва олача
гиламни чўп билан тарс-тарс қоқмоқда. Агар яна сал
кечикса, бомдодни тушириб, нонушта қилиб улгурган отаси ҳайё-ҳуйт деб Регистон сари жўнаб қоларкан...

Кеч куз эмасми, муаззам шаҳар асосан заъфарон
ва жигарранг либосда, айрим тарвақайлаган дарахтлар
шир яланғоч — хиёбонлар ва кўчаларга дув-дув тўкилган хазонлар тўшалган. Ора-чорада оч қашқирдек изғирин увлайди, тўда-тўда ҳайбатли булутлар тўсган
осмон саҳнини арғамчи солиб турналар карвони кесиб ўтади; юксаклардан элас-элас келаётган хонишлари аллақайси дил ўртовчи куйга ўхшаб кетади, ким
билсин, кеча мулла Аҳмад чалган куйгамиё

Саёҳатчи қушлар олис уфқда, кумушдек товланаётган сароб пардаси ортида кўздан йўқолган пайтда Шамсиддин Шердор ҳавозаси ёнида паришон турар, хаёлини
қўлдан қўлга ўтиб келган Қуръони карим билан Ҳикмат
китоби ва Қаламга меҳрини берган Қонуни муборак эгаллаган эди. Бари сирли туюларди, ана шу сир тагига етиш
нақадар мушкул эканлигини ўйлаб, гоҳида дили тубидан
чиқариб хурсиниб қўяр, сал нарида бугун адо этиладиган
юмушни чама қилаётган отаси ўзи сари ажабсиниб тикилаётганини сезмас эди.

Шамсиддин илгари босган чоғда, отаси гавжумлаша бошлаган майдон ўртасида маъюсланиб ўйга
чўмганди. Ўша тарафга ошиқиб буриларкан, ногоҳ
борлиғи чайқалгандек бўлди. Доим шунақа: отаси оғаини обидалар билан ҳасратлаша бошлаганини билдими, бутун жисми-жонида недир ғалаён қўзғалади.

— Ёдингда тут, Тиллакори кўпроқ азият чеккан.

— Нимага, дадаё — ажабланди Шамсиддин.




— Ўтган аср охирида бўлган талон пайтида зар нақшларини қиртишлаб олишган...

— Кимлар, дада

Бехос тўнини тескари кийган уста Жамшиддин,
жавоб беришни истамай тўнғиллади-да, хиёл қаварган
ва ёрилган кафтини оғзига босди. Ҳайтовур ичида
нимадир оғир-оғир кўчиб, суягига қадар симиллаб
кетгани англашилди. Қайроқ тош тўшалган саҳнда афтодаҳол кезинар экан, гоҳо пичирлаб кўкка ёлборар,
гоҳо бош тебратиб кўксини ушлаб-ушлаб қўяр эди.
Чиндан Худодан нажот тиларди, мана бу обидалар
бошини чулғаган, аниқроғи, шаҳарда изғиётган офатни Тангри таоло даф этишига ишонарди.

Уста Жамшиддин мабодо қўрқса, ўз жисми бир ҳовуч
кулга эврилишидан эмас, ёлғиз суянгани Шамсиддин
ўн гулидан бир гули очилмай сўлишидан қўрқади. Дамбадам хитой деворидан қолишмас девор панасида хуфия кучланаётган довул бутун борлиғини ўраётгандек
туюлар, шу довул дилида асраб-авайлаб келган ҳамма
нарсасини охир-оқибат кунпая-кун қилиб ташлаши мумкинлигини тахминларди. Ҳатто наздида аллақачон Қуръони карим, Ҳикмат китоби йўлида тузоқ қўйилган,
эзгу сўз ва эзгу амал ҳомийлари саналмиш Қалам билан Қонуни муборак нишонга олинган. Мана шундан
барчани огоҳ этиши керак, мусибат нимадан иборат
эканини биринчи навбатда Шамсиддин қулоғига қуйиши лозим, токи ўткинчи дунёда яхшилик билан ном
қолдириш фазилати, адолат билан ёвузлик ораси бир
қадамлиги, пасту баландни ажрим қилиш ва диду фаросатни тарозига қўйишда бобомерос осори-атиқалар асқотиши хусусида теранроқ тушунча ҳосил қилсин.

Дангали, тетапоя бўла бошлаган барча шогирдларини қанотига яқинроқ тортиши қарзу фарздир, жумладан, ўғли билан элакишиб кетган Иброҳимни қайтақайта тергаши зарур. Кейинги вақтларда ярамагур чап
бермоқда, адашмаса, отаси Шариф урфон чизган чизиқдан юраётир.




Аллақачон сезди: бугун ҳам қорасани кўрсатмайди
ёки кечикиб келади, агар шунақа қилаверса аяб ўтирмай думини тугиб юборгани тузук. Ажойиб ҳунарини мерос қилиб қолдирган уста Фазлиддин Латифий
бир суҳбат баҳона, бетига чарм қоплаган шогирддан
Худойим ўзи асрасин, деб ёзғиргани ҳамон ёдида...

Уста Жамшиддин торгина ҳужрага кириб, кўнглини ўртаётган ғашликни аранг босиб, қурилиш ва таъмир бобида етакчи муҳандис саналган уста Мирсаид
тарҳини кўздан кечирди. Бир қарашдаёқ тарҳ сифати
паст арзон қоғозда ёрти-юрим адо этилгани, амал билан мувофиқ эмаслигини билди-да, тўрсайганча бош
чайқади; қайси бир қўли ўнгланиб қолган шогирд чизмасидан ҳам қониқмай таъби хира тортди. Бугун уста
Мирсаидга жиддийроқ танбеҳ беришни кўнглига тугиб ташқарига ошиқар экан, кўзи ўзаро ҳазиллашганча етаклашиб келаётган камарбаста йигитларга тушди,
афсуски, улар орасида Иброҳим йўқ эди.

Шамсиддин ҳалиёқ отаси ортиқча безовта бўлиб
койинаётгани сабабини пайқаган, бинобарин, қуриб
кетгур жўраси қуюшқондан чиқаётгани учун ўзи айбдордек эзилаётган эди. Ахир, интизом ҳаммага баробарлигини, устоз дилини оғритиш гуноҳи азим эканлигини неча марталаб айтди, лекин у эшитмайди —
қулоғини гўё том босган...

Отаси каби Шамсиддин ҳам Иброҳим инсофга энишидан умидини чилт узганди. Ўйлайвериб хитланиб кетди, ҳатто мавридини топиб орани очиқ қилишни
мўлжаллай бошлади. Кўнглига қил сиғмай сўкиниб турувдики, айни тушлик пайтида, бўйнидаги айбини унутган жўраси, оғзи қулоғига етиб, босар-тусарини билМай келиб қолди. Худо ҳақи, оёғи ерга тегмасди —
қанот боғлаган қарчиғай дейсиз; ёноқлари кўпчиб қизарган, кўзларида бир олам қувонч порлаётир. Ҳатто туппа-тузук ясаниб олганди: кўкиш-тўгарак бахмал дўпписи, зира беқасам чопони, ипак ҳошияли сахтиёний
этикчаси тўлагина қоматига ярашиб тушган эди.




Изғиринни назар-писанд қилмай одимлаётган Иброҳим тавозе билан қуюқ салом берди, ҳатто сўрашар
чоғи овозини бир парда кўтаришни лозим топди, тушуниш қийин қанақадир чулчутча сўзларни қайтақайта такрорлаб, қинғир-қийшиқ тишлари оқини кўрсатиб жилмайди. Охирида мийиғида синиқ кулимсираб
турган устозни қучоқлади, бичимини келтириб узр
сўради-да, кечиккани сабабини орага қистирди.

Маълум бўлдики, эртадан бошлаб аллақачон русумга кирган мактабга қатнаркан, турли-туман илмларни
сув қилиб ичган ақли расо кишилар қўлида таълимтарбия оларкан. Бугун эрталаб мактаб ҳовлисида катта
йиғин бўлибди, ана шу йиғинда отаси Шариф урфон
ва бошқалар табрик сўзлари айтишибди. Кейин ажойиб
ва ғаройиб нутқлар пуфлаб ва чўқиштириб чалинадиган тўқ сариқ тусли темир чолғуларнинг гумбирлаган
садоларига уланиб кетган...

— Яқин-орада Шамси иккаловинг роппа-роса ўн
бешни урасан, — недир ғашлик туйиб сўйлади уста
Жамшиддин. — Лекин ҳамон ғўрсанлар, шамол эсишига қараб эгилишларинг мумкин.

— Истамасак-чи71 — илжайди Шамсиддин.

— Бу ишинг яхшику-я, лекин синдиришади-да. Ишқилиб охири бахайр бўлсин. Асли менга қолса, ўша
ислоҳни ўйлаб топган топағонни минордан улоқтирар
эдим. Ахир, миямиз ҳам, дилимиз ҳам минг йиллар
давомида эскисига мослашган. Гуркираб турган дарахтни бошқа жойга кўчириб ўтқазиш бефойда

— Қанақа дарахт: — деб ғулдиради Иброҳим.

— Э-э, жияним, хў-ўш, хуржун савил бў-ўш1..

Шундай дея, синиқ кулиб, уста Жамшиддин Шердор мадрасаси ичкари саҳни бурчида чоркунжак шаклда тизза бўйи кўтарилган ганчсувоқ супа — кенггина
тахбин сари ошиқди.

Теварак-атроф ивирсиган: ҳар ерда катта-кичик,
рангли-рангсиз кошинлар тўдаланган, унда-бунда омонат ясалган ёғоч курси, ганч қотишмаси ёпишган то



ғора, дастаси силлиқ теша, ип билан ўралган газчўп ва
шовул кўзга чалинади.

Асли амал учун рангин кошинларни кўзи анча очилиб, уқуви пешланган шогирд, кўпинча эса кундалик
жараёнда узоқ муддат қобилиятини тоблаган ёрдамчи
уста ҳозирлайди. Аввалдан таомилда бўлган бу қоидани
устоз чўчимай-қисинмай бузди. Талаб жиловини бўш
қўймаган ҳолда, умрида тахбин ёки ганч нималигини
тузукли билмаган, теша ёки чархни ушламаган қанчадан-қанча жўжалар учун йўлни бемалол кенг очди.

Эндигина тухумдан чиққан Шамсиддин билан Иброҳим ҳам не-не ниятлар билан шулар қаторига
қўшилди; ҳар неки амалда иккиси ҳам устозга тақлид
қиларди. Гирдлари шаклга солиниб нафис йўнилган
кошинни мураккаб лойиҳа бўйича тахбинда териш
бобида Иброҳим анча чапдастга ўхшарди. Буни ўзи
ҳам бир қадар сезгани боис ортиқча ғурурланар, ҳатто
гоҳ ошкора, гоҳ пинҳона дўстини масхаралар эди.

Кейинча эса, ўзи айтганидек, Иброҳим таомилга
кирган янги мактаб ҳаётига бутунлай шўнғиди чоғи,
зиммасидаги шогирдлик бурчини деярли унутди, бинобарин, устоз амалиёт билан қўшиб ўтказадиган машғулотларга хоҳласа келиб, хоҳламаса келмади.

Шунинг учун ҳам энди Шамсиддин жўрасини эсламасликка уринар, айни пайтда кўнглини ҳавасга
ўхшаш бир туйғу чулғаб борарди, бу туйғу кун сайин
оғизга тушаётган мактабни бир кўриш истаги эканлигини ҳозирча билмасди.

Баъзан эса кўнглида ногаҳон Иброҳим недир ғашлик билан айтган пичинглар жаранглар, шунда ўзини
қўйгани жой тополмай бўғилар, мабодо эрта ишончни
оқламасам нима бўлади, деган ўйдан қийналар эди.
Кейин мийиғида кулади, кўнглидан барча шубҳалар
ва хавотирларни ҳайдаб, фавқулодда ғайрат-шижоат
билан кошин тарошлашга киришади. Ахир, ёруғ дунёда ким мақсадига осон етибдики, у етсин. Наққошлик
игна билан қудуқ қазишдек мураккаб ҳунар эканли



гини тушуниши лозим. Бас, нима бўлса ҳам тишини
тишига босиб чидайди — сабру бардошини ишга солади, токи эрта элу элат орасида бобоси ва отаси каби
ном қозонсин..

Шамсиддин осори-атиқалар пойида суяги қотган,
ҳар бир нақшни кўксига зарб этган отасини тоғдек
суянч санарди, олтмишни қоралаган қиблагоҳи эсини
танигандан бери мисқоллаб тўплаган обрў-эътибор
кўнглини ўстирарди. Айниқса, у бошқариб келаётган
амри маъруф давраси довруғи чор атрофга ёйилганини ўйласа, руҳи беҳад юксалади, ахир, ушбу кичик
жамоа таъби нозик кишиларни жамлагани нақадар
эътиборга молик, муҳими, улар бариси баланд мақомларга эришган ва ҳаётдан ўринларини топишган зотлар — қорин эмас, қадр учун йиғлашади.

Шамсиддин бир ҳолатдан яна ҳам ҳайратда: фақат
Самарқанд музофоти эмас, бу ёғи Бухоройи шарифдан
то Хоразм тупроғига қадар, бу тарафи Тошкандан Андижону Фарғонага қадар маълуму машҳур валинеъмати
жамики ошналари қошида ўзини иложи борича хокисор ва камсуқум тутади ва улар кўнглини яхшироқ овлаган куни ўзини дунёдаги энг бахтиёр, энг омадли одамга
қиёслайди. Падари умуман ҳалимликни одат қилган,
шунинг билан бир қаторда, қачон қаҳру ғазаб отига
минишни яхши билади, ахдида турмаган ёки тарози палласига қараган кимса билан иккиланмай орани узади...

IV

Ўша куни сонсиз китоб йиғилган қироатхонада
жонон суҳбат интиҳосига етмагани боис Шамсиддин
ҳамон афсус-надомат ўтида қоврилади, айниқса дилда
ажиб ҳислар уйғотадиган кЁввойи танаворони эшитолмай қолганини эсласа, бемаврид эшик қоқиб келган номаълум касларни кўтара қилиб сўкади. Ахир,
аломат даврада ақлу идрок зиёси ва дил тафтини ту



йиб, нақадар маза қилиб ўтирарди. Мазмунан бирбирини тўлдирган қўшалоқ ҳикоят баҳсу мунозарага
алоҳида шукуҳ бағишлаган пайтда бари бузилди, юрагида ўрнашган завқу шавқ ўрнини қўрқув аралаш армон эгаллади. Фақат ўзи эмас, ҳатто отаси ва бошқа
меҳмонлар ҳам шошиб қолишганини сезаркан, тамом
ваҳимага тушди.

Сабабики, кейинги кунларда шаҳар кунботарида, қайсидир завутга ёндош қад ростлаган, баъзи ҳазилкашлар
алвастилар уясига тенг қўядиган маҳкама биносининг
каламуш-сичқонлар ҳам туролмайдиган ҳужраларига ҳар
ким юмалоқ-ёстиқ қилиб тиқиб ташланаётгани ҳақида
турли миш-мишлар эшитганди. Ярим кеча ёки тонг арафасида аллакимлар шўри қисган, айби нималигини билмаган одамларни апир-тапир қўнғизнусха машиналарга
қопу қанордек босиб, оҳу воҳини эшитмай олиб кетишаркан, яна чатоғи, ўшалардан кўпчилиги сувга тушган
тош каби ими-жим йўқоларкан...

Ҳартугур илкис бошланган тўполондан Шамсиддин
эловсираб қолган ва гўё нимадир кўксини қиймалаб
юборган эди, тинчини йўқотган ҳовлидан узоқлашиб,
отаси изидан интиларкан, ҳар бир ҳужайрасида титраниш сезарди. Умар чол тегирмонини ёнлаб, уйлари
бўсағасига етганда ҳам гарангга ўхшар, қалампир тиқилгандек бўғзи ачишар эди. Ногаҳоний изтироб туфайли анча муддат ўзига келолмай юрди, яхши ҳамки
кейинча аста-секин жами нохушлик тасаввуридан
узоқлашди ва бошқатдан тум-турақай бўлиб кетган
файзли давра сари қайтгандек бўлди.

Ёлғиз кезлари Шамсиддин ҳеч кимга кўринмай ўшанда
кечган баҳслар барисини, майда-чуйда тафсилотигача,
хаёлидан ўтказишга уринади ва ҳар бир эслагани такрори йўқ айрича янгилик бўлиб туюлади. Хусусан Собир
Қамарий билан мулла Аҳмад ташаббуси туфайли даврани ажаб шукуҳ қамраганини алоҳида эҳтиром ҳисси
билан хотирлайди ва ўзини гўё Қалам билан Қонуни
муборак ёнида кўради. Кўпинча шундай ажиб кайфият




оғушида ҳавоза орқали Шердор мадрасаси тепасига кўтарилади, бирпас шаҳар манзарасини кузатгач, ғадир-будир саҳнда чалқанча ётади-да, тирамоҳнинг укпар булутлари пахтадек сочилган фалакка тикилади, хаёлан
аввал бургут мисоли боғу роғларга бурканган мовий водийлар бўйлаб тўхтамай учади ва ахийри бутун вужуди
билан жимир-жимир товланаётган ложувард-нилий
бўёқларга сингиб кетади. Сўнг парвоз қила-қила бирдан
қуйига шўнғиб, поёнсиз кенглиқдан иборат мамлакат
билан юзлашади, бир тарафини теран сукунат қоплаган, бир тарафида довул гувиллаётган бу ғаройиб мамлакатда узоқ кезинади, эринмай ҳар бир қаричини назардан ўтказади. Ҳар ниманики учратса, ҳар нимагаки
ҳавас қўйса, хотирасига ўрнашиб қолади.

Ана, ғойибона суйиб-меҳр қўйиб қолгани — қози
Муҳаммад Валихон, юлдузни кўзлаган учқур бедов
белида, тилла қошли ва фил дандонли эгарда қўниб,
бир маромда тебраниб боради, попуклари ипак тароқи
хуржунида бутун бошли хазина — Қуръони шариф
билан биргаликда Ҳикмат китоби)...

Уззу-кун кўкда тинмай тер тўкиб толиққан қуёш
қизара-бўзара ётоғи сари энади ҳамки, Шамсиддин
муаззам шаҳар безаги ва кўрки саналган, ер қаърига
томир отиб кетган обида елкасида мушоҳадага берилганча чўзилиб ётади. Қавснинг изғиринли совуғи жонидан ўтса ҳам, ишини тугатган отаси барча шогирдига ижозат бергани ва ўзини сўроқлай бошлаганини
билса ҳам қимир этмайди.

Энди мағрибдан ёпирилиб келган шафақ ёғдулари ичра
тағин бошқача эврилишлар кечади дилида, ҳатто қони
томирларини ёриб чиққудек жўшади, ногоҳ гўё ғойибда
истиқомат қилувчи Мўйсафид руҳи нидо бериб, хаёлидан қози Муҳаммад Валихон қиёфаси қаёққадир чекинади ва хаёлида қадимдан ҳам қадим замонда ночорлик
қошида ночор қолган Қалам гавдаланади...

Ҳали ўшанда курраи арз эндигина она қорнидан
тушган чақалоқ мисоли бокира ва покиза эди, ҳали




нафақат мавжудотлар, ҳатто дарёлар ва уммонлар, тоғлар ва саҳролар, бўёқлар ва оҳанглар ҳам осуда ухлаётган эди. Сўнг бир силкиниб уйғонган ернинг хилват
гўшаларидан бирида Одам билан Ҳаво дийдорлашди
ва тирикчилик араваси ўнқир-чўнқир йўлдан олис
сафарга жўнади.

Энди Арши аъло турмуш тарзи жадал ўзгариб, фалак ва замин қиёфасини нур билан соя қоплади; айнан шу иккилик замирида турли қутблар ва турли
унсурлар зуҳур булди.

Шу боис Олий нишонли тахт соҳиби саҳобалар ва
малоикалар орқали жаҳоншумул ҳодиса тарихини
ёзиш хусусида ерга ваҳий йўллади. Муборак ваҳий
ижроси тағин Қалам зиммасига юклатилди. Илгари,
Тангри ва Инсон исми-шарифини иншо этиш вақтида, жами имконини сарфлаб толиққан Қалам энди чорасиз қолиб, ғам-андуҳга ботди. Кеча-кундуз тинмай
чеккан захматлари зое кетди. Ранг-рўйи сарғайиб, қадду
қомати букилди. Ноилож ҳаётдан бадар кетиш учун
қасдланиб турганда, ҳузурига Қонуни муборак ташриф буюрди ва жонига ора кирди.

— Эй, азизим, вужудингда мудраб ётган руҳни
уйғотиш тилагида келдим. Бугундан иккимиз ошиқмаъшуқмиз ва саодатли сонияда қовушамиз. Оқибат
қирчиллама йигитдек ёшарасан, куч-қувватга тўласан,
илҳом оташи қонингни қиздириб, раҳмат нури йўлингни ёритгай. Тириклик дунёсида ҳурлик тимсоли бўлиб,
истаганча шуҳрат топурсан. Фақат бошқа жиҳатдан
қисинасан, очиғи, роҳат-фароғат нималигини билмай
ўтасан. Худойим қудрати ва Инсон қисматини таърифлай бошлаган онингдан Шайтон изингдан пойлаб,
эртаю кеч авраб, дор остига судрайдий..

Бутун борлиқ сукут ичра қотади...

— Эй, Қонуни муборак, ортга йўл йўқдир. Умидимки, сен билан қовушсам фақат руҳим эмас, журъатим
ҳам уйғонур. Номуҳимдан муҳимни ажрата олганимдан кейин ҳатто дордан ҳам қўрқмайман. Ҳадигим бошқа




нарсадан: ардоқлаб ўстирадиган фарзандим бўлмиш
Сўзни Шайтон ўз маслагига мослаб олмаса.

Еру кўкни яна жимлик қоплайди ва шу заҳоти Қонуни муборак вужудида нимадир қайнаб-тошади, бўғзидан
эзгу ниятлар кулги бўлиб узилади, тез орада бу кулги
бир эзгин, бир қувноқ хонишга айланади ва еру кўкни
кўклам шабадаси тебратган япроқлар шивирлашини эслатадиган оҳанглар қамрайди. Ипақдан-да майин наволар
аста-секин даста-даста нурдек эшила-эшила Қалам жисмига сингийди ва Қалам илҳом билан топишади.

Чиндан куч-ғайратга тўлган Қалам шу кундан бир
сония тўхтамади: ёзди, ўчирди, ўчирди, ёзди. Оҳорли
қоғоз узра кечган етмиш минг йиллик уқубатли ҳарбу
зарб ниҳоясида Сўз камол топди ва бор бўй-бастини
кўрсатди. Энди Сўз беҳисоб имкон, беҳисоб тимсолга
эга эди; шулардан бири Ҳикмат девони бўлди.

Тез орада у каттаю кичикка танилди; аввало Қуръони карим ёнидан жой олди; сўнг хамсалар ва чордевонлар, дарвешномалар ва шоҳномалар, соқийномалар
ва муҳаббатномалар, алпомишномалар ва зарбулмасаллар, мухаммас-фахриялар... ва илму урфон мажмуалари қаторида етти иқлимни кезди. Ҳамма жойда дунёни озорлардан холи кўришни орзу қилган инсонга қайишди, жабру жафолардан бағри гирён гадолар ва
дарвешлар мушкулини осон қилди.

Ахийри, Ҳикмат девони, қутлуғ бир дақиқада, тарғил туя минган жаҳонгашта дарвеш — Мўйсафид билан ошнолашди. Имон билан Сўз бир бутун нарса
эканлигига амин бўлган қария уни жону дилидек азиз
билди, Каломулло билан бирга, бағрида жавоҳирдек
асраб юрди.

Вақт чўл кийигидек елиб ўтарди, умр шоми яқин
келганини сезган Мўйсафид эса қайғу ютарди. Тамом
чўкиб, куч-қувватдан қолган чоғида, Тангри таоло ёрлақаб, қози Муҳаммад Валихонга йўлиқди. Туёғидан ўт
чақнайдиган бедов минган, қадди-бастида ажаб бир
шижоат акс этган йигит ниятини билгандан кейин




киприклари намланиб, Яратган эгамга шукрона айтди.
Орзиқиб бораётган йигит тилла тўла хуржунини икки
букилиб пешкаш қилганда астойдил ранжиди, ақлу
идрокни уйғотадиган Сўз баҳоси йўқлигига ишора
берди, то қиёматга қадар уни гард юқтирмай асраш
одамзод учун бирламчи вазифа эканлигини такрортакрор уқтирди...

— Ўғлон, ниятинг поклигига инондим, шу боис
фақат Ҳикмат девони эмас, Қуръони каримни ҳам
ихтиёрингга бергум, — деди кейин қатъий йўсинда.
— Шуни билки, булар оға-инидир, булар қиёматга
қадар бирга бўлиши, соғу саломат қолиши керак.

Бирдан омади кулиб, орзуидаги мулкдан ҳам зиёдароқ мулкка етишган қози Муҳаммад Валихон олдида
кўндаланг бўлган бурчдан тонмади, аксинча, Мўйсафид
ўгитидан рағбатланиб, Қуръони карим ва Ҳикмат девони ёнига ер юзидаги бошқа кўпгина дурдоналарни ҳам
битталаб йиғди. Бу ишни тўкис-тугал битириш тилагида ихтиёрида бор жами тиллаю кумушни аямай сарфлади, етмай қолган пайтда қарз-қавола олишдан чўчимади.

Ахийри, жонини жабборга бериб тиклаган ғаройиб
кутубхонаси шаҳар кўрки ва фахрига айланди. Савоб
файзи бўлакча экан: ундан баҳраманд бўлиш шарафига эришган каттаю кичик миннатдорлик туйғуси
билан ҳақига дуолар қилур эди...

Ҳақ рост: улкан қироатхона бўсағасидан қишинёзин одам аримасди, оғизга тушган маърифат ўчоғи
барчани оҳанрабодек ўзига тортарди; ёшу қари эркаклар ва ҳатто паранжи ёпинган қиз-жувонлар эртадан қаро кечгача гурас-гурас ёпирилиб келарди.

Шулар қаторига бўйи анча чўзилиб, мўйлаби сабзалаб, чеҳрасида жиддийлик акс этган Шамсиддин ҳам
қўшилган эди. Вақт топган заҳоти, кўпинча ишдан кейин, ҳамма учун бирдек очиқ дарвозадан албатта мўралар, чеҳрасидан табассум аримайдиган Ҳилола отиндан қизиққан китобини сўраб олар, ўқиб битирган
заҳоти тағин ҳозиру нозир бўлар эди. Мутолаа ола



мига шўнғигани сари руҳида бир инқилоб сезар, кўнгли
ўсар, борлиғини баҳорги шарора мисоли тиниқ туйғулар чулғар, ён-верига бошқача нигоҳ билан боқар, турли рангларга меҳри ортар эди.

Шаҳар жанубидаги Оймаржон маҳалласида жойлашган, баҳайбат ёғоч дарвозасига ингичка нақшлар ўйилган, деворлари кошинкорий қўш ошёнали иморат олисдан жимирлаб кўринади. Ҳавоза орқали Шердорга кўтарилган Шамсиддин аломат бинони шундоқ кафтда
жилоланиб турган, моҳир усталар қўли билан тарошланган ранго-ранг олмос қояга ўхшатади. Чор тарафида анвойи гуллар барқ уриб очилиб ётадиган ҳовлини,
ўртадаги сўрида чўккалаганча хотини Ҳилола отинга
аталган ғазалини ўқиётган Собир Қамарийни кўз олдига келтириб кулимсирайди. Ва шу сония тасаввурини жазирама селига кўмилган поёни йўқ дашт, қора
кўпикка пишган талғир туя белида тебраниб ўтирган
Мўйсафид эгаллайди. Ажин тилимлаган бетидан нур
ёғилаётган чол гўё қачондир дилидан чиқариб айтган
васиятини қози Муқаммад Валихон ва унинг вориси
Собир Қамарий қандай адо этаётганини билиш учун
олисдан елиб келади. Негадир вазмин боқишида аллабир хавотир ва ғусса сояси бордек туюлади. Чиндан
ҳам у нимадандир безовта, лекин нимадан

Кейинги вақтларда отаси қанотида бўйи баробар
таъмир ташвишига кўмилган ўғлон қироатхона бўсағасидан бир оз йироқлашди. Тунов куни рўй берган
можаро ҳам бир жиҳатдан оёғига тушов урган, дилини зада қилиб қўйган эди.

Қайси куни Собир Қамарий Регистон сари ёшурунча қадам ранжида айлаб, отасини Фаттоҳ Обидий
гумашталари қироатхона эшигини қулфлаб-муҳрлаб
кетишганидан огоҳ этганда ранг-рўйи бўздек оқариб,
бўзлаб юбораёзди. Эндиликда шоир кетида жулдир
кийинган қулоқчилар борлигини, ҳатто афту башарасини соқол босган дарвеш сиёқли кимсалар идораси
атрофида тозидек изғиб юришини сезади ва тобора




хавотирга тушади. Хонадони, яъни қироатхона хуфия
тарзда кеча-кундуз назоратда эдики, буни ўйласа нимадир бўғзига суякдек тиқилади.

Шамсиддин одатдагидек ҳар эрта, қуёш уфқдан бош
кўтариб улгурмай, аввалги қувноқлигидан асар ҳам
қолмаган отаси ортидан Регистон сари лўкиллаб йўл
тортади, кечқурун ўлгудек ҳориб-чарчаб ўша йўлдан
изига қайтади; кўнгли чироқ ёқса ёришмасди.

Бу эрта отаси дабдурустдан келар шанбада намози
асрдан кейин мулла Аҳмад давра тузишини қулоғига
шивирлаб айтганда терисига сиғмай қувонди. Ахир,
қачондан бери кЁввойи танаворони эшитиш иштиёқида эди, фақат ҳалигача мавридини тополмади. Баъзан тўлиб кетиб, пойлоқчи касларга нафрат ёғдирар,
Худодан уларни ер юзидан бутунлай супуриб ташлашни сўрар эди. Негаки, бутун шаҳар ари инига айланиб, турмуш бошқача ўзанга тушгани ўшалар билан
боғлиқ эканлигини аллақачон англаган эди.

Мана энди умид туғилди ва мулла Аҳмадга нисбатан яна ҳам меҳри товланди. Тез орада орзуси ушалишини ўйласа боши кўкларга етар, олдида катта байрам
тургандек энтикар эди. Илгари ҳеч қачон бу қадар
муштоқлик туймаган, бу қадар ҳовлиқмаган эди. Бу
ҳолига ҳатто ўзи ҳам ажабсинарди.

Тобора ўзига сиғмаётган Шамсиддин бир гурунг
орасида сирни Иброҳимга айтиб қўйди. Кутилмаган
хабардан негадир дўсти шошиб қолди-да, бунақа даврани атиги бир марта бўлса ҳам кўриш истаги юрагини ёқа бошлаганини яширмади. Ҳатто бир баҳонаи
сабаб билан мақомчилар даврасида бўлганини, ўша
кундан бери куй-қўшиқ оромини ўғирлаганини айтаркан, ҳаяжондан энтикиб кетди.

Шу заҳоти жўралар маслаҳат пишитишди. Мавридини топганда Шамсиддин отаси ижозатини сўрайдиган бўлди. Ҳали ўртада икки кундан зиёд вақт бор —
шунгача амаллаб кўнглини топади. Ҳарнечук отаси
оёқ тирамаса керак: ҳунардан совуган эса-да, барибир




Иброҳим ҳам суюкли шогирди, ёнида бўлса қайта
кўнгли ўсади. Кечиримли бўлишга нима етсин.

Тахмини тўғри чиқди, отаси осонгина кўнди. Лекин вақтни нима қилсин, қуриб кетгур вақт бирам
оғир кечардики, бир дақиқаси йилга татигулик эди.
Қаники, ўша дам тезроқ келса, дунёдаги энг таъби
нозик машшоқ билан тезроқ дийдор кўришса, у қонун
ёки танбур, дутор ёки удда қойиллатиб ижро этадиган
нағмаларни жон қулоғи билан мириқиб тингласай..

Зориқиб кутилган тонг отганда аллақачон турволган ва намхуш куз ҳавосидан симира-симира ҳовлида
айланиб юрган Шамсиддин кўкси қалқиб-қалқиб кетаётган эди. Нимага бунча орзиқаётганини билгани
боис мийиғида кулар, муғанний хонадонига ҳозироқ
қушдек парвоз қилгудек бўлар, гоҳо дили тубида Қалам билан Қонуни муборак ўртасида кечган мусоҳаба
акс-садо берар эди. Иккалови ўртасида пайдо бўлган
муҳаббат сехҳрини ажаб тарзда тебранаётган сезгилари орқали теран туяр, бу муҳаббат илоҳий ва барҳаёт
эканлигига чин дилдан имон ўгирар эди.

Онаизори ҳар қанча қистамасин, Шамсиддин меҳмонхона ўртасидаги мизда тузалган дастурхонга йўламади, оч-наҳор бўлса ҳам иштаҳаси бўғилган эди. Ҳушфикри бошқа нарсада, бинобарин, ўша нарса — бугун
кечадиган учрашув завқи ҳалитдан юрагини чўғдек
куйдириб ўтаётган эди.

Аллақачон тонгни қаршилаб, ҳар кунги ташвишига
шўнғиган Регистонда бошқачароқ ҳолат туйди: кўкси
бир енгил қалқиб, руҳи тиниқлашди-да, шундоқ кўкка
елка тираган тоғлардан нарида, сокин жимирлаётган
оппоқ парда ортида талғир туя минган Мўйсафид пайдо бўлди.

Кўксини қировлаган кўркам соқол қоплаган қария
гўё чўлни чангитганча ҳайқириб келар, Ҳикмат девонидан севикли байтларини бурро-бурро ёд айтар ва
ориқ-серпай қўлларини аллабир муштоқлик билан
кўкка чўзар эди. Анчайин дўриллаган овози поёни йўқ




чўл осудалигини чоку чок айлаб, ниҳоят, гулдираб
кела-кела Регистон узра янграр, ҳатто куз шамолига
тўшини очган шаҳар бўйлаб акс-садо берар эди.

Наҳот Мўйсафид мулла Аҳмад хонадонига ошиқаётир

Ногаҳон Шамсиддин дилидан шундай мулоҳаза кечди ва мамнун кулимсиради; айни пайтда катта усталарга хос хотиржамлик билан берилиб кошин тарошлар экан, Иброҳим йўлига тез-тез қараб қўяр эди.

Вақт пешиндан оғди, намози асрга яқинлашди
ҳамки, қадрдон жўраси қора бермади. Атрофда ғирашира қоронғилик қўнди ва отаси ҳам бир неча марта
шогирдини суриштирди. Анча сокин тортиб қолган
Регистондан узоқлашиб боришар экан, Шамсиддин
уни ўйлаб беҳуда бош қотирар ва тез-тез хўрсинар
эди. Майда нақшлар ўйилган баланд дарвоза бўсағасида ним табассум билан қўл қовуштирган бўйчан
кишига нигоҳи тушди-ю, пароканда хаёлдан сал чалғиди. Барча меҳмондан кейин ичкари юраркан, сердарахт ҳовлини қувноқ-эзгин оҳанглар тутгандек туюлди. Хаёлан талғир туя минган Мўйсафид ана-мана
пайдо бўлишидан умидланди-да, яна Иброҳим шундай
гаштли айёмдан бенасиб қолаётганига ўкинди.

Салдан кейин Шамсиддин ўзини тўридан қуйисига
қадар супа кўтарилган ганчкорий шинам хонада кўрди,
фавқулодда ажойиб оламга рўпара бўлгандек ҳайрат
оғушида эди...

Равоқлари нақшинкор токчаларда нафис гул-битиклар ва асл тошлар зарбланган нечтадир чолғу тизилган; сафда бели нозанинлар белидек ингичка дутору
ғижжакдан тортиб танбургача, не-не асрлар оша дилларни ром этиб келаётган нозиқбадан уду руд ва қонун,
пардалари остида жоду яширган баргоҳу чағона ва дилрабо жамул-жам эди ҳамда улар ҳар бири соҳиби хонадон истеъдоди беназир эканидан далолат берарди.

— Хўш, қани, дастурхонга марҳамат, — қисқа фотиҳадан кейин манзират қилишга ўтди мулла Аҳмад,




бичими келишган оқ-сариқ бетига уйғун, яккам-дуккам оқ оралаган соқолини тутамлаб. — Оббо сиз-ей,
зап кебсиз-да, Шамсибой. Уялмай олиб ўтиринг.

— Шамсибой келмаганда қўярмиди, — ҳозиргина
тандирдан узилган жиззали қатпатирни кбисмиллоҳэ деб
синдирди уста Жамшиддин. — Адашмасам, биродар, энг
содиқ мухлисингиз ана шу йигит, унга шаҳар бердик.

— Бале, балет — деди мулла Аҳмад мамнун.

— Хўш... Кўп интиқ қилманг-да, тезроқ амалга кўча
қолинг, — уста Қурбонга бекитиқча кўз қисди уста
Жамшиддин. — Биламиз, ҳофизлик бобида ҳам биров
олдингизда ип эшолмас.

— Унчамас-е. Локин майл бор савил, — хайрихоҳ
жилмайди мулла Аҳмад, токчаларда навбат кутаётгандек мунғайган асбобларга термиларкан. — Ҳимм...
Шу денг сиз аҳли мўминдан суюнчи ундирсам: қонунга мослаб оҳорли куй басталадим.

— Э-э, шундоғмиё — деди уста Жамшиддин, ораси
очиқ қошлари остида чақнаб турган кўзлари янада чарақлаб. — Умрингиздан барака топинг.

— Фақат, ўтинчим шуки, ҳамма жам бўлгач, яъни
мулла Ражаб, уста Ризо ва Қамарий ташриф буюргандан кейин чалсам. Буям бир ирими-да.

— Бугун ҳақиқий байрам қиларканмиз.

— Иншооллоҳ, тақсир1 — ғурурини яширолмади мулла Аҳмад. — Кўпдан кўнглимга тугиб қўйгандим-у, аммо
эплолмай юрувдим. Шу ҳафта мобайнида хилватда машғул бўлдим ва Тангри таоло иродаси билан (Қасидаи па
дар) туғилди.
— Зап терлапсиз-да, — қўшқават адрас кўрпачада
бемалол тиззалади уста Жамшиддин. — Шошманг,

шошманг, нима учун бундай номладингиз

— Э, устоз, сиз бемаврид омонатини топширган падаримни яхши танирдингиз, — ўйчан қиёфа олди мулла
Аҳмад. — Раҳматли борини элдан аяган эмас, жумладан,
каминага кўп ноёб ҳунар тортиқ қилди. Шундай экан,
хотирасига бир эмас, юз куй атамоғим жойиз эмасмиё




Давра аҳли сукутга толди: во ажаб, кҚасидаи падарз) қай хил мўъжиза бўлса; Ушбу савол устида мулоҳаза юритиш чинакамига мароқли туюла бошлади;
ахир, ҳали мулла Аҳмад дилида эҳтирослар билан
қўшилиб пинҳона яшаётган ва оламни ишғол этиб улгурмаган оҳанглар ғойибона тарзда барчани ошифта
қилиб қўйганди. Ҳар бир меҳмон ўзича муштоқ ва
интизор бўлиб, ҳатто муғаннийни қисталанг қилиш
истагида; ирим ўз йўлига, кечикиб одобсизлик қилганлар келган заҳоти қайта бошлайсиз, тўхтаган жойидан улаб кетасиз, шу билан олам гулистон, демоқда
ўткир нигоҳлар...

— Жа қизиқ, мунақа кечикадиган одатлари йўқ эдику, — мулла Аҳмад ниҳоят токчадан қонунни олдида, шошилмай қайтиб жойига қўнди. — Сизларни зериктириб гуноҳга ботмай, кЁввойи танаворони бошлаб турай-чи, кейин бир гап бўлар.

Сим-сим эзиб ёғган ёмғирдан кейин қуёш порлаб довдарахт яшнагани каби, давра бирдан жонланди. Ҳамма
қатори интиқлик оғушида ўтирган Шамсиддин боядан
бери мулла Аҳмадни зимдан кузатаётган эди; ҳаяллаган
ошналаридан кўнгил узолмай, қонунга узалган пайтдаёқ
муғанний чехраси илкис нурлангани, ажинлари ечилиб
кетгани, борлиғини недир иштиёқ тўлқини чулғаганини
пайқади, бетоқат алфозда лабларини қимтиганча бир
қимирлаб қўйди.

Худди шу пайт аллабир енгил зарб билан йўғрилган
майин оҳанг янграб, хонани қамраган зилдек сукунат
чекинди. Сехрланган давра аҳли эндигина тебрана бошлаган эдики, ҳовли этагида, бостирма олдида бойловли
ит нари-берига ташланиб ҳура кетди. Ҳалидан бери айвонда ҳар эҳтимолга қарши қоровул турган, муғанний
кенжа ўғли Рамазон ранг-қути учиб кирди.

— Пойлоқчилар... Ҳид олишган чоғи).

— Худойим, ўзинг қўллагайсан1 — деди уста Жамшиддин, юзини недир кўланка қопларкан. — Оббо,
баттоллар ҳид олишни намунча боплашмаса1




Шу орада дарвоза устма-уст қоқилди ва мулла Аҳмад
ноилож машқни тўхтатди. Қонунни аста деворга суяб
қўйгач, нимадир деб Худога ёлборди-да, ташқарига
ошиқди. Энди кучукнинг занжирни узгудек бўлиб
ириллашига гангир-гунгир овозлар қўшилди, кейин
жимлик чўкиб, бир дақиқа ўтар-ўтмас айвон бўйлаб
олатасир қадам товушлари яқинлашди...

Vv

Шундоқ ҳам нохушлик ва сукунат чулғаган хонага
пасту баланд бўйли икки нотаниш кимса гўё ўзлари
билан қаҳратон совуғини ола кирди, на салом, на алик,
остонада оёқларини кериб, қўлларини белларига тираганча ўқрайиб туришди.

Орқада ола-була қуёнтери телпак, хиёл кулранг узун
макентош плаш кийган, қалингина қизғимтир чарм папка қўлтиқлаган олазарак киши — Шариф урфон кўринди, ниҳоят, энг кетинда бояги завқу шавқидан ному нишон қолмаган, лаблари кўкарган мулла Аҳмад пайдо бўлди.

Ҳамон зил-замбил сокинлик ҳукм сураётган бўлмада кўкимтир йўловчи пашша визиллаб учиб қолди, асаби
таранг тортилган уста Жамшиддин зимдан тутақа бошлади ва нечундир бесабр жонзотни бир ҳамлада тутгиси, қанотчаларини битта-битта юлиб ташлагиси келди.

Ярамас ахийри дереза ойнасига урила-урила тинган маҳалда чақирилмаган меҳмонлардан бўйчанроғи
— шаҳарда Фаттоҳ Обидий нисбаси билан таниқли
нозир жадал илгари босди.

Мундоғ олганда у қадду қомати ва ранг-рафтори
билан мақтанса арзийди: буғдойрангга мойил ажинсиз юзи келишимли — қўнғир тусли кўзлари юмшоқ
боқади, хиёл чўзиқ ияги билан ёноқлари ва учи тик
бурни уйғун тушган, фақат тикрайма сарғимтир қошлари ранг-рўйига бегонадек; эгнидаги қора чарм курткаси, текис дазмол урилган қора шими, бўйнига ёпи



шиб турган тугуни майда катак гулли пушти-сарғиш
галстуги савлатига савлат қўшган эди.

Син солиб қарашидан ичимдагини топ хилидан эканлиги сезилиб турган иккинчи қўноқ ҳам дарозгина, бироқ инсоф билан айтса, бу борада шеригига тенглаша
олмасди. Шериги олдида уни бемалол пакана деса ҳам
ярашади. Ҳартугур у тортинмай туппа-тузук эт қўйворган, жонивор қорни мундайроқ саватдек осилган, камзули торлик қилиб қолгандай тугмалари қадалмаган эди.
Нафас олганда ҳаво етишмагандек пишқириб қўяр, ёғоч
қошиқдай ясси бурни катаклари торайиб-кенгаяр,
дўмпайган елкалари оғир-оғир кўтарилиб тушар эди.

— Хўш, Аҳмадвой тўро, манов ашёлар хусусинда тўлиқ
маълумот берсинла-чи, — деди ниҳоят Фаттоҳ Обидий
амирона. — Сиз уларни қайси гў-ўўрдан олгонсиз

— Булар отамерос, — деди мулла Аҳмад ғурурланиб, юрагида қўзғалган санчиқни аранг босиб. — Ёруғ
дунёда бундан бошқа арзийдиган нарсам йўқ1..

— Ай-ай1 Адашмасам оталари даққи одам бўгон, сиз
эса ундан қогон лаш-лушга сиғинопсиз.

— Илож қанча, биродар, қисматим шу экан).

— Манави нимайкан

— Қонун...

— Апсус, апсус).. Шу савил қогур илгари замонда
сароййи безаганидан бехабармисиз2 Иҳм).. Ёки юртти
эзиш ва кайпу саподан бўшамаган очопат хон кўнглини
овлаганидан-чи — Мулла Аҳмад жавоб қилишни истамай аста қўл силтагач, Фаттоҳ Обидий хотиржам Пакана сари ўгирилди. — Токай бунга тоқат қиламиз, токай2

Тош қотган ва ичи сидирила бошлаган Шамсиддин
элас-элас илғади: бирдан Пакана босар-тусарини билмай қайсидир токчага яқинлашди, қўлига илинган нозик бадан танбурни чунон ерга тоблаб урдики, бўғиқ
бир фарёд хона тугур бутун заминни титратди. Кейин бир дутор, бир қонун, бир чағона зеру забар
бўлди. Бариси тутдек тўкилди; тоҳануз бағирларида
ниҳон бўлган наволар титрана-титрана сўнди..




Ақл бовар қилмас томоша қошида ошналар гангибдовдираб қолишган, карахт каби қилт этишмас, сазо беришмас эди. Табиатан оғир-босиқ бўлган устоз тўрсайиб,
хиёл думалоқ бетига мувофиқ тушган ихчам соқолини
силай-силай, анчайин қалин лабларини қимтиб ўтирарди. Шу асно ич-ичида нимадир лов ёниб, нигоҳи чақнадида, ишқириб ҳаво симирди, мулла Аҳмад ва Шамсиддин
билан кўз уриштиргач, совуқ нигоҳини яна бир чолғуга
қадаган Пакана устига отилди. Муттаҳамни шартта бўғиб,
қўлтиғидан даст кўтариб улоқтирганда ва у сомон тиқилган қопдек бўсағага гурсиллаб тушганда Шамсиддин кулгисини тийолмади. Ҳамон хумори босилмаган устоз Фаттоҳ Обидийни ҳам шу аҳволга солиш учун хезланди. Аммо
мулла Аҳмад қўймади. Ортиқча чиранишдан фойда йўқлигини ўзи ҳам сезди чоғи, ҳоврини аранг босиб, бир нарса
демай ҳовлидан узилди..

Уста Жамшиддин ўзидан ўтганини ўзи билиб, зимзиё тор кўча ўртасидан ғудранганча лапанглаб борарди. Беҳад жаҳли қўзигани туфайли ўзи тугур, ўғлини
ва ҳатто бор дунёни унутган эди. Ҳалидан бери дилини бир шубҳа ўртамоқда. Ахир, наҳотки бугун мулла
Аҳмад хонадонида мажлис бўлишини Иброҳим отасига еткизган бўлса 1 2 Бу хусусда ҳеч бир бандага чурқ
этмагин-а, деб қайта-қайта тайинлаган эди-ку1 Гуллаб
қўйибди-да нобакор1 Энди қатиқни ҳам пуфлаб ичиши керак, йўқса чув тушгани-тушган. Яхши ҳам Қуръони карим бекитилган жойни ўғли, хотини, ўзидан
бошқа биров билмайди. Ҳар ҳолда улар оғзи маҳкам,
тағин ким билсин, савил жон кўп ширин-дан..

Уста Жамшиддин қоронғиликда Умар чол тегирмони қўнқайиб кўринган дамда ўғлини эслади, беихтиёр ўгирилиб қараса, у ўн-ўн беш қадам кетинда судралиб одимлаётир. Адашмаса, бугунги таъқиб жўраси
билан боғлиқ эканлигини, Шариф урфон гумроҳлар
ортидан беҳуда келмаганини у ҳам сезибди. Ана, йирик-йирик кўзлари нафратли порламоқда, руҳи синиқ,
муштлари тугилган...




Уста Жамшиддин оз бўлса ҳам ўғлига таскин бериш ниятида тўхтади, лекин тили тузукли айланмай
бўғилиб қолаёзди; шоша-пиша илгарилаб, дарчадан
ошиқиб кирар экан, кўнглини бир дарду ҳасрат тобора қаттиқроқ чулғар, афсуски, чарх ҳали яна қанча
мусибат ҳозирлаб қўйганидан ғофил эди.

Йилдан-да узун туюлган тун маҳзун кечди, аниқроғи, тирамоҳ булутлари кўланкаси билан янада
қуюқлашган тун бўёғи симиллаб дилига кўчди-да, ажриққа ағанаб ухлолмади. Нуқул хаёлида зеру забар
чолғулар айланар эди; ҳатто улар тутдек тўкилар чоғи
қилган нолишларни эшитгандек бўларди.

Уста Жамшиддин ғам-андуҳга тўла бир ҳафтача
вақтни бекор ўтказди. Ахийри, шунақа зерикиб, шунақа диққати ошдики, ҳовлига сиғмай қолди, бугун
тонг-азонда таҳорат ушатиб, бомдодни адо этгач, Регистон сари отланмоқчи бўлди. Айвонда ўзи билан ўзи
олишиб иккиланиб турганда, ланг очиқ дарвозадан
имиллаб уста Қурбон кирди ва Хизрни кўргандек бирдан енгил тортди; юрагини бўшатиб дардлашмоқчи
бўлувди-да. Аммо нияти ушалмади, у топиб келган
муждани эшитгач, баттар тутади.

Кечадан бери шаҳар айрича нотинч — беҳаловат:
хуфия маҳкама исковичлари рўй-рост ҳамма ёқни титпит қилганча қози Муҳаммад Валихон қироатхонасидан кимдир ўмарган ва қайгадир яширган Қуръони
каримни қидирмоқда. Тирик жон борки, шубҳа ва таъқиб остига олинган, бинобарин, саҳардан дарак бериб хўрозлар қичқира бошлаганда мулла Ражаб, уста
Ризо, Собир Қамарий ва яна беш-олти нафар эскича
танийдиган киши ҳайдаб кетилган, ҳайдаб).

— Бирон ёққа бош олиб кетсак, — юраги узилгудек бўлиб ғудранди уста Қурбон. — Эл-юрт тинчиса,
туз-насиба тортса, қайтар эдик, биродар.

— Э-э, қўйинг, айтишга осон).

Кўкси ўпирилгудек ҳолда уста Жамшиддин номаълум нуқтага тикилди. Қайси деворга уриб ёрсин пешо



насини, ахир, чарх ўйлаганидан кўра минг карра доғулироқ экан, охир-оқибат чинордек қоматини букиш
пайида

Лекин устоз осонликча тоб ташламаса керак, қолаверса, ён-атрофини ўраган ёру ошнасига суянади. Умуман олганда, қисматини фуқаро ғам-алами ёки қувончидан ҳеч қачон хорижда тутган эмас, ҳамиша ўлигу
тириги билан бирга — кулса кулади, йиғласа йиғлайди.

Бугун ҳар неки ғулув шаҳар бағрида эмас, гўё безовта дилида юз бераётир ёки ҳамма нарсани янчиб юборадиган довул каби руҳини ишғол қилиб бормоқда.
Эрта-индин ноилож тақдири азалга тан беради, яхшиёмонга бирдек кўниб, лўкиллаб боради-да, акасидан ҳол
сўрайди, уста Ризо ёки Собир Қамарий кўнглини билади, лекин бу ҳаракати билан нима ўзгаради, нима

Ҳеч нарса ўзгармайди, фақат аллақачон муаззам
шаҳар эгасига айланган Фаттоҳ Обидий қаддини тик
тутаверади, гумашталари билан истаган нарсасини пайхон этаверади, ҳар не учратганини маломат тоғи остига бостираверади ва охирида чинакам адолат қарор
топганини эълон қилади.

Ёпирай, устоз ҳозир Ҳазрати Хизрни йўқласа бўларкан, нима қиларди ўша гумроҳ номини тилга олиб
Анча совқотиб қолган уста Қурбонни даҳлизга чорловдики, нотекис қадам товушлари ва ғудранишлар эшитилди. Сўнг Фаттоҳ Обидийнинг соявонли қалпоқ
қўндирилган боши кўринди; мулойим табассум аримайдиган тухумдек сип-силлиқ бети шолғом каби қизарган, шамоллаб қолган чоғи, пўнғиллаб йўталар эди. Қуриб кетгур ёлғиз эмасди; изидан палтога ўралган Пакана ва юпқа камзулда қалт-қалт учаётган уста Мирсаид
эргашиб келарди. Муҳандислар пешвоси билакларига
занглаб кетган кишан урилган эди.

— Ай-ай1 Тағин бемоврут кеппиз чоғи, — Фаттоҳ
Обидий илжайганча думини ликиллатаётган шеригини туртиб қўйди. — Ҳимм.. Чакки, кў-ўўп чакки. Маслаҳат пишаёптиме:




— Шунчаки гурунг, — тўрсайди уста Жамшиддин,
уста Мирсаид ранг-рўйига тикилиб эзиларкан. —
Нима, сиз доим пойимизда патакми

— Ишимиз шуноқа, устони коттаси, — Фаттоҳ
Обидий нарироқда ҳўмрайганча ер сузиб турган Шамсиддинни эркалаган киши бўлиб елкасидан қучди. —
Ҳи-ҳи, ёқмадиме:

— Билиб қўйинг, биродар, биз чувалчанг эмасмиз.

— Сиздан чуволчонг ясош қийинмас.

— Астағфируллот1..

— Ай-ай Эшук ё устун дейсиз, кошун ёки мирамур дейсиз, тобоқ ёки лўган дейсиз, ажи-вужи нарсаларни чатилаб, пандавоқилар кўзини бўёйсиз. Суф-е1..

Фаттоҳ Обидий гўё қандайдир эътиборли минбардан
эс-ҳушини йўқотган пала-партиш оломонга қарата ваъз
ўқиётган беписанд чулдирар эди. Авжини туширмай бугун адо этилаётган ислоҳларни менсимаётган, жанда чакмону қирқямоқ чопонга ўралиб олган овсар ва жоҳил
бандалар гўрига роса ғишт қалади. Навбат тутқун қилинган жонларга етганда хиёл сарғайган теп-текис тишлар
билан тўлган оғзи яна ҳам кўпирди. Охирида қўлларини
чўнтакларига тиқиб, атрофида айланиб-ўргилаётган Паканага бош ирғади. Ҳар доимгидек хизматга шай гумашта ўша заҳоти уста Қурбон билагига шилдиратиб кишан
солди-да, пишиллаб Қуръонни суриштира бошлади.

— Балки сиз биларсиз қаёқдалигини7 — пўписа
аралаш устоздан сўради Фаттоҳ Обидий. — Яхшилаб
ўйлаб кўринг, сиз кўп борар экансиз қироатхонаган.

— Қонимга ташна қилманг, биродар 1

— Ай-ай, намунча жиззакисиз

Пакана юраклари така-пука бўлиб жовдираётган
икки тутқунни олдига солиб ҳайдади, Фаттоҳ Обидий
илжайганча сал орқароқдан жилди, жиларкан, бармоқларини тирсак қилди-да, ҳамон жойида қотиб-бўзариб турган Шамсиддин бурнини қисиб қўйди.

Ана-мана намозшом чўкиб, ҳовлини ва атроф-жавонибни қабристон сукунати қоплади, гўё бу сукунат




хуфия маҳкама қўрғони остида оч-наҳор музлаб ётган
ёру биродарлари ҳоли-руҳидан огоҳ этарди.

Ёруғ дунёда айрилиқ нақадар ёмон, барисини кўрабила туриб ёрдам қўлини чўзолмаслик янада оғир1 Нима
бўлганда ҳам Худо илойим охирини бахайр қилсин.
Қодир эгамдан улар жонига тўзим тилайди. Мавридини
топиб оилаларидан хабар олади. Иложи борича тезроқ
Малоҳат ая билан учрашмоғи, кўнглини кўтариши лозим. Топармон-тутармон эри туфайли янгаси қийинчилик ёки оғир-енгил нималигини унча билмайди, мудом
егани олдида, емагани кетида бўлган, индалло, анчайин
нозиктаъб аёл — шўрликни юпатиши осон кечмаса керак. Бошига тушган мусибатни кўтаролмай аллақачон
кўрпа-тўшак қилиб ётгани эҳтимолдан холи эмас.

Эртаси куни чошгохда уста Жамшиддин ингичка
ислимий нақшлар чекилган қўш табақали дарвозадан
мўралаб кўзларига ишонмади, илгари босиши ёки ортга
қайтишини билмай, маҳобатли пештоқ қаршисида гарангсиб тўхтади.

Ахир, ҳовли ташқари-ичкариси тўс-тўполон бўлиб,
қадам босгани жой йўқ эди. Соявонли қалпоқ кийган тозидек абжир тўрт нафар бақувват йигит елиб-югуриб,
ҳай-ҳайлаб, бир нечта қўқон аравага китоб ортаётган эди.

Вассажуфт айвон гирдида, патгилам ва кўрпача
тўшалган чорпоя ёнида мулла Ражаб касалванд одам
каби бўзариб турар, боқишида ғусса аралаш билинарбилинмас малол ифодаси бор эди; анчайин ғовлаган
соқолини патак дейсиз — кўпдан таралмаган, симоби
салласи ҳафсаласизлик билан пала-партиш ўралган,
гавдаси гўё кичрайиб қолгандики, тўсатдан йўқолиб,
тўсатдан пайдо бўлганидан кўра, мана шу айтгулиги
йўқ қиёфаси кўпроқ таажжубга молик эди.

Мулла Ражаб лаби чети билан чор-ночор илжайди,
муҳим бир нарса излагандек имирсилаб ичкари кирди, довдирай-совдирай ташқари чиқди, нечундир ҳамон
жойида бемажол қотган укасини чорпояга таклиф
қилмади. Сўнг даргоҳига фаросатдан қисилган манови




барзангиларни йўллаган худобехабар касларни қарғаган бўлди. Охирида узуқ-юлуқ қилиб, ўзи билан уста
Ризони бегуноҳ санаб вақтинча бўшатишгани, Собир
Қамарий, уста Мирсаид ва уста Қурбонни эса қандайдир айблари сабаб тутиб қолишганини сўйлади.
Бошқа не воқеа рўй бериши қоронғи, лекин тез орада
шоири калон жамоат гувоҳлигида суд қилинармиши..

Уста Жамшиддин гапни чувалатган акасига, биринчи бор кўриб тургандек, бош-оёқ синчиклаб разм
солди; недир алам ўтиб илкис тутақди, апир-шапир
енг шимарди-да, аравалардаги китобларни зумда тушириб ташлади. Фақат бу билан кифояланмай, тўрт
томондан ўдағайлаб келган гўрсўхта касларни ногоҳ
қўлига илинган курак билан гупиллатиб ура кетди.

— Уйимни куйдирмоқчисан чоғи — куракни жахд
билан тортиб олди мулла Ражаб. — Бориб тошингни
терсанг-чи1..

— Сиз ҳам қадрингизни билинг, ака.

Яна калтак ейишдан чўчиган гумашталар бидирлаб
сўкинганча туёқларини шиқиллатиб қолишди. Аравалар шалдирай-шалдирай узоқлашиб, муюлишда кўздан
йўқолгач, уста Жамшиддин қаёқдандир ҳаллослаб етиб
келган жиянлари — Абдувоҳид билан Абдураҳмондан
гиналади, сўнг уларни ёрдамга чорлаб, оёқ остида
тўзғиб-сочилиб ётган китобларни иҳраб-сиҳраб этақда
махсус қурилган узун бўлма сари ташиди. Айвон четида истеҳзоли кулимсираб, бепарво қўл қовуштириб турган акасига эътибор бермай узоқ уринди.

Иш битганда вақт шомдан ошган бўлиб, уста Жамшиддин тамом ҳолдан тойган эди. Сўри гирдида омонат чўкиб, ҳар замонда жиянларига гап отиб, пича
нафас ростлади. Ҳамон бетидан киноя аримаган акасига далда бермоқчи бўлди-ю, бирдан елкаси тиришиб
айниди. Хаёлида эрта бутун оламни кўмиб юборгудек
увол даҳшати қуюн бўлиб айланарди, айни пайтда
Собир Қамарий таъриф қилган Мўйсафид сиймоси
ҳам чириллаб айланарди. Сўнг бариси номаълум то



монга чекинди ва қай маҳалдир ўзини бир маромда
гулдираётган тегирмон қаршисида кўрди ва Умар чолни қора тортиб келганини англади.

— Отагинам, Худойим суйган банда, — уста Жамшиддин ун иси ўрнашган ҳужра тўрида чўккан ҳамоно ёрилди, — тупурдим ўша худбинларга

— Астағфирулло{ — бафуржа чой қайтариб бош
чайқади Умар чол. — Анови Шариф урфон отлуғ сўтакка ҳамми

— Шундоқ;{ Мошовага қатиқ бўлаётган ўша тулкини ҳам, барини аралаш-қуралаш қилиб юбораётган
Фаттоҳ Обидий билан Паканани ҳам илоё тўнғиз қопсин гўридан..

Маъюсланган ва ғуссага ботган Умар чол шошилмай нон ушатди, лекин манзират қилишни унутиб
сукутга толди. Аллақачон етмишни уриб қўйган отахон шаҳардаги ўзгаришларни буғдой ёки арпа торттириш учун келган мижозлар орқали сал-пал билар, ҳар
бир катта-кичик хабарни ўзича хитланиб тарозига
солар, кўпинча хулосасини устоз билан бўлишар эди.

Қадрдон улфати ҳозиргина тилга олган Шариф урфон куни кеча қошига келиб, нари-берига ўғринча
мўралаб, ақл бовар қилмас фикр айтди ва ўтакасини
ёраёзди. Умри бино бўлиб бунақа нафаси совуқ нусхани Худо ҳақи бошқа учратган эмас. Етти пуштини
беминнат боққан мана шу даргоҳни жинлар базм қурадиган чалдеворга қиёс қилиб илжайди-я, номарди..

Энди бу савил танага битган қип-қизил чипқон
— умр заволи эмиш, жонни койитиб, вақтни ўғирлаб,
жойни эгаллаб ётишдан бошқасига ярамасмиш, замон
зайли билан келгусида халойиқ ун деб овораи сарсон
изғимасмиш, хартумидан тутун пуркайдиган маҳобатли завутнинг темир тандирида пиширилган бўрсилдоқ кулча нонлар ва мойи сирқибгина турадиган қатпатирларни тўйиб-мириқиб тановул қилармиш1..

Шариф урфон афтини тасаввур қилиб бўғилаётган
Умар чол бир кўнгли тўкилмоқчи бўлди, лекин уста




Жамшиддин шундоқ ҳам турли ғийбатдан ортиқ чарчаганини сезиб тийилди. Мияси сирқираётган устоз чиндан
ҳам мудрай бошлаган эди, ҳатто энди дўл гулдираши қулоғига чалинмас, хаёлида гоҳ Собир Қамарий, гоҳ талғир
туясини йўрттириб бораётган Мўйсафид, гоҳ ҳар ерда
ҳозиру нозир Шариф урфон гавдаланар эди. Сал ўтмай
ўтирган жойида мизғиди, Умар чол бошига ёстиқ қўйиб,
авайлабгина ётқизгани, устига кўрпа ёпганини сезмади.

Тахминан ярим кечада босриқиб уйғонди, беихтиёр
димоғида ачқимтир ғалла-ун, чириган кепак-сомон ва
зах исини туйиб, қайда ётганини англагач, мийиғида
кулди. Бутун борлиқ-жавониб қоронғилик аралаш теран сукунат қўйнида, дўл гулдираши, жангари итлар
ҳуриши тинган, ҳар замонда изғирин-шамол ғувиллаб
ҳуштак чалар, соҳил нари ёғида, чамаси тутзор тарафда
бойқуш эринчоқлик билан қисқа-қисқа нола чекар эди.
Қайсидир маҳаллада очиққан айғир кишнади, қайсидир
тош кўчадан пўчта файтуни шарақлаб ўтиб қолди...

Ҳозир завжаи ҳалоли Ойдинбиби мижжа қоқмай,
туз тотинмай эшикка термилиб ўтирган бўлса керак.
Бунақа вақтда айниқса Шамсиддин кўпроқ азият чекади, қурмагур қум тиқилгандек қизарган ва ачишаётган кўзларини ишқалаб, онаси пинжига бўталоқдай
суқилиб йўл пойлайди. Қачонки у остона ҳатлаб, икки
оғиз ширин сўз айтиб, пешонасидан ўпгандан кейингина овунади ва пишиллаб ухлаб қолади.

Каллаи саҳарда уста Жамшиддин юпқагина қуроқ
кўрпачада чўзилган Умар чолни уйғотиб юбормасликка тиришиб, ҳужрадан шовурсиз узилди. Илдам-илдам
бораркан, илкис ғашланиб, ҳовлиси бесаранжом эканлигини пайқади. Чиндан ҳам дарвоза ёнида икки қоровул суҳбатлашиб турар, даҳлизда Фаттоҳ Обидий ҳамда
Пакана қовоғидан қор ёғдириб, Шамсиддин билан Ойдинбибини сўроққа тутаётган эди. Ўртадаги мизда С0бир Қамарий яқинда дастхат билан совға қилган кЧашма кўзижини кўрди-ю, тўк урган каби бирдан оёққўли бўшашди. Турфа нозик мажоз ва қочиримларга




қурилган ушбу китоб атрофида ғийбат кўпайгани боис
бир неча кун муқаддам уни кўп қаватли жавон орқасида, тахмондаги мўъжаз сандиқчада, қанақадир лашлушлар орасига тиқиб қўйганди...

— Амак, ҳалигиймиш... Қуръон билан Ҳикмат девони оға-ини эмиш — тахдидли йўсинда елка қисди
Фаттоҳ Обидий. — Бу нима дегани

— Тушунтирар эдим-у, лекин бефойда.

— Ай-ай1 Майли, қўя қолинг. Қуръон қайда

— Қаёқдан билайт1

— Ёрдам берсангиз тўрт томонингиз қибла

— Ие, йўқни йўндираймиё

Уста Жамшиддин овозидаги киноя Фаттоҳ Обидий
юрагини тешиб ўтгандек бўлди. Аммо сир бой бермай, бир-бири пинжига суқулиб турган, нигоҳларида
ҳадик-ҳаяжон ва нафрат акс этган она-болага бир муддат ётсираб тикилди-да, чарм камзули чўнтагидан бир
парча қоғоз чиқариб узатди.

Уста Жамшиддин эрта роппа-роса пешинда, узоғи соат
ўн бир яримда маҳкамада хозир бўлиши лозим. Агар инсофга эниб, Қуръони каримни ўзи билан олиб борса —
олам гулистон, раҳмат ва олқиш эшитиб, шоду хуррам
уйига қайтади. Ҳатто бошқа маҳкумларга ҳам жавоб тегади. Ахир, алмисоқдан қолган ва сариқ чақага қиммат бир
қўлёзма учун шунча одам жабр чекиши маъқул эмас.
Тезроқ ғалвага чек қўйилиши лозим, можаро бости-бости бўлиши ҳар жиҳатдан у қиладиган муросаи мадорага
боғлиқдир. Қайсарлик отидан тушмас экан, бўйнига
жиддий айб босилади ва ошналари димиқиб ётган ўрага
ташланади, қолаверса, тушунчаси тор одамларни йўлдан
оздирадиган қилмишлари хусусида ёзма маълумот беришга
мажбур булади. Маълумотида бошқа ғаламислар, жумладан, Собир Қамарий хашагини очиб ташламоғи лозим.

Тонг оқарган паллада уста Жамшиддин даҳлизда
ёлғиз бош чангаллаб хомуш ўтирар, кўнгли хуфтон
эди. Бомдоддан кейин дардини тўкиш учун мулла
Аҳмад ҳузурига ошиқди. Баҳонада қози Муҳаммад




Валихон қироатхонасини асраб қолиш бўйича маслаҳат қилишни мўлжаллади. Қанот боғлаб учиб келсаки,
муғанний ўзи каби оламга сиғмайди, жимжит бўлмада уф торта-торта кўксини гиламга бериб ётибди. Бугун у ҳам хуфия идорага қадам ранжида қилиши, ниҳоят, ўн ёшга тўлаётган кенжа ўғли Рамазонни Шариф урфон илкига топпириши лозим экан...

Оқшомни бедор кечирган, қовоқлари бўртган мулла
Аҳмад ҳаддан ташқари бетоқат ва хуноб эди. Салом-аликдан кейин кеча аввал Фаттоҳ Обидий билан Пакана, кейин эса шол бўлиб ўлгур муаллим соатлаб калласини
қотирганини тутила-тутила айтаркан, нафаси қайтгандек
бўғилди. Афсуски, исноддан қўрқаман-да, йўқса учаловиниям панада бўғизлар эдим, деб дангал қўшимча қилди
охирида. Аста бош чайқаб, тунов кунги жанг-жадалдан
тасодифан омон қолган садафбанд дуторни бағрига тортди-да, пардаларини созлай-созлай черта кетди.

Ҳалигина тундек зимзиё, қафасдек тор туюлаётган дунё энди гўё булут йиртиғидан офтоб мўралагандек бир қадар ёришди, бир қадар кенгайди. Недир
ғусса, недир армонга чулғанган курраи арз бир эзгин,
бир умидбахш оҳангларга ғарқ бўлди, устоз билан муғанний ҳам тобора авж пардасига кўтарилаётган ўша
оҳанглар қаърига чўкиб борарди, хиёл кўпчиган ёноқларини дувиллаганча қайноқ-қайноқ ёш юварди...

VI

Бемор каби заъфарон юзли куз кунлари турнақатор
қувлашиб ўтар, недир таҳликага йўғрилган дақиқалар
уста Жамшиддин дилини жунбишга солар, оромини
ўғирлар эди. Баъзан қурту қумурсқага таланиб ётган
биродарларини эслаб бир эзилса, уларни қутқариш ч0расини топиш маҳоллигини ўйлаб икки эзилади.

Чақирув қоғозига кўра, қарғиш теккан ўша қўрғонга ўзи ҳам аллақачон қадам ранжида қилиши лозим




эди. Аммо, Худо ҳақи, ҳеч кўнгли чопмаётир, мабодо
ўша жойга йўласа, турмуши яна бешбаттар ағдартўнтар бўлиб кетадигандек, бетига бир умрлик қозонкуя суртиладигандек туюлаётир. Айни пайтда тақдири азал ҳукмидан қочиб қутулиши душворлигини билади, охир-оқибат эрта саркашлиги жабру жафосини
тортса керак, бўсағасида тўхтайдиган қўнғизнусха машина кўзларини жовдиратиб ола кетиши тайин).

Кечқурун Шамсиддин учбурчак муҳр босилган сарғиштоб пакет тутқазди, шайтонарава миниб келган
мўйловли йигит — пўчта ходими берибди. Барини
тушунгани боис савилга ҳатто қайрилиб қарамади. Тун
бўйи мутолаадан бош кўтармади ва Тангри ёди билан
машғул бўлди, бомдоддан кейин нонушта устида чурқ
этмай хаёл сурди.

Бутун хонадони, демак, бутун шаҳарни чулғаган
мотамсаролик шундоқ дилига сим-сим кўчиб, ўз ёғига
ўзи қоврилаётган эди. Ахир, нима ҳам қилсин, осмон
узоқ, ер қаттиқ1 Беихтиёр муштларини тугаркан, сал
наридан жимгина ғилтиллаб боқаётган Ойдинбибига
юмшоққина нигоҳ қадаб: кОнаси, кўп қайғурма, пешонада борини кўрамиз 1 — дея ёлғондакам кулди.

Шу асно қароқларини ҳалқа-ҳалқа ёш қоплаган,
маъсум кўзлари қўзичоқникидек мўлтираётган Шамсиддин парпарондек отила келиб бўйнига осилди. Ана
шунда ўзи ҳам ўпкасини босолмай, шамолда қолган
япроқдек титранди, йиғисини аранг ютаётган, бутун
вужудини хавотир чулғаган ўғлини астойдил қучоқлаб ўпди-да, лапанглаб йўлга тушди..

Тез орада кўз ўнгида қайсидир ўрис меъмори лойиҳаси асосида ҳар ёқдан тўда-тўда ҳайдаб келинган маҳбуслар чумолидек ғимирлаб тиклаган, томи жигарранг
лахтакчалар билан ёпилган кўп қаватли ғиштин иморат
намоён бўлди. Дафъатан қараганда у жодугар-лўлилар
афсун қилган, ҳаёт асари кўринмайдиган маконга ўхшар,
бутун ҳайбати — буржлари, пештоқлари ва дерезаларидан аллабир рутубат ёғилар эди.




Соқчилар текширувидан кейин илгари юрган уста
Жамшиддин ногаҳон элас-элас фарёд эшитиб сергакланди. Эзгин ва зорли нола муттасил такрорланар,
қўрғон остидаги туйнукларига сим тортилган зимзиё
ертўлалардан келар эди. Бир тола ҳам нур тегмайдиган симон ҳужралар кимларни ютмаган дейсиз, ҳайҳотки, бирида Собир Қамарий, бирида уста Мирсаид,
бирида уста Қурбон чийралиб ётгандир ва тез орада
ўзига ҳам шундай қисмат насиб қилса ажаб эмас.

Тепасига байроқ ва шиор илинган, икки ёнида икки
соқчи таёқдек қотган марказий йўлак пешида қовоғидан қор ёғдириб Пакана қаршилади. Тавба, намунча
ўзига бино қўймаса Энди устоз тағин ҳам хитланди,
юраги тўкилгудек ҳолда, кечиккани сабабли ҳолига
маймунлар йиғлашини димоғида таъкидлаб қўйган
Пакана изидан учинчи ошёнага кўтарилди.

Нечундир уста Жамшиддин ҳозир Фаттоҳ Обидий
рафторини бутунлай унутган эди. Салдан кейин эслаб,
баданига муз теккандек жунжикди; чала-ярим оқланган
деворида тепаси тўкилган, нигоҳи ҳалимдек юмшоқ кишининг бўй баробар сурати осилган, жиҳози пачоқ диван, ягона кўримсиз устол ва бир нечта шалоқ курсидан
иборат хонага кираркан, яна ҳам айрича рутубат туйди.

Камзули-қалпоғини ечмай, ручка билан куйиб-пишиб
қоғоз қитирлатиб, гоҳо қанд шимиб, гоҳо чой ҳўплаб
ўтирган Фаттоҳ Обидий ҳовлиққанча ирғиб турди, чеҳраси шунақа ёришдики, кўп йиллардан бери кўришмай
соғинган туғишганини тасодифан учратиб қолгандай эди.

УУста Жамшиддин не қилари, не деярини билмай,
бурчакдаги курсида оҳиста чўкиб, бўлмага хушламайгина кўз югуртирди, кейин не сабабдандир девордаги
сурат билан Фаттоҳ Обидийни солиштира бошлади,
икки қиёфа икки томчи сувдек бир-бирига ўхшашлигини эътироф этди-да, гумроҳ тақлидни бопларкан,
олисдаги раҳнамоси ниқобини тортган бетига, деб
қўйди ичида. Ва шу заҳоти бошида синажак калтакни
ўйлаб тин олди.




Фаттоҳ Обидий ҳамон мамнун ва хотиржам эди,
мийиғида юмшоққина илжайиб, чой қуйилган тунука
дўлчани узатгач, оғзини тўсмай узоқ эснади.

Шунинг баробарида тун бўйи ухламай қайси бир
безорини тутиш учун ўлиб-тирилиб из қувганини
ҳикоя қила кетди, кейин қўйиб берилса баъзилар разолат денгизига ўз ихтиёри билан чўкишини шарҳлашга тушди.

Шулардан бири бўлган Собир Қамарий билан ҳисобкитоб қилиш вақти-соати етмадими Биз шоири калон билан холис ниятда ҳамкорлик қилишга тайёрмиз. Лекин ошнангиз кейинги вақтларда ўзидан кетиб, жиловини бўшатиб юборди, қуюқ-суёқ
қораламалари билан ғанимлар тегирмонига сув қуймоқда. Куни кеча кЗаррино рўзномаси бош муҳаррири Эсон Мансурий шу борадаги рад этиб бўлмас далилларни маҳкамага ҳавола этди. Айни пайтда у бир
вақтлар катта мансабни эгаллаб, бева-бечора бошида
ёнғоқ чаққан падари қози Муҳаммад Валихон кирдикорлари учун ҳам шубҳасиз жавоб беражак. Узоқ муддат мазлума аёлларни дўзах ва охират ҳақидаги афсоналари билан қўрқитиб келган хотини Ҳилола отин
Мардонқул қизи эрта-индин жаримага тортилур)..

Кўп афсус: куракда турмас сафсаталар тарғиботи
билан шуғулланган ва ҳамон бебошлик ҳомийси бўлиб
турган қироатхона алоҳида жиддий ва долзарб масала
бўлиб қолаётир, бинобарин, ана шу қабоҳат уяси устидан ҳукм чиқариш фуқаро ихтиёрида.

Маълум бўлишича, яқинда Собир Қамарий, фаҳмфаросатдан қисган эмасми, ўйламай-нетмай муовинлик лавозимини суиистеъмол қилган, бинобарин, Эсон
Мансурий бир ойлик сафарга кетганидан фойдаланиб, кЗарринэнинг бир неча сонида кўҳна манбаларни кўкларга кўтарувчи суюқдан-суюқ туркум мақолалар бостирган, бу билан кифояланмай, тасарруфидаги
Қуръони каримни ғаразли мақсадда қайгадир яширганки, бу саъй-ҳаракати алоҳида ташвиш туғдираётир.




Минг йиллар оша жаҳолат намояндаларини қўллабҳимоялаб келган, фақат зулм ва зулмат ёнида турган
Каломулло хизматини ўтаб бўлганини ҳар ким чуқур
англаши керак. Дунё ёшараётган бугунги кунда у асраб-авайлаб қўйиладиган нарса эмас, ўқиб-ўрганиш учун
буткул яроқсиз, илм зиёсини тўсувчи тўғаноқ, қисқаси,
ақлу идрок ва тафаккур душмани, шундай экан, ақлини
таниганлар тарафидан тезроқ ўтга ташланиши лозим.

Фаттоҳ Обидий ваъзини аччиқ ичакдай чўзди, шунақа чўзиб юбордики, ахийри, силласи қуриб ўзини диванга ташлади ва ҳаял ўтмай пинакка кетди. Келишимли
бети чуйкалиб, қовоқлари кўпчиб кетганига қараганда
чиндан ҳам уйқудан қолгани, ич-ичида недир алам уйилиб ётгани англашилар эди. Сал ўтмай хуриллатиб хуррак тортиб юборди-да, йўтала-йўтала уйғониб, аланглаган ҳолда чарм камарида осиғли тўппонча ғилофига қўл
юборди.

Фаттоҳ Обидий жимжит хонада ўзи ва паришон хаёл
сураётган меҳмондан бўлак ҳеч ким йўқлигига қаноат
ҳосил қилгач, енгил тин олиб, шунчаки чаккасини тимдалади. Чамаси, энди мунозара юритгани ҳафсаласи ҳам,
хоҳиши ҳам йўқ эди, чўллагандек қалин лаблари пўст
бойлаб, томоғи қақраб турарди. Жимгина қўнишиб оқлик
ёпилган устулига бемалол чўкаркан, совуб қолган чойдан қуйиб ичди-да, таҳдидли овозда ғудранди...

— Хўш, ёқамизме А, лаббай1 2

— Иложи йўқ1 — деди устоз хотиржам. — Худонинг каломи қайдаю сизу биздек хом сут эмган бандалар қаёқда ..

— Ёқамиз, тамом-вассалом1 Пишак-чичқон ўйини
тамом1..

Уста Жамшиддин елка қисди, тили айланмай, сокин чақнаётган кўзлари сўйлади: қўлимда Каломулло
йўқ, бўлган тақдирда ҳам бермасдим)..

Барини Фаттоҳ Обидий тушунди, ранг-рўйида акс
этган ишонч ўрнини ғазабга ўхшаш нарса эгаллади. Лекин буни сездирмаслик учун дарҳол дереза сари ўги



рилди. Бир муддат хаёл сургач, жадал ортига қайтди-да,
устол четида турган гирди учган сарғиш қўнғироқни
жиринглатиб чалди. Ўша заҳоти лаб-лунжи кўпчиган Пакана мўралади, нозир муддаосини билгач, кўп ўтмай оғзибоши қон, пешонаси ғурра, кўзлари киртайган Собир
Қамарийни судраб кирди. Неча кундан бери тузукли туз
тотмаган, уйқу нималигини унутган шоир оёқда зўрға
турарди, ногоҳ чеҳрасида афсус-надомат акс этган, лаблари гезарган устозни кўрди-ю, аҳволидан хижолат чеккандек бўлиб, илжайганча қаддини ростлади.

— Ай-ай1 Аҳвол нечук, шайирбача

Собир Қамарий ҳорғин нигоҳини истар-истамас
нозирга кўчирди ва бошмалдоғини мих қилиб кўрсатди. Айни пайтда недир алам, недир нафрат сийнасини жизиллатиб ўтди-да, беихтиёр афтини буриштирди. Тасаввурини ортидан чирқиллаб қолган хотини ва
ўғил-қизлари қиёфаси эгаллаган эди.

— Ҳимм.. Хилватгинада текин шурпо билан текин
нонни уриб ётипсан-да 2 — қалпоғи соябонини ортига ўгириб қўйди Фаттоҳ Обидий. — Хўш, гапир, мана
шу амакка берганмидинг Қуръонни

— Бу амакни танимаймант

— Ёлғонлама, тилчангни суғуриб оламиз-а1

— Қуръонни мени ҳовлим ёки бу киши уйидан
эмас, одамлар дилидан қидириш керак, — айрича жаранглади шоир овози. — Лекин бу ишни эплашингиз
маҳолм Нима демоқчи бўлганимни тушунгандирсиз

—– Ййо-оқотулсун бу турқи совуқ ҳўккузвой)..

Фаттоҳ Обидий оғзидан тупук сачратиб бақирди, қуёнчиғи тутиб қолган одамга ўхшаб дағ-дағ қалтирар, лабларидан то қулоқларига қадар какра ўтдек кўкариб кетган
эди. Пакана Собир Қамарийни судрай чиқиб эшикни
ёпгандан кейин бир оз тинчиб, ранг-рўйига қон югурди.

— Қуръон, Қуръон Тавба-ей, тилломе нима бало"1

Фаттоҳ Обидий хумдек оғирлашган калласини чангаллаганча яна ўзини диванга ташлади. Тахминан ярим
соат мизғигач, кучга тўлган каби ирғиб турди-да, бари



ни тўхтаган жойидан бошлади. Собир Қамарийни ўйлаб
ичи тирналаётган уста Жамшиддин ҳозироқ қўлига кишан урилишини чамалаб безовта эди. Аммо негадир нозир энди сўроқни унча чувалантирмади, бугунча жавоб
дея илжайгач, бир дам чакаги тинмай каридоргача кузатиб чиқди.

Уста Жамшиддин чармсимон жигарранг мато сириб қопланган эшикдан тез-тез узоқлашаркан, иблис
болалаган қўрғондан бундай осон қутилиб кетаётганига ҳайрон эди.

Чиндан ҳам ақл бовар қилмас ҳодиса бўлди, гўё елкасидан тоғ ағдарилди, тоғ: Лекин Фаттоҳ Обидий одамни
ола ўйинга солишни ўлтудек ёқтиради. Тилини ҳакка чўқигандай чайналгани — билганини сўйламагани учун кечирмаса керак. Ҳали мақсадини Пакана қулоғига шиппиб
қўйган бўлса ажаб эмас. Енг ичида иш битиришга устаси
фаранг гумашта девдай-девдай шериклари билан ҳадемай
йўлини тўсади-да, тўппа-тўғри элтиб қоронғи ўрага тиқади. Ўша заҳоти темир эшиқдан илжайганча Фаттоҳ Обидий мўралайди, биқинига пичоқ тираб, қайтадан савол устига савол ёғдиради.

Охир-оқибат, қону зардоб ютиб, барини оқизмайтомизмай айтиши керак, акс ҳолда кун йўқ, шўрва
тўкилади шўрига1 Ўртага имони ёки иззат-нафси тикилганини нозир билсин, унга қолса дилида ҳар не
борини арзон-гаровга пуллаши лозим. Агар бепўштбўшт шундай қилса— букилса, чинакам ҳиммат ва
эътиборга эришади...

Шошилиб илгари босаётган уста Жамшиддин миясини шу хил тарқоқ мулоҳазалар чирмаган эди; ҳовлини қоқ иккига айирган йўлакдан ўтар чоғи жон
ҳовучлаганча бир неча бор ортига ўгирилди. Хайрият, қоровуллик постига етди ҳамки, лаънати Пакана
йўлиқмади. Дарвоза биқинидаги эшикчадан чиқиб,
кўнгли бир оз таскин топди ва шу заҳоти изғирин
супураётган тошлоқ майдонча четида юзма-юз турган
Шамсиддин билан мулла Аҳмадни кўрди.




Мана буни учрашув деса ярашади, севинчидан юраги паққа ёрилаёзди. Ўксиниб қўяётган ва лаблари гезарган ўғлини эндигина бағрига босувдики, кунботар
тарафдан кўзлари олма-кесак терганча Шариф урфон
шитоб келаверди.

Уста Жамшиддин тескари ўгирилди, маориф жонкуяри зипиллай бориб қўрғон ҳовлисига кириб кетгач, кўкси ўпирилгудек бўлиб уф тортди. Йўл-йўлакай Собир Қамарий ва Ҳилола отин бошига тушган
кулфат ҳаммага бирдек тегишли эканини, қози Муҳаммад Валихондан мерос ҳовли-ҳарам ва китоб уйи
рўйхатга тиркалганини сўйларкан, товушида бир титраниш сезилди. Эрта шунча мулк охирги гардигача
мусодара қилиниши мумкин ва бу тадбир Шариф урфон тайёрлаб берган қоғозлар асосида адо этилиши
эҳтимолдан холи эмас. Ҳозирги вақтда маҳкама қўшимча далиллар тўплаш билан овора бўлиб турибди, шуниси айниқса ёмонки, ўрмонга ўт кетса, ҳўлу қуруқ
баравар ёнади.

— Уста, ростини айтсам, девор оша кўчага мўралаганиям чўчиб қолдим, — деди ниҳоят мулла Аҳмад,
лип-лип учаётган қовоғини силаб. — Билмадим мен
ким эканман, соямгаям қоровул қўйишган-а, тавба.
Ҳалиям биттаси муюлишгача келди изимдан.

— Буларга қолса... тўғри одам йўқ дунёда — ҳавода муштини дўлғади уста Жамшиддин. — Худойимей, қандай кунларга қолдик, мулла Шамсиё

— Э, устоз, ўғилчадан ҳол сўранг-чи. Бетамиз Шариф урфон буниям қулоғини бураётган эмиш).

Муғанний ташвишланиб айтган гап маромидан барини англаган уста Жамшиддин кўксида ногоҳ нимадир портлади. Ахир, бу кетишда Қалам билан Сўз оёқости бўлади-ку1 Не-не йиллар мобайнида арабий битик
мардум қону жонига сингиб кетганини нима учун
ҳисобга олмаслик керак. Қолаверса, масалани тақдир
ҳукмига ташлаб қўйиш ёки пала-патиш ҳал этиш инсофдан эмас. Хавфу хатар кучайган бир пайтда ай



рим нусхалар аравани қуруқ олиб қочаётгани айниқса нашъали туюлмоқда...

Бари-барини теран ҳис этгани боис уста Жамшиддин дилдан эзилар, аламини кимдан олишни билмас, орачорада дардлашиш истагида Умар чол қошига йўрғалар
эди. Қайси куни борганда отахон ҳужрасидаги беш-олти
рисолани Пакана бошлиқ исковичлар кўз ўнгида бурдалаб ташлагани ва анҳорга улоқтирганини хўрсина-хўрсина сўзлаб берди. Қуръони карим пайида изғиб-искаланиб юрганмиш муттаҳамлар. Тонг-азонда эса ҳали уйқуси тарқамаган Шариф урфон Шамсиддинни сўраб келди.
Жаон-пони чиқиб кетган устоз ўғлини яширди. Холасиникида, деди нигоҳини тикандай санчиб. Кечқурун кейинги вақтларда оромини ўғирлаган жамики мулоҳазасини батафсил қоғозга туширди: мижжа қоқмай юқорига
хат тайёрлади. Сўнг ичини мушук таталаб, жавоб кута
бошлади, жавобдан дарак бўлавермагач, охири сирдан
мулла Аҳмадни воқиф қилгани жўнади.

Шундоқ ҳам тўлиб-тошиб, кимга тўкилишни билмай юрган муғанний устоз сўзларини тинглаб, чимирилган кўйи ўйга толди, бир оздан кейин шу қадар
муҳим мактубни ими-жим жўнатганини бетига солиб
анчайин гиналади, ҳатто афсусланди: аттанг, камина
ҳам имзо чекар эдим-а..

Шундан кейин мулла Аҳмад хўрсиниб, ҳовлисида
бегона бир зоғ бўлмаса-да, атрофига ўғринча қараб
қўйди. Чиндан муғанний сабр косаси тўлганди.

Иложи қанча, уйидан олиб кетилган садафбанд
қонун биқинида зарб қилинган ёзув Фаттоҳ Обидий
қонини қайнатаётган эмиш, ўша нарса учун ҳали жавоб беришига тўғри келармиш

Асли, инсоф билан айтилса, раҳматли падари дилидан кўчган битиклар бўҳтонга учраганди. Маъноси
нима деб сўрарсиз, маъноси шуки, ўғлим, дунё кўзингга
тору қоронғи кўринганда қўлингга қонунни олгин;
ўғлим, дунё кўзингга кенгу чароғон кўриниб кетганда
ҳам мана шу соз билан мулоқотда бўлгинг..




Орадан тахминан ўн кун ўтгандан кейин уста Жамшиддин яна қоғозга мук тушди, чой ҳўплай-ҳуплай, эндигина илк жумлаларни поёнига еткизган эдики, эшикдан сўрамай-нетмай Шариф урфон йўрғалаб кирди.

Шаҳарда тобора довруғи ошаётган муаллим бугун ҳафсала билан алоҳида русумда кийинган: оёғида қўполроғу
яп-янги оч қизил ялтироқ амиркон пойабзал, эгнида
оҳори тўкилиб улгурмаган барра ёқали ним пушти қишлик палто, бошида анчайин бежирим жигари барра телпак ва бўйнида эскироқ гулоби жун шарф — бехос диққатни тортадиган либослар ранги ўзаро уйғунлашганча
юмалоққа мойил чўзинчоқ бетига кўчгандек эди.

Илгари муаллим кўплар қатори уста Жамшиддин
меъморлик ва наққошлик бобида устозлик мақомига
кўтарилганини чин дилдан эътироф этарди. Кенжа ўғли
Иброҳимни, тақсир, эти сизники, суяги бизники, деб
шогирдликка топширгач, этагини ўпадиган ва соясига
кўрпача тўшайдиган бўлди. Кейин жин тегишгандай
қадам олиши ҳам, лаб-даҳани ҳам ўзгарди, чарх уйини
бошқатдан қуришни орзу қилаётган бандалар ортидан
эргашиб кетиб қолди. Энди у анчайин хотиржам ва
тўкис яшар, фақат сояси йўқ дарахтга айланаб бораётганини англамас, англашни истамас ҳам эди...

— Баччағар, нима бало, ҳовлимда қўйинг адашганмиё — деди устоз ботинан тутақиб ва кутилмаганда
сенсираб. — Сур бўл, лекин сал эвида бўлгин-да1

Айилботар гап Шариф урфон қулоғига кирмай, бир
томонга хиёл қийшайган, қиррасини кўзойнак қизартирган бурни остидан ўтиб кетди чамаси: ишшайиб,
томоқ қириб, салқи қовоқларини ишқалаб, кўрпачада
бемалол чўкди. Нари кўчадан-бери кўчага чопавериб
юраги куйганми, ичкари хонадан енгини бетига тутиб чиққан Ойдинбибидан чой сўради, ҳатто йўлига
совуқ сув ҳам кифоя деб минғирлади. Ичи сидирилаётган эса-да, сир бой бермай, очиқ чеҳра билан дастурхон тузай бошлаган кўҳликкина бекага ўғринча қарабқараб, қўйнидан нимадир чиқарди.




Не-не умид-ла, бир неча кун муқаддам юқорига
жўнатган ва ҳамон сабр-тоқат билан жавоб кутаётган
мактубини таниган уста Жамшиддин тахта бўлди-қолди — том гувиллаганча тўнтарилиб тушди гўё устига).

Энди ўзини азиз меҳмондек тутаётган Шариф урфон
эса, бепарволик билан мактубни қиймалаб-юмалоқлаб
гилам остига тиқиб қўйди-да, қайноқ чойдан ҳўплади.

— Нима йўқотгансиз ҳовлимда — ғижиниб савол
ташлади яна уста Жамшиддин. — Ёки сиздан қарзим
борми

— Тақсир, минг бор узр, Иброҳимбой энди шогирдингиз эмас, — ниҳоят бошқа томдан ошиб келди
Шариф урфон. — Бугун кўрсангиз танимайсиз. Мировой бўб кетган.

— Фақирдан хафа эмасдир тайлоғингиз, — деди
уста Шамсиддин бўғзи ачишиб. — Худойим умрини
узоқ қилсин..

— Унисини билмадим, — телпагини бир кўтариб
тағин жойига қўндирди меҳмон; сўнг шошилмай чой
қуяркан, андавани бошқа томонга тортиб кетди: —
Ҳам заҳарсиз, ҳам асал).

— Худойим ийлаган зуваламни1

— Шундаймиё Иҳмм Унда яхшилаб қулоқ солинг,
тақсир, — истеҳзоли кулганча қисқа сукут сақлади
Шариф урфон. — Бибихоним мачити дарвозаси ёнига
пастак курси қўйиб, ҳар балони мутолаа қилиб ўтирадиган, тақдири азал ва шифо синоатидан фол очадиган Миср чолни танийсиз-а Ҳа, бал-ле1 Ана шу кас
уччига чиққан пирибгар эканлигини ҳам билармидиз2

— Пири муршид, ўткирнафас валий Миср дарвеш б0шига не кулфат тушди — хавотир аралаш тўрсайиб сўради устоз. — Бетоблар ва бечораларга қайишадиган ул
кишидек беозор зот бутун вилоятдан бошқа топилмас).

— Беозорлик фазилат саналмас энди, жигарим. Энди
одамга эмас, замонга қайишмоқ фазилат, — овозига
янаям бошқача тус берди Шариф урфон. — Хулласи
калом, кечки сабоқни бериш ниятида мактабга бораёт



сам, ўша таъвияни туртиб-суртиб ҳайдаб келадилар,
узун дасторини бўйнига ҳалқа қилиб солганлар...

— Афсус, кўп афсус).

— Сиз ҳам қадамни билиб босинг, биродар.

— Сиз билиб босяпсиз-ку, Шарифбой, етмайдими1

Ҳартугур ҳамон ўзини уйидагидек эмин-эркин
тутаётган меҳмон бунақа учириқни кутмаганди, бир
зум бақа бўлиб ўтиргач, юмалоққа мойил чўзинчоқ
бетида недир соя ўйноқлаб, шунақа қарсиллатиб акса
урдики, иморат деразалари кўчиб тушгудек алфозда
зириллаб кетди...

— Мани йўриғим бўлак-да, — ғудранди у охири,
ҳеч нарса бўлмагандек хотиржам, лаб-лунжини дастрўмоли билан қайта-қайта артганча. — Эрта камина
гўрига кириб ётмайсиз-ку1..

— Шуни биларкансиз, шунисигаям шукур1

— Нима деёпсиз, оқсоқол Ман барини биламан,
барини. Сиззи бошингиззи айлантираётган нокасу
ножинслар муддаосидан ҳам хавардорман. Азиз б0шингиз, бола-чақангиз ҳурмати, қайтиб улар яқинига
йўламанг. Эрта сизни фақат Фаттоҳ Обидий суяши
мумкин. Ёлғон айтсам ёрилиб ўлай1

— Бу тарафидан бехабар эканман.

— Ўзингизни гўлликка солманг. Гап Қуръон устида. Нима учун қизғаняпсиз ўша алмисоқдан қолган
нарсани, нима, бошингизга ёстиқ қиласизмий

Елкаси тиришган уста Жамшиддин атай жавоб бермади, бир вақтлар Мир Араб мадрасасида инон-ихтиёрни осонгина ўғирлаб қўядиган мана шу тоифа
шакаргуфтор воизлар билан ҳар кун ноилож мулоқотда бўлавериб, жонидан тўйганини эслади. Олимлигу мударрислик даъво қиладиган ўша мирқуруқ каслардан тониб ҳам, қочиб ҳам қутилолмай нақадар қийналган — минг марталаб тавбасига таянган...

Қайтар чоғи Шариф урфон вақт борида этагини
йиғиштириб олган халойиқ кўп унсурлар, хусусан, Каломуллодан юз ўгирганини роса чайнади. Ана шу фик



рини қайта-қайта таъкидлагач, шаҳар тарихи ҳеч кимга керак эмаслиги, эски иморатларда қуруқ савлатдан
бошқа нарса йўқлиги, таъмирга куч ва пул сарфлаш
нодонлик эканлигини эринмай изоҳлади. Охирида эса
Шамсиддин сингари навниҳол тақдиридан астойдил
ташвиш тортаётганини эслатиб ўтишни унутмади.

Иложи қанча, уста Жамшиддин барини жимгина,
сабру бардош билан тинглади — гоҳ кулса, гоҳ куйди.
Бостириб чой ичаётган Шариф урфон Қуръони каримни ерга уриб, тобуткаши ва чироқёқари бўлмиш
ўғли тақдирини қанақадир сафсаталар билан қўшиб
юборгандан кейин юрагининг аллақайси нуқтасида симсим санчиқ қўзғалди. Тобора кучланган даҳшатли
оғриқни бир лаҳза унутмаган ҳолда, кўрсаткич бармоғи билан ҳавода доира ёки учбурчакка ўхшаш шакл
чизди: сиз ўттиз қилсангиз, Арши аъло тўққиз қилур,
жигарбандим сиз таърифу тавсиф этаётган мактабда
таҳсил кўрмаса ҳам иншооллоҳ бир амаллаб кун кечирар, ҳеч қачон очидан ўлмас).

VII

Аввали-охири йўқ ўйлардан, қолаверса, таг-замини
нотайин миш-мишлар ва ғийбатлардан уста Жамшиддин толиқди. Шундоқ кўз ўнгида чарх ҳар сония турлича турланарди. Кун ора ўпкасини қўлтиқлаб келадиган Пакананинг совуқ урган сабзидек буришган башарасидан айниқса тўйди. Гумашта кажава қорнини
осилтирганча дарвозадан мўралаган заҳоти оғзи кўпириб дағдаға бошларди. Олдида икки йўл мавжуд: ё Қуръонни ўз ихтиёри билан топширади, ёки шўри қисиб
кишан кияди. Қайси бирини танлаш ихтиёрида Фақат
шошилиши керак, ортиқ тоқат қилолмайди маҳкама).

Кеча айниқса Пакана роса эшилди: ертўлада ётавериб чўпу устихонга айланган Собир Қамарий охири
паққос ёрилибди, яъни, Қуръонни ўз қўли билан унга




тутқазгани хусусида ахборот берибди. Энди бунақа
оёқ тираши бефойда...

Тақир қошлар остидаги бит кўзлар бу гап шунчаки бўҳтон эканлигини айтиб совуқ йилтиради. Ўрмондан қочган бу баттол тулкидан бемалол минг хил найранг кутиш мумкин. Мадраса таҳсилини кўрган, оқу
қорани пухта таниган, эзгу сўз меҳрини дилига жойлаган Собир Қамарий эса бошқа одам — худбинлик
кўчаси нималигини билмайди, дўсту ёрга чап бериш
ниятидан мудом хорижда. Қолаверса, томирларида
кимсан қози Муҳаммад Валихон қони оқмоқда. Имони комилки, ширин жонидан кечса кечар — қон қусар,
лекин унча-мунчада букилмаса керак...

Шердор мадрасаси ёнида рўй берган ва таъбини тирриқ қилган учрашувни уста Жамшиддин анча вақт унутолмади. Кўксида недир ғашлик ўрнашди, қолаверса,
олисдан, йўғ-а, шу атрофдаги пасту баланд иморатлар
ортидан, ёмғир ювган иҳота деворлари панаси ёки дарвоза-дарчалар тирқишидан тахдид ва ғараз акс этган қандайдир нигоҳлар таъқиб қилгандек туюларди. Наздида,
ола-кула нигоҳлар бир дақиқа чекинмай, совуқдан-совуқ чақнаб, сурлик ила шундоқ кўнгли қатларини кузатади, охир-оқибат кўнгли тубида гавҳар донасидай асраб юрган сирини фош этади. Лаънати тахмини наҳотки охири ҳақиқатга айланса Агар ўша лаҳза муқаррар
бўлса, яхшиси ҳозироқ ўзини ўзи бўғиб қўя қолсин...

Орадан роппа-роса бир ҳафта ўтгач, шанба куни
тонгда қўлига тағин чақирув қоғози тегди. Ноилож Умар
чол тегирмонини ёнлаб йўлга тушаркан, шаҳар бесаранжом эканлигини сезди. Мўру малах одам кўчаларга сиғмасди, Регистон айниқса ақл бовар қилмас даражада тирбанд; улкан издиҳом қирғоғини бузган денгиз мисоли чайқалмоқда. Кучли оқим ичра каловланди,
оқим бақувват гавдасини қаёққадир суриб кетди. Охири бир оз қияроқ дўнгса жойга чиқиб қолди.

Ажабо, шаклу шамойили ғалати чолғуларнинг гумбир-гумбири остида, рўпарадан ясан-тусан қилиб ол



ган аёлу эркак гурас-гурас ўтиб борарди. Анчадан кейин бир хил кийинган, алвон тусли бўйинбоғ боғлаган ва кўзлари ёнаётган ўсмир йигит-қизлар кўринди;
олдинда ўғли Иброҳим билагини қисиб ушлаб олган
Шариф урфон асов тойчоқ каби гижинглаб одимлар,
гоҳо нимадир деб ҳайқирар эди.

Илгари устоз тўс-тўполондан иборат бунақа маросимни кўрган эмас (ҳайит ёки Наврўз айёмларида қайнаб-тошадиган сайиллар файзи бутунлай бошқача-да)),
ҳаётида илк марта ўзини жон риштаси боғланган Регистон заминига бегонадай сезди ва кўкси санчиб қўйди.
Ҳадемай бутун еру кўкни ларзага солган гумбир-гумбир олисда қолиб кетди; лекин маҳобатли қўрғон ҳовлисига кирганда ҳам, тунов кунги хонада маъюсланиб
хаёл сураётганда ҳам дилида жаранглаб акс-садо бериб
турди...

Оқ сурп ёпилган устулда Фаттоҳ Обидий аввалгидай уйқусираб ўтирарди, одатдаги каби келишган бетида хайрихоҳлик ифодаси ҳукм сурар, осуда ва ҳорғин нигоҳида нимадандир мамнунлик учқуни йилтирар эди. Иззат-икром доирасида сўрашди, ҳарқалай
бугун тун бўйи из қувганидан нолимай, бирдан мақсадга кўчди: суҳбатни аввалгидек тўсатдан йўқолган
Қуръони каримни суриштиришдан бошлади. Эски
ашулани эшитишни истамай устоз елка қисгандан
кейин ўзи чулдирай кетди.

Юқори мансабни эгаллаб турган даврида қози Муҳаммад Валихон ўша Каломуллони элу элати, уруғаймоғи номаълум бир қари дарвешдан арзон-гаровга
харид қилган, ҳатто зуғум билан тортиб олган бўлиши ҳам мумкин. Кўп ўтмай хачирга ортилган сандиқда жойлаб Самарқандга келтирган ва уламоларга кўзкўз қилиб мақтанган. Яқин-яқингача Қуръон ундан
мерос қолган қироатхона тўрида авайлаб сақланган,
энди эса қайдалиги афсуски номаълум, дангали — ўша
нарса топилмагунча маҳкама бир тирик жонга тинчлик бермайди.




— Биродар, яна айтаман, қироатхонада Қуръони
шарифга кўзим тушган эмас, — оғриниш билан товушини бир поғона кўтарди уста Жамшиддин. — Фаҳмимча, тириклик чоғида Муҳаммад Валихон ўзи кимгадир совға қилиб юборган. Шундай гап чалингандай
бўлувди қулоғимган..

— Ай-ай1 Тўвба, кўппи кўрган, оқни оқ дегон ақлли
кишу бўла туриб намунча қийнайсиз одаммиё — бафуржа диван сари жилди Фаттоҳ Обидий. — Ёким
девол ушатиб кетишми ниятийиз.

— Камина ёлғон одами эмасман

Кесатиқ аралаш осуда янграган хитоб Фаттоҳ Обидий
дилида акс-садо бергандек туюлди ва аллақаерида омбирдек буровчи санчиқ қўзғалди. Шунга қарамай, жозиб куй
тинглаётган шинаванда одамдек мулойим жилмайди; айни
пайтда сабр косаси тўлаёзганини билдириб қўймоқчи
бўлдими, бир муддат нозик истеҳзо ифодаланган нигоҳини устоз нигоҳидан узмади. Тузукроқ ўйлаб олинг маъносида тиришган пешонасини тез-тез ишқалади-да, дабдурустдан қоматини диванга ташлади. Тим қора чарми
похолдек титилган диван зорлангандай ғичирлаб қўйди.

Фаттоҳ Обидий шу чўзилиб ётгани, хуррак жониворни ванг қўйиб, шом қоронғиси аралаш босинқираб
уйғонди. Хонасидан отилгудек қонталаш кўзлари бир
жойда турмас, арчилган лавлаги учини эслатадиган ияги
бир томонга қийшайиб кетган эди.

— Ай-ай Кимлар Милтуғ отдимет1

— Йўғ-ей — ҳайратланди устоз. — Кимга зарил2

— Э, сиз, амак... билсайиз экан муттаҳамлани.

Хиёл қалтираётган Фаттоҳ Обидий соқоли киндигига тушган қанақадир бебош кимсаларнинг етти пуштини жағи оғригунча тинмай ёғлади. Ахир, бедодликни қарангки, ҳатто биттаси изидан соядек эргашиб
юради, куппа-кундузи кўчада икки марта руволвер
билан отиб қўйишига сал қолди. Гумбир-гумбир
бўмбалару иснарядалар бўронидан соғ-омон қолган
жони осойишта кунларда қумалоқдай ўқдан хазон




бўлса алам қилади-да. Асли биқинидан дарча очиб
қўйишлари ҳамда тупроқ тубида илон-чаёнга ем бўлиб
ётишдан қўрқмайди, кеча-кундуз чеккан азоблари мевасини кўрмай армонда кетишдан қўрқади. Ахир,
қишин-ёзин дала-даштдан чиқмай кетмон чопадиган,
жазирамада букилганча арпа-буғдой ўриб, чанг-тўзон
ичида ҳўп ҳайдаб, хирмон совурадиган, яйловда молҳол изидан сарсону саргардон кезадиган мазлуму мазлумалар учун қанчалар қон-зардоб ютмади дейсиз.

Чакаги қизиган Фаттоҳ Обидий ҳали-бери вайсашдан тўхташ ниятида эмасди. Яхши ҳам шу пайт эшик
шарақлаб очилди ва заҳри-маҳрига анчагина шароб
ютиб олган Пакана, бир қўлида шиша-пиёла, бир қўлида газак солинган ликопча, гандираклаб кирди.

— Федик, елкадошшим, қани-қани, во-ҳей, бир
муччи) Борингга шукур, марди майдоним. И-иҳмм,
қани, манови жонворри шир-рин қип бергин. Қадаҳ
сўзи бўсин. Шошма, аввал жавоб бер энаси бўйтал
соқолвойга. Бугунча кампирчаси қуччоғига борсин, эрта
катта кўчада ўззум эмаклатмасам ажиқизман1..

— Шошма, кейинроқ, — Фаттоҳ Обидий май тўла
пиёлани устол четига қўйди. — Шаййир чақирилсин.
Бугун ё униси, ё буниси бўйнига олиши керак.

— Шаирми: О, там-мом, хезалакт — чайқалганча
қаҳқаҳа отди Пакана. — Эсу ҳушдан жудо... Тиз чўкиб,
илҳом парисига видо айтмоқда, видо1

Уста Жамшиддин илкис бошини кўтарди, Собир
Қамарий аҳволини тасаввур қиларкан, бутун вужуди
музлаб кетди. Ярамаслар шўрликни ўғирчага солишгани
аниқ, ҳатто тилига игна ёки бигиз санчган бўлишлари
мумкин. Ёки шифтга оёқларидан осиб, баданини тилимлаб, териси орасига туз-қалампир тиқишдимикинё Киши
тилга олгани ботинмайдиган бунақа разилона усулларни ўйлаб топиш ва қўллашда Пакана устаси фаранг бўлса
керак. Ахир, Фаттоҳ Обидий бошқалардан кўра унга
кўпроқ суяниши, уни ўнг қўл ёрдамчиси санаб, мунтазам равишда энг жиддий вазифаларга жалб этиши бе



жиз эмас. Ўзиям истаса шайтонга фириб бериб, тегирмон дўлидан бутун чиқишга қодир экан...

Фаттоҳ Обидий пиёлани бўшатгач, газак қилиш
ўрнига, дераза сари ўгирилди ва хушламай қўл сермади. Жавоб текканини тушунган устоз, ҳамон илжайганча чайқалиб турган Паканага бир ўқрайиб депсинди-да, хонани шитоб тарк этди.

Симон зинадан шошилмай эниб, ҳовлига чиққан
дамда ичини недир махлуқ ўткир тирноқлари билан
тирнаётган эди. Худодан охири бахайр бўлишини тилаб, оғир ғичирлаб ёпилган темир дарвозадан узоқлашди. Хазонларни чирпирак қилиб учираётган изғиринда дилдираб, эллик қадамча босувдики, икки киши
лўкиллаб пешвоз келди; Шамсиддин билан мулла Аҳмадни таниб, зимзиё кўнглига гўё чироқ ёқилди.

— Намунча хомушсиз, оғам7

— Фақир гуруҳини тарқатишди, — деди мулла

Аҳмад, томдан тараша тушгандек қилиб. — Ўзимни
дарахтга оссам қутиламанми шулардан 1
— Кўп ўксиманг, — атай овозига кўтаринки оҳанг

берди уста Жамшиддин. — Бу кунлар ҳам ўтади, уят
бетларида қолади.

— Тавба қилдим, энди мақомлар бегона эмиш, одамни замон нафасидан чалғитармиш, вужуд билан руҳни
майиб қилармиш Бу сафсатадан ўртанмайми 1

— Илож қанча, барини Худога соласиз, — ичи сидирилаётган бўлса ҳам далда беришда давом этди устоз. — Аҳли сафсата номаъқул бузоқ гўштини епти.

Мақомлар қонимизга сингиб кетган десам кифоя эмас,
қонимиздан бино бўлган

— Улус ҳам шундай ўйласа экан.

— Улус аҳволидан оз-моз воқифман. Бир қарасанг
оқил, бир қарасанг жоҳил Ҳақ йўлида бутунроқ фикр
юритмоққа ўрганмаган ҳали; Манови жардан ташлаш
зарур бўпти дейилса борми, бас, мия ишлатиши шарт

эмас1 — Уста Жамшиддин хўрсиниб, ёнида пилдираб
бораётган Шамсиддин сари юз бурди. — Ўғлим, икки



дунёда ҳам сен унақа тоифа билан ошу қатиқ бўлмагинг Акс ҳолда, гўримда тикка турамант1

Тепасидан қуш ҳам учиб ўтолмайдиган кўрғон дарвозаси олдида отасини бағрига босган пайт Шамсиддин
мислсиз ғам-ғусса домида тўлғанаётган эди. Сўнг хўрсинганча ортига ўгириларкан, бутун шаҳар аҳли қисмати
шу маконда ҳукм сурадиган кайфият билан боғлиқ эканини яна бир бор ҳис этди. Манови дарвозадан биринсирин пойлоқчилик қилгани чиқадиган нусхалардан нақадар зада бўлиб қолди. Неча марта улар зуғумига учрамади. Қорни кажавадек осилган Пакана-ку пилдираб
атрофида ўралашгани-ўралашган. Лаънатини узоқдан
кўрган ҳамоно лабига қўша-қўша учуқ тошади. Қачондан бери ўламан-саттор биттаю битта гапга ёпишиб олган: Қуръон қайси кавакка кўмилганидан воқиф эмиш,
тихирлик қилмай айтса қўлига зўр сийлов тегармиш
Думини ликиллатиб аврашини қаранг. Амал-тақал билан чалғитмоқчи-да. Наҳот у шу қадар пўкка ва ҳувариё
Йўқ, чучварани хом санапти ўша доғули).

— Биласиз, жоме мачити ёпилган, — чўзилган жимликни бузди мулла Аҳмад. — Кеча, жумаи муборакда
пешин қарзини узиш учун бекитиқча бордим. Кетимдан гала ўсмир ёпирилса денг.

— Мақсадлари нимайкан

— Баччағарлар Қуръонни излар эмиш.

— Ёпирай — ёқа ушлади уста Жамшиддин, ҳалигина Фаттоҳ Обидий билан ўртасида кечган суҳбатни
эслаб. — Нима қасдлари бор экан Қуръонда

— Билолмадим, устоз.

— Охири замон яқин шекилли.

— Ким гиж-гижлаган ўша гўдакларни, хўш7 Менимча, Шариф урфонга ўхшаган ислоҳотчи каслар-да1
Ўғли Иброҳим ҳам жавлон урди шу куни. Худонинг
ғазабидан қўрқишмаганига ҳайронман

— Худони танишмайди-да, жигарим.

— Хўш, бу... Шарифбой-ку тушунарли, уста Ризога қандай жин тегишдийкин 7 — овозини пасайтирди




мулла Аҳмад. — Фақирни кўрса-нетса тўрт тош нарига қочур. Тайин қилиб қўйганми, қачон борсам хотини ёки қизидан уйда йўқлар жавобини оламан.

— На чора, бандаси хом сут эмган-да.

— Энди сополга битик зарбламас эмиш...

— Сиз-чиё, амаки — деди ногаҳон Шамсиддин чулдираб. — Сиз ҳам қайтиб қонун ясамас экансиз-ку1
Шу пайтгача кҚасидаи падарэни ҳам тингламадик ..

— Маҳмадана — ўғлини жеркиди уста Жамшиддин.

Мулла Аҳмад сукутга толди, ҳайҳот, ўсмирлик 60ғида эндигина бўй чўзган, оқу қорани тузукли таниб
улгурмаган ўғлон берган илмоқли саволга қандай жавоб қайтарсин

Ахийри, муғанний зимдан хиёл бош эгиб одимлаётган устозга нигоҳ юбориб кулимсиради. Ҳар ҳолда
кўнгли алғов-далғов бўлиб кетган эди. Бир оз ҳушини
ўнглаб, нимадир дейиш — юрагини бўшатиш учун
лаб жуфтлади, лекин улгурмади.

Ногаҳон фалак буржларидан бодрай-бодрай сон-саноқсиз юлдуз тўкилган каби алланарса қасирлаб кетди.
Кейин тор-тор катакларига сиғмаган кучуклар безовта
вовуллаб ҳурди, совқотган оч-дайди мушуклар миёвлаб,
бузоғини соғинган сигирлар маъради ва ниҳоят аёл
йиғи-сиғиси аралаш эркак дағдағаси янгради.

Бир оздан кейин теран жимлик чўкди, сўнг яна
чор-атрофда олатасир таҳлика қўпди-да, ҳаял орасида
ёнларидан оғир-оғир юмалоқ тугун ҳамда йўғон-йўғон
кажава елкалаган, дўмпайтириб алланарса босилган
замбил кўтарган давангир кишилар гурсиллаб ўтишди; улар беш-ўн қадам юрар-юрмас яна бесаранжом
тўда йўлиқди, ажабки, булар ҳам опичлаган юкларини биров кўриб-билиб қолишидан чўчиган каби, нафаслари тиқилгудек алфозда ҳансираб чопганча,
ғира-шира қоронғилик қўйнига шарпадек сингиб
йўқолишди. Оз-моз жимлик чўккан ҳамоно яна бир
қора кўзга чалинди, ёпирай, кифтига зилдек тап-таранг халта қўйволган банда кимсан мулла Ражаб эди...




Уста Жамшиддин тунов куни кечки пайт акаси хонадонида кечган можарони эслаб хўрсинди. Афсус, кўп
афсус: ҳозир шундоқ кўз ўнгида содир бўлаётган ҳангома ўша нохушлик давомига ўхшарди.

Учоварада шариат рукнларини дастур билган мулла Ражаб ўрни бўлакча — доим иззату икромда, ҳар
қанақа йирик давра тўрини бермайди; кўнгил ва феълу
атворни кенгроқ тутиш бобида намуна кўрсатар, ўрнида мароқли ваъз айтар ва каттаю кичикни савобгир
бўлишга ундар эди. Ҳар ҳолда билими ҳам чакки эмасди; мадрасада ва кейинча уйида Муҳаммад ал-Хоразмий, Муҳаммад Мусо ал-Форобий ва Абу Райҳон Беруний меросини имконига яраша ўрганиб, анчагина
мағзи тўқ рисолалар битган, маъқул топганларини тажрибали саҳҳофларга бериб китобат қилдирган эди.

— Минг тавба Ҳей, ака, бу ўзингизми ёки соянгиз
"Ушбу сония кошки кўр бўлсайди кўзларим — деди ниҳоят ўкинчли оҳангда уста Жамшиддин. — Наҳотки ўзингиздан адашиб, дунёда увол борлигини унутдингиз

Силласи қуриёзган мулла Ражаб халтани бир амаллаб
тагини шўр еган икки пахсали иҳота деворига тиради.
Нина санчиб эсаётган изғиринга қарамай, бутун бадани
мисдек қизиган, пешонаси ва бўйнидан оқаётган тер ой
ўроғи сочаётган элас-элас нурда сокин ялтирар эди...

— Э, укагинам, бўғзимга тиғ ботириб турган бўлсалар увол кўринадими кўзимга: — хижолатини яширмай, соқолини силкитганча пойма-пой сўзлай бошлади аллома. — Ановунда бекор чирандинг-да. Тегмасанг аллақачон баридан қутулган бўлардим.

— Ака, сизга оғирлиги тушган экан, ана, бизникига киргазинг.

— Йўқ, ука, миямни еганим йўқ. Ўз бошимни қутқариб, сени азиз бошингни бало оғзига тиқайми Хўш,
шундай қилсам, мардликка ётадимиё Қўй, ука, одамни ўртама1

— Ака, барибир ҳозироқ орқага қайтинг, ҳарқалай
сиздек одам бунчаликка бормаслиги лозим. Худо тос




тепангиздан уради бундай қилсангиз, дуойи бад бўлиб,
насаққа қоласиз. Ҳатто наслу насабимиз бир умр қарғиш эшитади. Биласиз, бундан мен ҳам анча-мунча
асраб юрибман, ёр-ошно кўмагида яширамиз. Тирик
товон эмасмиз-ку1

— Бандаи гумроҳ, очиқроқ айтгин, асли ўзи мендан нима истайсан

— Жамоа мулкини увол қилманг.

— Тоза эсар-ку сен, а2 Жўна, йўлингдан қолма1
Замонида битталаб ўзим йиғувдим, замони кепти, ўзим
барисини йўқотаман1 — ёнгудек бўлиб таъна устига
таъна ёғдирди мулла Ражаб. — Хўш, қани сен айтаётган жамоа Эрта зўр келса қайси бири ён босади менга: Қўй, жигарим, қонимни қайнатма, уйим дардисар
молга тўлалигини еткизган ўша лаънати жамоанг-ку1..

Бир четда мулла Аҳмад билан Шамсиддин баҳсга аралашолмай мулзам турарди. Айниқса, йигитча эс-ҳушини йўқотган: амакисини ҳам, отасини ҳам ҳеч қачон
бунақа қиёфада кўрмаганди. Шўрлик амакиси чиндан
қайсарлик қиляптими ёки шунчаки жонини асраб қолиш
пайида — аниқ билолмади. Падари эса тасаввур қилганидан кўра баджаҳлроқ экан, ана, аччиғи бурни учига
қўниб, муз остидан чиққандек қалт-қалт учаётир, икки
кўзи бамисоли икки чўғ, оёқлари керилган, қўллари заранг мушт, қўйингки, ним қоронғи йўлакка гавдасини
ҒОв қилган...

Анжирзорда адашган қари кўппак зорланиб улий
бошлаганда сира кутилмаган ҳодиса рўй берди: қурмагур мулла Ражаб ёшига номуносиб чаққон ҳаракат
билан халтани орқалади, қаршисида ҳурпайиб турган
укасини шартта бир тарафга суриб, лапанглаганча
индамай ўтди-кетди.

— Ака1.. Ҳей, жоним ака.

Уста Жамшиддин нидоси жавобсиз қолди.

Кечалари ёстиғи тагида Мирзо Бедил ёки Алишер
Навоий девонини қўйиб ётмаса ухлолмаган, ҳар неки
қиммат буюмидан кечса кечган-у, бироқ нақшинкор




жавонидан бирор рисолани ҳатто вақтинча олиб кетишларига розилик бермаган мулла Ражаб энди ҳаммасига бутунлай этак силкиганди, аниқроғи, анҳор
сари эмас — мудҳиш қисмати томон шошилаётган эди.

Шамсиддин неча пудлиги номаълум халта остида букилган мулла Ражаб ортидан бўзарганча лол-ҳайрон туриб қолди. Жадал йўрғалаётган аллома оқшом қўйнига
сингиб кетган ҳамоно шундоқ сийнасида недир яра мадда
бойлади; тинмай шовуллаётган сой бўйида яна икки
шарпа кўринганда гўё аллатовур тикан ўша ярани билдириб-билдирмай тимдалай бошлади. Энди бу даҳшатли
азобга чидаш маҳол эди, ахир, кўр эмаски, кичик амакилари бўлмиш Абдувоҳид билан Абдураҳмонни танимаса{ Булар ҳам надомат кўчасига бош тиқишибди-да1

Хазондек тўкилиб-сочилиб турганига қарамай, отаси барини ундан олдинроқ пайқаганди, ғўр ва ғофил
қариндошлари йўлини тўсиш мақсадида ҳай-ҳайлаб
югургилади, аттангки, улгурмади. Сойнинг ногаҳоний
шолоплаши шир яланғоч толлар ва теракларни қўналға қилган қарғалар оромини бузди, еру кўкни жонни
сирқиратувчи фарёдлар тутиб кетди...

Ола-ғовурдан ҳушёр тортиб уйқуси қочган Умар
чол ҳужрасидан фонус олиб чиқди-да, бўсағада жонсиз қотди: қанчадан-қанча китоб новга тиқилган, сув
кўпириб қирғоғидан тошган, тегирмон дўли тўхтаб
қолган эди. Шўрлик қария шошди, Худога ёлборди,
ўпкасини босолмай, сал нарида чор-ночор каловланиб
турган Шамсиддин елкасига бошини қўйди.

Шамсиддин илгари босди, чуқур-чуқур жойларда
пайдо бўлган кўлчаларни тизза бўйи кечиб аранг одимлар, тобора ўпкаси тўлиб ҳиқиллар эди.

Бир пайт хаёли ғойибдаги дашт сари учди-ю, аламангиз йиғи тап-таранг бўғзини йиртиб юбораёзди,
ногоҳ иссиқ-шўртанг ёшлар қайтиб дилига қуйилди,
дили тўсатдан жунбишга келаркан, кўкка ўрлаган дарахтлар орасидан қоронғилик пардасини ёриб, ўкирганча йўртиб келаётган талғир туяни кўрди.




Нафаси тиқилиб, қора терга пишган эса-да, бир дам
тўхтамай югураётган жонивор белида Мўйсафид мунг
чекиб, юрак-бағри эзилиб ўтирарди. Ахийри, чол соҳилга етиб келди, туяси тўхташини кутмай, оламни
бузгудек овозда ҳайқириб юборди-да, тўлиб-тошган
анҳорга калла ташлади...

Шу манзарани тасаввур қилиб Шамсиддин титранар,
юраги гупиллаб тепар, недир куч уйғонарди борлиғида.
Қушдек қулочини ёзган маҳалда Мўйсафид нигоҳи чақнаганини кўргандек бўлди ва беихтиёр орзиқиб кетди.
Энди зиғирча иккиланмай, кийим-пийими билан тўлқин
қаърига шўнғиди. Кўпираётган муздек мавжлар саркашлик билан кўкрагидан итарар, қўлларини қайирар, кўзларини тўлдирар эди. Шу боис ортидан отаси, мулла Аҳмад
ва ҳатто Умар чол ҳам умтилганини илғамади...

Талашув узоқ давом этди, Шамсиддин наздида орадан минг йил ўтган эди. Кўп нарсани эслолмасди. Бир
пайт тамшаниб кўзини очсаки, юмшоққина тўшакда
ваража қилиб ғужанак ётибди, ёнида онаси мунғайиб
ўтирибди, беун йиғлай-йиғлай, лағча чўғдек ёнаётган
пешонасига авайлаб ҳўл латта босаётир, ранг-рўйи бамисоли девор бўлиб кетган, лаблари гезарган...

Шамсиддин барини ногаҳон тасаввурида тиклаб,
отилиб турмоқчи бўлди, қоқ бели узилиб кетгандек,
аъзои бадани сўнгсиз оғриққа чулғанди-да, ноилож
инқиллаб яна жойига чўзилди.

Навбатдаги недир кўланкалар билан қоришиқ тун
азобини уйқу ёрдамида енгмоқчи бўлди, лекин бу насиб қилмади, тани ва шуурини бир лаҳза ҳам бедорлик тарк этмади. Алоғ-чалоғ тушларида гоҳ отасини
жеркиб ташлаган мулла Ражаб, гоҳ тегирмон ёнида
турволиб аллакимларни қарғаётган Умар чол, гоҳ тўхтаб
қолган тегирмон, гоҳ ғойибдан талғир туяда елиб келган Мўйсафид... чириллаб айланар ва тўзонларга қориша-қориша қаёққадир чекинар эди.

Бу эрта сал тетиклашиб уйғонди, фақат ҳамон миясидан ғубор аримаганди. Қовоқларини уқалаб таш



қарига чиқсаки, отаси айвонда мулла Аҳмад билан биргаликда авайлабгина жиққа ҳўл китобларни саралаётир. Чеҳраси заҳил тортган онаси ҳам қарашмоқда.
Тепасида қарғалар қўнган бостирма билан кучук катаги ўртасида талғир туя маъюс бош эгиб, қимир этмай турибди. Йирик-йирик кўзларида олам қадар поёнсиз мунг ва Ғусса жойлашган...

VIII

Эл оғзига элак тутиш қийин: тез орада шаҳар бўйлаб
доимий ҳаракатдаги амри маъруф давраси аъзолари, жумладан, Собир Қамарий ўрада азоб тортаётгани, мулла Ражаб билан ўғиллари қилмиши, тўхтаган тегирмонини
юргизгунча Умар чол қадди букилгани, эрта-индин Шердор таъмири тўхтатилиши ҳақида овоза тарқалди.

Ҳангоматалаб бекорчилар мағзавани асосан уста
Жамшиддин устидан ағдараётган эди, қисқаси, у маълуму машҳур қироатхонадан бир қанча қимматбаҳо
китобни, хусусан, Қуръони каримни пинҳона ола кетиб, аллақайда яшириб қўйгани боис фуқаро жабр
чекаётгани оғиздан оғизга кўча бошлади.

Асли ғийбат, Пакана режасига биноан, салла ўрнида
калла келтирадиган, махсус мактабни ўтаган югурдакхуфиялар тарафидан тарқатилган эди; камини беш-ўн
чақа сийлов олган нафси бузуқ дайди-саёқлар боплаб охирига етказишди. Урчиб кетган азза-базза чақма-чақарлигу ҳангомалар сабр-тоқат билан қулай пайт пойлаётган
Фаттоҳ Обидийга туша-тузук дастак бўлди. Баҳонада
иложи борича ҳунаридан бошқа нарсани ўйламайдиган
устоз борди-келдиси, тирикчилиги ва таниш-билишини
таъқиб қилиш бир неча баробар кучайтирилди. Юрар
йўли, ҳовлиси атрофи ва Регистон пасту баландида рафтори совуқ исковичлар танда қўйди, қизиғи, кун ора
улар алмашиниб туришар ва ҳуда-беҳуда жиғига тегиб
хумордан чиқишар эди.




Ҳаммасидан қадам олишлари айрича ўзгарган Шариф урфон қилиғи ошиб тушмоқда. Ярамагур муаллим кун ора эринмай остона ҳатлайди, уялмай-нетмай
дуч келган тешик-туйнукка тумшуғини тиқади-да, алмисоқдан қолган арзимаган нарса учун бунча койиниш тентаклик эканини бетига солади.

Шариф урфон шунчаки кўпираётгани аниқ, зарил
келса эрта яна бемалол бошқа ниқоб кияди (ахир,
кечагина Қуръони каримни мадрасада бош-охир ёд
олганини айтиб мақтанмасмиди, давраларда Тангри
каломи дахлсиз эканлигини ташвиқ қилмасмиди), мана
шу феълини анчайин билгани туфайли кўпинча у билан пачакилашиб ўтиришни истамасди.

Бугун охир-оқибат устоз олдида беҳад муҳим вазифа
кўндаланг: нима бўлган тақдирда ҳам, Қуръони карим
сингари, қози Муҳаммад Валихон қироатхонасидаги бошқа жавоҳирларни ҳам тезроқ хавфу хатардан холи қилмоғи керак. Агар келгуси наслларга тегишли қадри осмон қадарли юксак заҳирани, мулла Аҳмад каби синалган, лафзида муқим ошналари иштирокида, тезроқ бир
ёқли қилмас экан, абадийлик тавқу лаънатга учрайди.

Зиммасида улкан бурч борлигини тушларида Муўйсафид ҳам аён қилди: бир марта қария тарғил туясини
етаклаганча ҳорғин қиёфада дарвозасидан кириб келди,
дастурхон ёзса ҳатто қарамади; бир навбат эса ўша жониворга мингаштирди-да, чанг-тўзон қоплаган поёнсиз
дала-дашт сари олиб кетди. Йўлакай шаҳар остонасида
бир ёлдор аждар дам уриб ётганидан огоҳ этди, хусусан, ўғлим, гавҳарни оёқости қилиш гуноҳи азим, деган
писандаси ҳамон жаранглаб турибди қулоқлари остида...

Таажжубки, кечалари Шамсиддин ҳам шунақа босриқадиган бўлибди: тушларида эти бориб устихонига
ёпишган Мўйсафид нуқул Қуръони карим билан Ҳикмат девонини эзғилаб суриштирар эмиш, баъзан эса
чўғдек товланадиган бахмал ғилофга солинган қанақадир чолғу тутқазармиш илкига) Нечун сукутдасан,
ўғлон, деб бўғилганча заранг говронини силкирмиш,




ахир, Шайтон нияти хатарли: Сўзни йўлдан оздириш
ва ўз маслагига мослаб олиш пайида-ку{ Мудҳиш нияти ушалса Қалам қон йиғламайдими

Мўйсафид ғойибдан куйиб-ёниб имо-ишоралар
қилаётгани ва жон-жаҳди билан таъна ёғдираётгани
сабаби тушунарли, ахир, умри бино бўлиб қўй оғзидан чўп олмаган Собир Қамарий хонадони, бинобарин, аҳли идрок умр бўйи умтилиб яшаган, Арши
аълонинг мунаввар нури билан йўғрилган даргоҳ тақдирнинг қалтис ўйини туфайли хавфу хатар остида,
шундай экан, шўрлик гўрида қандай тинч ётсинё

Бошқа чора йўқ: вақтни ғанимат билиб, имилламай, отни жадал қамчилаши — пишитиб юрган режасини амалга ошириш тадбирини чекиши лозим. Бемалол қўл қовуштириб, томошабин бўлиб ўтириш инсофу диёнатдан эмас. Атиги бир кечада, енг ичида иш
тутиб, жилла қурса энг сара рисола-куллиётлардан маълум қисмини хилват жойга кўчириш мумкин, фақат
ёру биродарлари ҳайиқишмаса, бир ёқадан бош чиқариб, чаққонроқ ҳаракат қилишса кифоя...

Илгари бу хусусда ичи тирналиб юрган Собир
Қамарий билан неча марта маслаҳат қилувди; дилида
умид туғилган шоир бир қанча муҳим таклиф айтганди. Амри маъруф даврасининг бошқа аъзолари ҳам
кўмаклашишга розилик беришувди. Лекин бариси
бирдан чаппасига кетиб, пишиб турган иш бузилди.
Бугун Оймаржон маҳалласи алоҳида назорат остида,
яна ҳам чатоғи, қироатхона эшиги, отнинг калласидек қулф солиниб, муҳрлаб қўйилган...

Афсуски, шунақа бўлди: ҳатто чўпдан ҳадиксираб,
чивиндан гумонсирайдиган пойлоқчилар вазиятни бешбаттар мураккаб қилиб юборишди. Сал ножўя қадам
босилса, сир фош бўлиб, қўлга тушиб қолиш ҳеч гап
эмас. Энди кечаси ёки кундузи қироатхона сари йўлаш
муқаррар ажални бўйинга олиш билан тенг...

Шунга қарамай, уста Жамшиддин белидаги белбоғни ечмаслик учун тамом аҳдланди. Таваккалнинг боши




kan! Ўладиган дунёда бир амал қилсинки, икки амал
ўрнини боссин. Минг шукур, бу фикрини Шамсиддин ҳам маъқул топди. Маслаҳати ва мулоҳазасини
жон қулоғи билан тинглагач, кеча шом қоронгиси аралаш тегишли одамларга хабар етказиб қайтди. Энди
Тангри қўлласа, иншооллоҳ омадлари чопади.

Шу илинжда, юраги гупиллаб, бугун тонг-азондан
йўл қараётир. Тилладан қиммат фурсат беҳуда кечаётгани, хатар қироатхона тепасида булутдек осилиб турганини ўйлаб хитланади ва аллабир норозилик билан
тез-тез ташқарига мўралайди. Тиқ этган товуш эшитса
дафъатан орзиқиб тушар, бир зоғга кўзи тушмай қовоқ
уяр, даҳлизда ёлғиз сўйлана-сўйлана мақсадини амалга оширишнинг осонроқ йўлини қидирар эди.

Ахир, Сўз нажот кутмоқда, Қалам улғайтирган
Сўз1..

Уста Жамшиддин хиёл маҳзун шивирлар экан, ногоҳ
Собир Қамарий сўйлаб берган ҳикоятни хотирлади; гўё
олисда талғир туяси бўйнини силаб-силаб қўяётган Муўйсафидни, Қуръони карим билан Ҳикмат девонини авайлаб
хуржунига солаётган қози Муҳаммад Валихонни кўриб
турарди...

Уста Жамшиддин, кўкси сим-сим тилиниб, шошилмай ҳовлига чиқди-да, тандир бошида куймаланаётган
Ойдинбибига кўз қирини ташлади. Димоғига қип-қизариб пишган иссиқ буғдой нон бўйи урилиб иштаҳаси
очилди. Тушлик пайти Шамсиддин билан бирга бировини қаймоққа бўктириб туширди. Вақт асрдан ошди
ҳамки, ҳеч ким йўқлаб келмаганидан ҳайратда эди. Тавба, қадрдон улфатлари қайси кавакка уриб кетишди, ҳатто
мулла Аҳмад ҳам, шогидлари ҳам кўриниш беришмади.

Эртаси куни чошгохда, диққати ошиб ўтирувдики,
Шамсиддин кўчадан кутилмаган хабар топиб келди.
Гангиб қолган ўғли сўзини тугатолмай йиғлаб юборгач, ҳовлидан шитоб узилди, тўғри бориб акаси дарвозасидан кирганда кўкси бир санчди ва қора-қура тумшуғи айвон устунига тегиб-тегмай турган, баъзан оҳис



та кавш қайтариб қўяётган талғир туяни илғагандек
бўлди. Наздида, жонивор асабий бўкирганча этакда
жойлашган китоблар бўлмаси сари жилиб, шарпа каби
кўздан йўқолди. Шундан кейин эътиборини қарғанақарғана пешвоз келган Малоҳат аяга қаратди. Илгари
анча дуркун бўлган аёл бир кечадаёқ озиб-чўкиб қолган ва сарғайган ёноқларини дув-дув ёш юваётган эди.

— Ёзуғимиз қаттол экан, укамуллон.

Айвонга етар-етмас жойда, баланд кўтарилган ишком остида уста Жамшиддин ёғоч каби қотди. Ахир,
нақадар аччиқ, нақадар залвар кутилмаган мусибат заҳри, барини борича теран ҳис этиб, ичи тошди-ю, кексайган эри ва яқинда уйланган икки ўғлини ҳалиги
қўрғон сари узатишга мажбур бўлган янгасини қандай
овутишни билмади. Ҳаётдан умиди узилган, ҳар не
яхши-ёмонга этак силкиган муштипар жонни юпатишга
ожизлик қилди. Иложи қанча, осмон узоқ, ер қаттиқ,
Худодан бошқа бир зотдан кўмак ва шафқат тилаш
фойдасиз, охирзамон нишоналаридан биридирки, суянадиган одам қолмаган, дўст киму душман ким — ажратиш қийин, биров изидан биров пойлайди-я, тавба).

Малоҳат ая кеча куппа-кундузи Пакана бошлиқ савдойифеъл югурдаклар, суянчларини ҳибс қилишгани
етмай, дағдаға-пўписа билан Қуръони каримни излашгани, ҳамма ёқни титкилашгани ва қолган-қутган китобларни ўмариб кетишганини йиғлай-йиғлай баён айлади.

Юраги қисилган уста Жамшиддин шошиб ивирсиган ҳовли этагига ўтди-ю, беихтиёр ҳуши бошидан
учди, ахир, не кўз билан кўрсинки, маҳобатли бўлма
остин-устин қилиниб, ўймакорий ёғоч жавонлар синдирилган, нозик ислимий гуллар чекилган сандиқлар
мажақланган, ёндарилари ганч безаклар билан зийнатланган эшиклар ва ромлар ўпириб ташланган эди.
Кўкси увалгудек алфозда оғир-оғир бош чайқаб, бўсағада намиқиб ётган йиртиқ-сиртиқ варақларга мўлтираб боқаркан, кимдир хириллаб устма-уста йўталди,




ўгирилиб қараса, рўпарасида иршайганча Шариф урфон қад ростлаган...

— Ўҳ-ҳў-ў, ҳормосинла).

— Муттаҳам1..

— Тил ўлсин-а, тил ўлсин, — Шариф урфон пилдираганча ичкарига йўналди, узоқ йўқолиб кетди-да,
нимадандир ҳафсаласи пир бўлиб изига қайтди. —
Унақа сўкинманг-да, тақсири).

— Ҳа, замон саники{ Санга ўхшаган...

— Ман ёрдам қимоқчиман-у, сиз эса сайропсиз.

— Пишириб егин ёрдамингни..

— И-ҳий, одамми латтаси, оиладан тўйипсиз-да.

— Ишинг бўлмасин.

— Тақсиржон, ўша гап... Ҳадеб чўзмай, ҳалиги дардисар дарагини айтсайиз бас, олам гулистон. Бир ўққа
икки қуш тайёр. Уруғ-аймоқ жони билан бир қаторда
ўз жонийиз ҳам азиз-ку1..

— Шунақами

— Ўртада воситачи ўзим; Ишонаверинг, ўзим сизни бало-қазодан асрайман) Осонми, ўҳ-ҳў1 Ўрмонга ўт
кетса, ҳулу қуруқ баравар ёнар экан, тақсири).

— Жоврама, етар шунчаси1

— Мойли-мойли луқма ундириб бераман...

Анчайин нордон туюлган кейинги сўзлар гўё йироқдан висирлаб эшитилди, уста Жамшиддин бирпас
ёнгудек алфозда олайиб-бўзариб тургач, ногоҳ панжаларини чангак қилди-да, ғалати лиқиллаётган ҳалқумга чанг солди: бўғиб ўлдирсам ҳақим кетур1 Баҳонада гўё дилида анчадан бери чўкиб ётган оғир тош
даҳшат солиб кўчган ва бутун вужудини қақшатиб
юборган эди. Шаштини босолмай, дағ-дағ учиб, қайтақайта ҳайқирар, қаҳру ғазаб қўшилган овози мулла
Ражабнинг файз ариган ҳовли-ҳарами узра акс-садо
берар эди.

Кўзлари хонасидан отилиб чиққан ва жонидан умидини узаёзган Шариф урфон мушукдай бир-икки биғиллади-да, дарвоза сари йўрғалаб қолди...




Бу эрта Шамсиддин кеч турди, шамоллаш асорати
бутунлай аримагани боис калта-калта йўталар, оёқ-бели
қақшаб оғрир, иштаҳаси ҳамон бўғилган эди. Бетоб санагани учун отаси уйғотмай, ёлғиз ўзи ишга жўнаворибди. Андак бўлса ҳам дили оғриди, онаси кўзини шамғалат қилди-да, туз тотинмай, кўчага қуюндек отилди.

Шамсиддин илдам-илдам босиб қирғоқ бўйлаб 6б0раркан, тунов куни кечқурун рўй берган, борлиғини
алғов-далғов қилиб ташлаган нохушликни хотирлади.

Яхши ҳам мулла Аҳмад билан Умар чол бор экан,
отаси қанотида туриб, Сўзни ажал чангалидан юлиб
олишди. Талғир туяси билан кечикмай вақтида келган
Мўйсафид ҳам қараб турмаганига ишончи комил, ахир,
у ҳаммадан аввал ўзини қирғоғидан тошган сувга отганини кўрди-ку1..

Шамсиддин дарахтлар шохида изиллаб, кўча-кўйни
супуриб тинимсиз эсаётган беқарор шамолда жунжикди. Наздида, ўзига ўхшаб, бутун шаҳар совқотаётган
эди; ҳатто қилт этмай турган баҳайбат иморатлар баданини ҳам қутираётган изғирин игнаси илма-тешик
қилиб юборганди...

Шип-шийдам кўчадан қанақадир қават-қават юк
ортилган бир нечта қўқон арава ғичирлаб-шалдираб
ўта бошлади. Йўлак бўйлаб одимлаётган Шамсиддин
ҳавода визиллатиб қамчи ўйнатаётган баджаҳл аравакашларни қизиқсиниб кузатар, қовурғалари саналиб
қолган, жунлари ва ёллари тўкилган отларга ачиниб
қарар эди. Сўнг кўпинча бандаси тирикчилик ғамида
елиб-югуриш ва овораи сарсон бўлишдан нарига ўтолмаслигини ғашланиб ўйларкан, бехос нигоҳи Фаттоҳ
Обидий билан Паканага тушди.

Улар совуқда бунақа етаклашиб юриши беҳуда эмаслигини тахмин қилди, дилига шубҳа оралаб, айни пайтда чўчишни хаёлига келтирмай, елкасини қисганча
орқаларидан йўрғалади. Йўлаклар ва хиёбонлар олағовур эса-да, қулоқларини динг қилиб, баҳс Собир
Қамарий ва бошқалар хусусида эканлигини билиб олди.




Пешин бўлмай хуморбосди қилиб улгурган Пакана
тилини эхтиёт қилишни анча-мунча унутганди. Лаънати ҳамишагидек нафаси тиқилиб пишқирар, қорнини
лорсиллатиб одимлар, тинмай сафсата сотар эди. Орада
отасини қоронғи ғорда қишлаб масиққан айиққа қиёслаганини айтинг. Бунақа ичидан пишган одам жиловини бўш қўйиш бениҳоя мудҳиш, дерди нуқул, оғиз кўпиртириб. Нобакор қўрғон остидаги жойини топмагунча,
Қуръони карим ёки Ҳикмат девони ҳақида зиғирча маълумот бериши даргумон) Ахир, уста Фазлиддин Латифий ҳам кўп зол-қайсар одам бўлган, демак, у наслига
тортган, наслига...

Заҳардек аччиқ, найзадек тиғли қочиримлар Шамсиддин кўксини ловуллатиб юборди ва алам-ангиз бир
нидо узилиб чиқди бўғзидан, ҳайҳот, булар нияти
аниқ, булар Қалам фарзанди саналмиш Сўзни қурбон
қилиш қасдига тушишган

Шамсиддин майдон чегарасига қадам босаркан, беихтиёр тасаввури нурланди, ҳаял ўтмай қулоғига гўё бир
дукурлаш ва ҳайқириқ чалинди, олисдан қора кўпикка
ботган талғир туяда Мўйсафид ошиқиб келарди. Шердор пойига етганда ҳатто Мўйсафид нафасини туйгандек бўлди ва хаёл сура-сура қирғоғига сиғмай кетган
ҳалиги анҳор каби тўлиқди, ошиб-тошиб бораверди.

Шамсиддин билади, Қуръони карим сувда оққан
эмас, буккан ҳам эмас — ишончли ва бехавотир жойда турибди. Ишқилиб эрта тиниб-тинчимас исковичлар топиб олишмасин-да, ахир, қачондан бери улар
суварак мисоли ҳамма ёқни тўзғитиб юришибди.

Шамсиддин анча тиккага келган қуёшда сокин жило
бераётган Шердор пешига ўтди. Юзма-юз бўй чўзган уч
обидага бирин-сирин тикиларкан, руҳи юксалди. Охирги вақтларда отаси каби шуларга нақадар боғланиб қолган, шуларсиз тирикчилик тирноқча ҳам қизиқ эмас.

Фақат тузук-қуруқ тузалмай, ўз ройича тўшакни
тарк этгани учун ҳозир роса таъзирини еса керак.
Мийиғида кулди ва сал нарида мўлтираганча қўл




қовуштириб тўхтади. Хавотири бекор бўлди, бир неча
шогирди билан берилиб машғулот ўтказаётган отаси
жеркимади, аксинча, очиқ чеҳра билан ёнига чорлади.

— Сўйла-чи, манови лавҳада не маъно ёшурун

Ажаб савом

Ёлғон эмас: салобат тўкиб товланадиган аломат пештоқ қошида илгари ўзини бир қадар йўқотиб қўярди,
мабодо тикилса ўзаро уйғун бўёқлар афсунига узоқ дош
беролмас, ҳатто кўкси тубида аллатовур ҳайиқиш уйғонар эди.

Кейинча аста-секин бари ўзгарди: ўша ҳадик-хавотир недир ҳайрат-ҳавас билан алмашина борди, энди
наштардек санчиладиган арслоний нигоҳлар, шахт-ла
илгарига узатилган забардаст панжалар ва ханжарсимон тишлар ҳайбатидан чўчимас, аниқроғи, уларни
дилига яқин тутар эди.

Ҳозир Шамсиддин муаззам пештоқ мазмуни ва меъмор-наққош салоҳиятини лўнда-лўнда қилиб шарҳлар
экан, яна ҳам айрича ғурурга чулғанди. Отаси қаноат
ҳосил қилганини пайқагач, бир дам сукут сақлади ва
ҳали тасодифан рўй берган учрашувни сўйлашга киришди. Навбат эндигина мулла Аҳмадга дахлдор жойига етганда шундоқ ортларида кимлардир шарақлатиб
кулди. Рўпарада қайси жойни исташса ўша ерда ҳозиру
нозир бўладиган, бир-бири соясига айланиб қолган
Фаттоҳ Обидий билан Пакана бўзариб турарди.

— Ай-ай1 Хўш, пўлван, канулар) деганинг кимлар,
наҳот биз бўлсак — кўрсаткич бармоғини Шамсиддин
иягига бигиз қилиб тиради Фаттоҳ Обидий. — Ай-ай,
нега жимсан Нон дўкони олдида учратибсан, жуда соз,
кейин-чи:

Қовун туширипман-ов1

Шу ўйда Шамсиддин хўрсинди ва зимдан Фаттоҳ
Обидийга тўрсайиб тикилди. Нозир қиёфасини чулғаган осудалик ифодаси дилида тушунуксиз ғашлик қўзғади, шунинг баробарида яқинда шуурида ўрнашган хотиралар қати очилди: шам ёритган ганчкорий шинам хона,




инграна-инграна тўкилган қонун, қирғоғини бузган анҳор, дўли айланмай тўхтаган тегирмон, чўкаётган Сўзни
қутқариш учун олисдан талғир туясини елдириб келган
Мўйсафид...

— Бўла қол, қонумга ташна қиворма-де.

— Болани ўз ҳолига қўйинг, — деди уста Жамшиддин, нафратини аранг босиб. — Мен билан гаплашинг.

— Биззи ану ерда кўрипти. Қойил қолдук. Биз
сўқирлик қиб ўтиб кетиппиз, — одатича пишқириб ҳаво
симираётган Паканага кўз қисди Фаттоҳ Обидий. —
Қийғирдан қаери кам Сиз эса бола деб камситосиз.

— Худо асрасин, Шамси искович эмас, — нимадир
жонидан ўтиб қизишди уста Жамшиддин. — Икки ёрти
бир бутун бўлиб Шердор пештоқини муҳокама қилаётувдик.

— Бекорчилик-да, шундоғме

— У ёғини худо билади.

— Ай-ай1 Биз ҳам билиб қўйсак зарар қилмас. Ҳадеб
савобдан гапирасиз, балки бизга ҳам савоб керақкдир.

— Ву-уҳ, яшани1 — ғудранди Пакана.

— Ҳимм... Хўш... Биродар, бугундан таъмирни
тўхтотиб, манови битикларни суваб ташайсиз.

— Шундай қилсам муродга етасизмиё

— Битта манмас, бутун халқ етади муродига, —
кўча томонга ишора берди Фаттоҳ Обидий. — Кошки
маза-матраси бўлса

— Bop!

— Ошурманг. Қани, бир ўқинг-чи, эшитайик.

Уста Жамшиддин Шердор пештоқининг офтобда
ингичка товланаётган зебу зийнати ичра зарбланган
зарҳал номага назар солиб пичирлади: соҳибқирони
замона Имомқулихон зоти олийлари салоҳияти ва салтанати дариғ тутмаган мурувватдан рағбат топиб ҳамда
мадад олиб бул обидаи муаззамни солдирган Ялангтўшбий Баҳодир", оталиқ ҳазратларига Арши аъло та
" Самарқанд ҳокими — ХУШ аср ўрталари.




рафидан беадад савоби азим ва раҳмат нури ёғилrah...

— Ай-ай1 — пўнғиллади димоғида Фаттоҳ Обидий.

— Турган-битгани хушомад-ку1 — кутилмаганда орага суқилди Пакана. — Ҳатто қон ҳидиям анқимоқда.
Бундан наҳот кўнглингиз айнимаса, уста Инсоф қилсангиз-чи

— Отажон.

Ногаҳон Шамсиддин бир беозорлик, бир умид ва
бир ҳадик билан қилган илтижо уста Жамшиддин
жони ва дилини билдирмай симиллатиб ўтди. Айни
пайтда недир ғурур туйди, ахир, ёнида шундай суянчиқ турганда нимадан ҳам қўрқади.

— Инсофни сендан сўрасам ярашади, биродар, —
сабр косаси тўлган уста Жамшиддин Паканани сенлаб
юборди. — Ҳадеб мени тергаганча аввал ўзингга боққин. Айт-чи, сен ўзи кимсан Қайси хилқатдан келдинг,
қайси элу элат, қайси аймоқ, қайси тоифага мансубсан 7
Имоним комилки, етти пуштинг кимлиги, қайси тупроқда илдиз отганингдан ҳам ғофилсан. Келиб-келиб сендақа муттаҳамларга кунимиз қолганига куяман)

— Ҳа, сиз... Ай-ай1 Амак, биз ўйлагандан кўра чандон чотоғсиз,— Улуғбек мадрасаси сари қараган бўлиб,
кўз қири билан Паканага имо қилди Фаттоҳ Обидий.
— Йўқ нарсани даъво қиласиз, бунақада келишиб олишимиз қийин-ов. Энди ўзийиздан кўринг, суҳбатти
чаласини бошқа жойда битирамиз.

Муқаррар рўй беражак мана шу ҳодисани уста Жамшиддин кўпдан бери кутаётганди, бинобарин, зимдан
шаҳар оғиру енгилини тарозига соларкан, жон ҳовучлаб бу кунга ҳозирланди. Неча марталаб ўзини Миср
дарвеш, Собир Қамарий, уста Мирсаид, мулла Ражаб ва
уста Қурбон ёнида, кана-чаён бижиллаган тим қоронғи
ва зах ертўлада тасаввур қилди. Мана энди тақдир ҳукми
ўқилиб, мудҳиш лаҳзага етишди, энди тунлари алвастилар қўриқлайдиган ўша ғаройиб масканга қулоқ қоқмай
жўнайди.




Ичи сидирила бошлаган уста Жамшиддин ранг-рўйи
олча гулидек оқарган Шамсиддинни аста қучди. Ёруғ
дунёдаги ягона тиргаги билан хайрлашув нақадар оғир,
нақадар маҳзун эканлигини бутун вужуди билан ҳис
этди ва бўғзига жовиллаб тиқилган хўрсиниқ нафасини
қайтараёзди.

Аммо шу пайт бўзлаб юборишдан аранг тийилиб турган Шамсиддин ҳам фақат шаҳар эмас, бутун музофотда энг нуфузли идора саналган хуфия маҳкамага
таклиф этилди. Шу муносабат билан ҳозирча ҳеч қандай видолашувга ҳожат қолмади. Энди Худойим охирини бахайр қилсин, ахир, олдинда не савдолар кутаётгани қоронғи...

IX

Уста Жамшиддин ич-ичидан зил еди, сираси, гулдан-да нозик жигарпораси, ҳали гуноҳ кўчасидан ўтиб
улгурмаган яккаю ягона меросхўри зимзиё гўшада қон
ютиб ётишини сира ақлига сиғдира олмади. Ярамаслар ниятларига етиш учун уни не кўйларга солишини
фақат Худо билади. Инсофу диёнат юзасидан иш тутиш улар феълига афсуски бегона ..

Бугунги ҳодисадан хабари йўқ Ойдинбибига айниқса энди осон тутмаслик лозим, энди шўрлик ҳувиллаган ҳовлида ёлғиз роса қийналади. Ишқилиб, мўртгина нарса, анови нобакорлар зуғум қилиб қўрқитишса
ёки ёлғон-яшиқ ваъдалар беришса, Қуръони карим
қайда кўзпана қилинганини билдириб қўймаса-да. Ҳар
ҳолда сиру савдодан у ҳам хабардор, бинобарин, кун
сайин авж олаётган можаро қандай якун топишидан
озми-кўп ташвиш чекса керак.

— Камина борми-йўқ, бохабар бўлинглар, — деган уста
Жамшиддин, мавридини топиб ўғли билан хотинига. —
Ашаратхона Қуръон учун муносиб паноҳ) Замон тинчиса,
қазиб оламиз. Ҳали гардини ҳам кўзга суртишади.




Жимжит кечада аллатовур ҳорғин туюлган, кошинлари тўкилган баҳайбат иморат ертўласида, ошланган
қалин кўнга ўраб-чирмалган Каломулло ёнида, уринасурина амаллаб кўмишган жилдлари бармоқ билан санарли, холос. Аммо нима бўлганда ҳам сал-пал умид
туғдиради, умидки, зарра-зарра йиғилиб тоғ бўлажагига ишора — агар ҳар ким қўйнида бир донадан асраб қолса, қанча-қанча рисола нажот топади.

Хўрликка ўхшаш нарса тиқилди устоз бўғзига, ахир,
ҳозирча кўпчилик бундан мункир келаётир, ҳатто айрим нокаслар ниманики маъқул санашса, бепўшт-пўшт
шуни адо этишаётир, бир томонни селу сурон ўпириб
кетса чикора1

Афтидан, замон зайлига кўра, бу кунда у ҳам жонимоли ва хонадонини омон сақлаш илинжида нотавон
махлуққа айланмоғи доркор, қачондир Қалам ҳомийлигида улғайган, бугун эса таъқибга учраган Сўз жавоҳирлари саналмиш Қуръони карим, Ҳикмат девони ва
бошқа ёзма обидалардан кечмоғи лозим, агар ҳусну
малоҳат бобида ойни уялтирадиган улуғвор осори-атиқалар деворлари, пештоқлари, миноралари, гумбазлари
ва равоқларидаги азал-абад йўриқларидан ҳикоят сўйловчи ва аждодлар нафаси теккан битикларни қўпорса ёки
суваб ташласа яна маъқул...

Шуниси аниқки, тоабад тавқу лаънат ва маломатга
кўмилиши учун биргина ножўя қадам ташлаши, билиб-билмай бир марта тилидан тойиши етиб-ортади.
Худо илоҳим ана шундай кўргиликдан асрасин, қолгани ғам чекишга арзимайди.

Ишқилиб, тезроқ дилбандини қўйворишсин, ундан
кейин ўзини пишириб ейишмайдими"1 Ахир, мундоғ
олганда, баъзи орзу-ҳавасини айтмаса, ёруғ дунёда кўпам
ҳақи қолган эмас. Чархи кажнинг турфа чорраҳаларида
тирмаланиб кераклисидан ортиғига эришгани ёлғон
эмас, қисмат лойиқ санаган аччиқ-чучукни борича татиди. Падари ва волидаси дуосига етишди, шунингдек,
Ойдин каби пари билан ҳавас қилса арзийдиган туппа



тузук турмуш кечирди; бинойидек оқила, ҳуснда тенгсиз, холис ниятли аёл меҳри ва муҳаббатини қозонди.
Бир давру даврон шунчалик бўлар-да...

Регистон ғарбида, бир тарафи қамишзор, бир тарафи жарлик харобазорда улкан қўнғизни эслатадиган, пешида думалоқ шиша чироқ ўрнатилган қора машина кутаётганди; шаҳарда мутлақо камёблиги боис у
кишида дафъатан ғалати таассурот уйғотарди.

Оралиқ йигирма-ўттиз қадамча қолганда асабий
ҳамда бўғиқ Ғудраниш-койиниш эшитилди ва икки
барваста одам шарпаси кўзга ташланди. Негадир ҳалигилар аланглай-аланглай жадал панага уриб кетишди.
Олдинда туяқушдек кўкрак кериб ва лўкиллаб бораётган кимсани ота-бола Шариф урфонга ўхшатиб ажабланди. Анча-мунча кетинда бирон нарсадан қуруқ қолгандек пилдираб чопаётгани ҳам таниш эди. Ёпирай,
наҳотки уста Ризо бўлса Нима муддаода илакишиб
юрибдийкин дарди-бедаво нусхаларга1

Юраги шув этган уста Жамшиддин афсус-надомат
ичра бош тебратди, каловланган кўйи яна ўша тарафга тикилди. Энди ҳеч ким кўринмади. Ҳаял ўтмай атрофни қоплаган зил-замбил жимликни чалдевор ичидан шовурсиз кўтарилган икки-уч бойқушнинг аллатовур ҳазин нидолари бузди.

Зоҳиран хотиржаму ботинан тутаб-тутамай ёнаётган
ота-болани ҳазил-мутойиба аралаш иззат-икром билан
машина орқа эшигига рўпара қилишди. Замирида кесатиқ ва зарда ниҳон бунақа такаллуф ортиқча — боридан
кўра йўғи яхши эди. Нуқул тиржайиб қўяётган Пакана
пишқирганча улар ёнига чўкди, Фаттоҳ Обидий олд
ўриндиқда жойлашгач, тап-тақир қирилгани билиниб турган бошига кетмоннусха кўкиш қалпоқ қўндирган чувак ҳайдовчи эпчиллик билан газни қўшди.

Туйқус устоз миясини, шаҳар ташқарисига, гадойтопмас хилват томонларга елдириб кетишса-я, деган
тахмин чирмади. Хавотири бежиз эмасди, ахир, йироққа, масалан, Каттақўрғон ёки Карманага элтиб таш



лашса, омонлик теккандан кейин Шамсиддин уйга қандоғ қайтади. Ишлари битиб, эшаклари сувдан ўтгандан сўнг нобакорлар бунақа улов яқинига йўлатишмас, бор энди, кунингни кўравер, деб кетига боплаб
тепишса керак.

Хайрият, анча эскириб шалоғи чиқиб қолган машина унча узоқ юрмади. Тахминан ўн-ўн беш минутдан
кейин устоз кўзи анча кўниккан, қўшалоқ темир табақасига беш қиррали юлдуз тасвири солинган дарвозадан
кирди-да, чўзиқ-чўзиқ сигнал бериб, пештоқига алвон
туғ ва шиор илинган ғиштин бино биқинида тўхтади.

Илгари уста Жамшиддин маҳкама ҳовлиси бу қадар
кенг ва сердарахт эканлигига эътибор бермаган экан;
увлаётган шамолда шатир-шутир чайқалаётган баҳайбат
чинорларга тикилганча беихтиёр елка қисди. Баландлиги сал кам уч газ бўлган иҳота девори устидан тортилган
тиканакли ўрама симни, девор биқини бўйлаб қоқилган
қозиқларни хам ҳозир кўриб турарди. Қўш қанотли қилиб
тикланган иморат орқасига ўтишгандан кейин ҳайрати
тағин ҳам ортди.

Чиндан бу томон манзараси айрича: аллатовур
ўлимтик сукунат ҳукм сураётир, қаровсиз акас-қарағайлар ва қайрағочу тераклар сокин мунғайган, ерга
тўшалган ва супурилмаган хазонлар ачқимтир ҳид
анқитар, ҳўл-оғир ҳаво гўё елкадан босар эди. Ҳатто
оёқ остида ғишт синиқлари, занглаган темир-терсак,
бўш шишалар, тунука банкалар хирмондек уйилиб
ётарди; бир чеккада чирик ёғоч-тахталар тахлаб ташланган, сал тўрроқдаги энлигина тошқалов ҳовузча сарғимтир шишадек ялтирар эди; шаклу шамойили бир
қарашдаёқ эсда қоладиган, алоҳида панжара билан
иҳоталанган ҳовузча устида, тўрт симон устунли ёғоч
қуббада жўмракли улкан бўчка ўрнатилган...

Пастқамгина темир эшик ёнида уларни йигирма
беш ёшлардаги ихчам ҳарбийча либос кийган, ўрта
бўйли, бақувват, қорақош йигит таёқдек қотганча ўнг
қўлини чакккасига тираб қаршилади. Совуқ қизартир



ган бетида одатдаги юмшоқ табассум қўнган Фаттоҳ
Обидий аста бош ирғагандан сўнг ўзини бўш қўйди;
қовоғи солинган устозга эътибор бермай, сен гўдакка
пишириб қўйибдими бу ерда маъносида Шамсиддинга
ғилайи қараш қилди.

Ичкаридан кифтлари қоядек тик, рапидадек бетида
чечак изи қолган, бесаранжом боқишидан ўлгудек жиззакилиги билиниб турган яна бир назоратчи йўрғалаб
чиққанда Фаттоҳ Обидий эшик ёндарисига беҳол суянган эди; шундай лаб-лунжи сўлжайиб туришида куни
кеча тўшакни тарк этган бетобга ўхшарди. Уйқусираган
ҳолда ғудраниб буйруқлар бергач, дарҳол ота-болани ажратишди: бирини чапга, бирини ўнгга етаклашди.

Узундан-узун каридор сокин ва димиққан бўлиб,
деворлари қанақадир дабдабали маросимлар, қўлларини илгарига чўзиб нутқ сўзлаётган соқолли зотлар акс
эттирилган плакатлар, милтиқ ушлаб жангга отилаётган аскарлар, мамнун алфозда никоҳ уйи томон ошиқаётган келин-куёвлар тасвирланган расмларга тўла эди.

Ғаройиб ҳашамни ажабсиниб кузатганча устоз маъюс судралиб борар, гоҳо тажанглик билан афтини буриштирар, таранг тортилган руҳи билинар-билинмас
сирқирар эди. Бир маҳал қорақош йигитнинг истеҳзоли ғудраниши ва турткисидан ўзига келди, панжарали тор ғиштин зина бўйлаб қанақадир чуқурга энаркан, беихтиёр хўрсинди ва бадани жимирлаб кетди.
Ахир, эй, Яратган эгам, бунақа жаҳаннамдан қолишмас жойда Шамсиддин ҳоли не кечади Илоё, Парвардигор, ёлғизгинасидан меҳру мурувватинг ва сабру
бардошингни аямагин1 Узун кечаларда ёлбора-ёлбора
уни ўзингдан тилаб олмаганмиди1

Уста Жамшиддин ним қоронғиликда ачиган карамкартошка ҳиди аралаш зах исини туйиб одимлар, хаёлида олис хотиралар чирпирак бўлиб айланар эди. Бир
неча йилни Ойдинбиби билан бирга фарзанд доғида
куйиб ўтказганини эсларкан, ногаҳон ивирсиган ўнқир-чўнқир саҳнда оёқлари чалишди-да, гандираклаб




тўқмоқдай нарсага урилди. Икки киши рўпара келганда аранг сиғишадиган энсиз, лекин ҳалиги каридор
мисоли узун йўлақда чақалоқ муштидай кичик чироқча қизара-бўзара аранг нур сочарди; гўё зиммасига
ёритиш эмас, шунчаки бор-йўқлигини билдириб туриш вазифаси юклатилган эди. Ертўла нарёғида ўлимтик сукунатни бузиб, зилдек оғир эшик ғичирлаб
очилди, намиққан симон деворлардан қайтган бўғиқ
акс-садо тиниб улгурмай тағин ўшандайин овоз таратиб ёпилди. Бесўнақай эшик, ҳайҳот, эрта нафақат
чироғини ёқиб ўтирадиган азамати бетига, бутун аъмоли-бади, қайғуси-қувончи ва орзу-умидлари устига ҳам
ёпилгандек туюлди ва аста пешонасига шапатилади...

Қорақош йигит бўлари бўлаёзган уста Жамшиддинни нам ва рутубат уфураётган тор йўлак бўйлаб узоқ
етаклади, қайси бир жойда тўхтанг маъносида қўли билан ишора бериб, ивирсиган кўйи занглаган юмалоқ
қулфни очди-да, недир илинжда жовдираётган устозни
илкис елкасидан итариб юборди; кимсан — итмисан ёки
бит, нечун бу гўшани қўноқликка танладинг, деб сўрамоқни лойиқ билмади, билса — бошида азроил тўқмоғи
ўйнаса керак. Фақат устоз тирқишдан бир маромда ўқдай
боқадиган, на ғурур, на ачиниш, на севинч, на мунг ифодаланган кўзларини кўриб қолди ва унга ҳам осон эмаслигига имон ўгирди; қулф ғичирлаб буралар экан, тамом каловланиб, темир панжарали туйнукка тикилганча, тап-тақир полга бўшашиб ўтирди.

Ҳали шошиб қолгани боис саҳн бўсағадан сал кам
бир ярим газ пастлигини пайқамабди. Ичкарига мункиб кетган чоғда қорақош йигит ихчам-енгил нарвончани чаққонлик билан тортиб олган, лекин буни эслолмас эди. Ўрасимон ивирсиқ чуқурга қай алфозда
тушганини билолмай диққати ошди. Ёруғ дунёдан бутунлай узилиб қолган эди.

Яхши ҳамки тепада, ҳар жойи ўйилган шифтга яқин
жойда бир неча қатор сим тутилган тўртбурчак туйнукча қўйишган экан; унинг каттагина қисми ташқари




саҳндан анчайин юқори бўлиб, шу жойидан кузги оч
пушти ва симобий булутлар ўраган бир парча осмон
кўзга ташланарди. Ҳарнечук сокин тўкилаётган бир
тутам нимтатир ёруғлик жиндай бўлса ҳам кўнглига
далда бағишлади. Бутун жисму жонини сирқиратиб
юбораётган оғриқлар ҳам бир қадар босилди.

Андак мизғиди, қанча вақт ўтганини билмасди;
ҳужра каби шуури зимзиё эди. Яна кўнгли бузилиб
хўрсинаркан, сахтиёний этигига нимадир илашди. Пайт
пойлаётган кана-чаёнлар хуруж қилиб қолди шекилли.
Қайси бир мағорлаган кавакдан эҳтимол илон ўрмалаб
чиққандир. Ҳар ҳолда инон-ихтиёрини қўрқув ҳукмига
топшириб қўёлмасди. Дарҳол ўзини қўлга олиб билдики, бурчакдан бўртиб турган ва йўғонлиги билакдай
резина қувурдан жилдираб лойқа сув оқаётир. Ёпирай,
бунисини қайси олчоқ ўйлаб топди экан7 Не қиларини билмай оҳиста бош чайқагач, ноилож бўзрайган соқов
деворга суянди. Мана шунақа девордан нечтаси кўндаланг ўзи билан Шамсиддин орасида Ҳатто буни ўйлаш
чеки-чегараси йўқ азоб ва ғусса эди; беихтиёр ўткир
шамшир кўксини қиймалаб юборгандек бўлди,

Ҳозир у нималарни ўйлаётган бўлса

ста Жамшиддин бу саволга жавоб топишни истаб
бир хил ўртанар, хаёлан ўғлидан афу тилар, бўғилганча ўзини ўзи койир эди. Ноилож ҳар жойда сочилиб
ётган темир-терсак ва ғишт синиқларини тўплади-да,
ўргимчаклар тортанак боғлаган бурчакда энсизгина
супача ясади. Сўнг мийиғида синиқ кулиб, супача гирдида омонат чўкар экан, тасаввурида қучоқ-қучоқ китобни юҳо мисоли ютиб юбораёзган анҳор гавдаланди.

Адашмаса, ушбу паллада Шамсиддин, мановига
ўхшаш қувурдан оқаётган сувга термилганча, кутилмаган ўрамга тушиб қолганини тарозига солаётгандир,
шунингдек, аллақачон мувозанатини йўқотган тириклик дунёсига этак силкиб, ҳунг-ҳунг йиғлаётгандир.

Уста Жамшиддин сал исиш учунми, ўзига сиғмай
кетаётгани боисми, телбаваш қиёфада, саёзгина кўлни




шолоп-шулуп кечиб юрина бошлади. Гоҳо бир жойда
ҳу-ҳулаб тез-тез ирғишлар, гоҳо карахт кафтларини бирбирига ишқалар, гоҳо елкаси билан гумгурс деворга суйканар эди. Эрмаклар зиғирча наф бермади, баттар диққати ошгани устига, ҳадемай гирдлари ипак билан бир
неча қатор ҳошия қилинган, такаки пошнали кўн этиги нам тортиб, қўшқават жун пайтаваси ҳўл бўлди.

Ҳолдан тойган, тинкаи мадори қуриган эди, ниҳоят,
титранган кўйи ҳалиги супачада чўнқайди. Ҳамон қувурдан оқаётган сувнинг бир маромда жилдираши асаб торларини сирқиратиб ўтарди. Салдан кейин нигоҳини туйнук орқали осмонга кўчирди ва шу заҳоти қулоқлари
остида нимагадир даъват этувчи олис мозий нидоси
жаранглагандек туюлди. Недир салобат ва эҳтирос билан йўғрилган гулдирос овозлар тобора яқинлашиб келарди. Шунинг баробарида сароб каби ялтираётган ҳарир
парда ортида талғир туя минган Мўйсафид кўринди.
Энди ҳамма нарсани унутиб, ғойибда намоён бўлган
қарияни бутун вужуди билан кузатишга киришди.

Ана, Қуръони карим билан Ҳикмат девонини кўп
йиллар тароқи хуржунида, йўғ-а, жон-жаҳонида асраган Мўйсафид шахту шижоати нақадар баланд — барханлари ўркач-ўркач чўл оша, кўк билан ўпишган тоғтош оша, хазонрезгилар тутган боғ-роғ оша тиним
билмай елади. Эгри-бугри заранг говронини силкибсилкиб, талғир туясини қичаб-қичаб ҳайдайди ва ҳадемай ороми йўқолган шаҳар кўчаларига оралайди.

Мўйсафид ҳар қадамда қози Муҳаммад Валихон
ва Собир Қамарий тақдирига қизиқади, кейин эса,
Тангри назари тушган Сўз аҳволини суриштиради.
Худо таолони таниган қайси бир савобгир рўпарасида қўл қовуштириб, бор сиру савдони айтгач, афсус
ила кўксига муштлайди...

— Ҳей, отам, Хизр отам...

Уста Жамшиддин лаблари, тақрон-тақрон пўст бойлаган эмасми, аранг шивирлади, шивирлар экан, шуурини эгаллаб турган Мўйсафид қаёққадир оҳиста че



кинди. Осмон буржларини қоплаган тўда-тўда булутлар подаси ҳам тўзғиб кетди ва ҳалиги торгина туйнук ойнасига жунлари тўкилган, бўйни-сағриси ва
ўркачлари қўтирлаган, совуқда жунжикиб қалт-қалт
учаётган, кўзлари жиякларида тирсиллаб ёш музлаган
талғир туя астагина тумшуғини тегизди.

— 00660, сен-ей, охири кепсан-да, қадрдон 1 Бор,
нафасинг билан Шамсини исит) Мўлтирамай бора қол,
жонивор 1 Вақти-соати билан барини билиб оларсан,
ҳозир эса Шамсига далда бер1

Уста Жамшиддин гўё тип-тикка турганча алахлар,
ҳар неки мулоҳазасидан тамом хорижда эди; бу ҳолати иситмаси ошган ва алоғ-чалоғ босинқираб уйғонган бемор аҳволига ўхшарди. Ҳужранинг зилдек оғир
намхуш ҳавоси ва совуқ сув заҳри илигигача қақшатиб
юборди, карахтлиги тобора кучайиб, томирларида гўё
қон совий-совий тўхтади, фақат шукурки, боядан бери
шуурида бир учқун кул ичидаги сўниб улгурмаган
чўғ каби йилтираётир, шу учқун эрта бари аввалги
ўзанига тушиб кетишидан огоҳ этмоқда...

Туйнук нуқрадек оқарди, тўда-тўда булутлар тарқаб, осмон бир мулойим табассум қилди. Ҳовуч-ҳовуч
ёғилган нурда андак кўзлари қамашди, супача саҳнига
кафтларини тираб қўзғаларкан, аъзои бадани қақшаб
оғриди. Жимирлаётган сув сатҳида гириллаб юзаётган
майда-майда сарғимтир пуфакчаларни эринчаклик
билан кузатди-да, ўғли ҳоли-руҳини ўйлаб кетди...

Гўдаккина ушбу дамда тўпиғидан келган сувда дилдираб, йиқилгудек ҳолда тебраниб, нам тортган гумгурс деворга суяниб аранг жон сақлаётган бўлса керак. Ким билсин, балки бурчакда чўккалаб, аъзои бадани музлаб мизғиётгандир. Алоғ-чалоғ тушларида гоҳ
Мўйсафид, гоҳ талғир туя, гоҳ қози Муҳаммад Валихон билан юзлашиб, уларни кўмакка чорлаётгандир.
Ёки ўзи каби туйнуқдан кўринаётган бир парча осмонга нажот кўзини тикиб бўзлаяптимиё Ҳатто мушук ҳам сиғмайдиган шу тирқиш орқали ёруғ дунёга




чиқиб олишни мўлжал қилаётгани эҳтимолдан холи
эмас.

Агар шу омад насиб этса, ҳеч шубҳасиз, бирон ёққа
бурилмай, оёғини қўлига олиб, тўппа-тўғри уйлари
томон чопади, кўзларидан шашқатор ёш оқизиб, гавдасини онаизори бағрига отади, сўнг чўғи ҳил бериб
турган сандалга музлаган оёқларини тиқиб, бўри 60ласидек ютоқиб овқатланади, қорни тўйгач, ўтирган
жойида мудрай-мудрай уйқуга чўмади...

Шу ўй-тахмин баҳонасида уста Жамшиддин ўзи ҳам
поёнига етаёзган кузнинг заъфар рангларига беланган
уй-жойи, бахмал кўрпа ёпилган ва чўғи ҳил-ҳил гупиллаган сандал, чинни лаганда буғланиб турадиган мазали хўракни, ниҳоят, қачондан бери интиқланиб йўл
қараётган Ойдинбиби дийдорини қўмсади.

Зормонда темир эшик нимадандир нолигандай чийиллаб очиларкан, умид-илинж оғушида аста бош кўтарди, ҳозироқ озодлик тегиб, ўғли билан етаклашганча,
хонадони сари жўнаб қоладигандек сал-пал руҳланди.
Қўлида бир шода калитни айлантириб ўйнаётган қорақош йигит афтига қарамай тўнғиллагач, ҳафсаласи пир
бўлди ва бўсағага тиралган нарвончадан инқиллаб кўтарилди. Ҳар ҳолда назоратчи аҳволи ночорлигини тушуниб, елка тегар даражада тор тахта эшикли ҳожатхонани имлаб кўрсатди. Қабзиятдан қутилиб қайтган
ҳамоно койина-койина Шамсиддинни суриштирди, лекин бирон-бир саволига жавоб ололмади...

Узундан-узун жимжит йўлак бир дунё қасди бордек ҳўмрайиб боқади, сувоғи кўчган соқов деворлар
эса чор тарафдан қисиб келаётгандек туюлади. Шу
қадар теран сукунат чўкканки, пашша учса билинади.
Қайси бир панада гўё товуш ютадиган қурилма ўрнатилган-у, ўша савил кеча-кундуз ичкари-ташқарини
бир маромда осудалик билан таъминлар эди.

Бешинчи қаватда яна ҳам теран, яна ҳам залварли
сукунат ҳукм сураётган эди. Ногоҳ устоз ҳар қадамда
жодуга ўхшаш айрича нарса зоҳир эканлигини эъти



роф этди. Шу ҳол сабаб бўлдими ёки нуқул ўғлини
ўйлаётгани боисми, қўшқават дерезаларига духоба парда
тутилган, яп-янги юмшоқ мебеллар билан жиҳозланган ёп-ёруғ ва иссиқ хона соҳибини дафъатан кўрмади. Сўнг суянчиғи баланд оромкурсида бемалол ястаниб ўтирган анчайин басавлат кишига кўзи тушди-ю,
ҳангу манг бўлди.

Асли таажжуби беҳуда: тегишли жабҳада фаол жавлон урган ва мартабаси ошган Фаттоҳ Обидий яқинда
шинамлиги ва ҳашами билан аввалгисидан кескин фарқ
қиладиган ушбу бўлмага кўчиб ўтганди.

— Ай-ай Нучева: Чирой тетик, амак, — ўрнидан
мамнун қўзғалди нозир. — Ҳавас қилдук, ҳавас)

Томоғи қуруқшаб, кўз ўнги тиниб бораётган уста
Жамшиддин қаҳрини қандай тўкишни билмасди. Қанийди, дафъатан мўъжиза рўй бериб, ғазабини тўқмоқ
қилса-да, уриб ёрса муттаҳам нозир бошини; Хамирдек ийлаб ташласа гавдасини) Асли унга бу жазо Худо
ҳақи кам, лекин сал-пал хумордан чиқарди. Тобора
кўнглида интиқом ҳисси жўш урмоқдан.

Уста Жамшиддин саранжом-саришта хонани оғирсиниб кўздан кечирди. Тўрдаги деворга илинган ва аввалги хосхонани ҳам безашга хизмат қилган суратдан
анчагача кўз узмади. Ахийри, нигоҳи қизил мовут
ёпилган узун устол чеккасида турган, бўғзигача сув
тўлғазилган машрабага ўхшаш шиша идишда тўхтади.

— Хўш, амак, сизга хўжалугимиз маъқ-қулме7

— Ҳа, жудаям1..

— Ўвв, балет Энди десайиз... Хўш, хўш1

— Биродар, ўғлим қани

— Ўғул.. Э-ҳе, ўғул 2 — овозини кўтарди Фаттоҳ
Обидий, ҳорғин қиёфасига кулги югуриб. — Шахсий
кантиролимда. Локигин айшини суропти. Ундан хавотир қилиш истидна.

— Худо ҳайр берсин, бир кўра

— Албатта. Пақат кейинроқ.

— Илтимос, айтинг, унга егулик беришсин)..




— Ай-ай1 Ўзимми амаким, уёлмайсизме7 Шуям гапмеё Егани оллида, емагани кейтида-ку. Қани, ҳа... Тортинмай мундоғ яқинроқ келинг-чи. Э, ҳей, ўтирилсачи. Аёқ оғримасун. Ҳалиги... балки эрта онаси олдига
жўнатамиз. Бир ёғи сизгаям боғлиқ-де. Ие, нимага
йўталё Бир капли қўрқилмасин, давоси шахсан ўзимдан{ Шунақа дори борки).

Одамзод доим илтифот гадоси, айниқса йўқ жойдан айбдор саналиб, бўҳтон чангалида гангиб турганда
ҳар қандай такаллуфни ноилож эътиборда тутади.
Ҳозир ўзи туфайли ҳибс қилинган ўғли аҳволидан салпал хабар топган устоз бир қадар тетиклашди, шунинг
баробарида, тўқ қизил мато ёпилган устолда ялтираб
турган шиша идишга яна тамшана-тамшана термилди.

— О-о, ттшшундим, тушшундим, — аста машрабани бўйнидан тутиб кўтарди Фаттоҳ Обидий. — Л0окин кечаги-де. Анча туриб қогон. Ҳозир айтомиз. Тозасини беришсин.

Тариқат доирасидаги таомилларга уста Жамшиддин
илгаритдан иложи борича жиддий риоя қилади. Шу
сабаб мезбон иримидан ранжимади, аксинча, хиёл
дили ёришди, зеро, билардики, тун бўйи идишда қолган сувда шайтони лаъин ғусл айлайди...

— Шамси пўлвон анақароқ экан-ку, а, амак2 —
Фаттоҳ Обидий дераза рахидаги қатор-қатор сопол
тувакларга машрабадан милдиратиб сув қуяркан, ногоҳ
истеҳзоли илжайди. — Ҳимм... Анови чичқоқ таналарга қаранг. Паддарига минг наълатт

Недир хавотир туйган уста Жамшиддин оғир-оғир
қадамлар билан дереза сари келди ва мил-мил терлаган
ойнадан ташқарига мўралади. Кечадан бери тўпиғидан сув
кечиб, туйнуқдан қайчи билан кесиб олингандек туюладиган осмон парчасига термилиб, оғалари дийдорини
қўмсарди, лекин ҳеч қачон уларни бунақа аҳволда кўришини ўйламаганди. Чарх шунчаям аямадими, деди ичида
ва нозир қадди-бастига нафрат нигоҳини қадади; мезбон
ҳануз хотиржам аҳволда мириқиб гул суғорар эди.




— Биласиз, оллиндаги Собир Қамарий, ўзини пешқадам шаййир санайди, — бўшаган машрабани ниҳоят жойига қайтариб қўйди Фаттоҳ Обидий. — Сиз
қандоғ пикрдасиз

— Бўлса бордир..

— Ай-ай1 Эсон Мансурий арз ёзгон устидан. Заҳарли йилон деб мазах қиганми-ей. Юмшатиб келинг,
жавр бўлмасин дедик. Аммо кўнмади. Бошқача таърипи йўқ эмиш

— Заҳарли йилон ўзи эмасмикинг

— Тисс). Ҳалиги... зоғлор бадга урди, деб бошлаган бир шейрини ошнайиз. Ҳатто уёлмай газитда бостиргон. Хўш, амак, сизнингча зоғлори нимаси7

— Билмадим. Қаёқдан ҳам билардим.

— Аксига олиб, сизам муноқа аёқ тираёпсиз.

— Имонимни ўйлашга мажбурман.

— Сиззи бу ерга кетирган имон эмасми

— Иложим қанча1..

— Опаснасиз, опасна1 — қисқа жимлиқдан кейин
иягини сийпалаб Ғудранди Фаттоҳ Обидий. — Хўш,
анҳорда оқизилган китоблага кесок... Айтинг-чи, нечтасини қутқаргонсиз ва кимларга ташитгонсиз 2

Ҳануз ичи сидирилаётган уста Жамшиддин диққатэътибори ҳовлида эди, оғаларим изларига қайтишармикин, йироқдан бўлса ҳам уларни тағин бир маротаба
кўриш насиб этармикин, деган илинжда мўлтираб турарди; томдан тараша тушгандек берилган савол бирдан ўй-хаёлини пардек тўзғитди. Сўнг хаёлида яна акаси содир қилган ўша воқеа жонланиб кўкси ачишди,
ҳатто сув совуғи суяк-суягидан ўтиб кетган ўғли оғриб
қолганини ҳам эслади.

— Ҳеч кимга ҳеч нарса ташитганим йўқ{ Тан оламан, пича кўмдим, лекин калламни узсангиз ҳам жойини айтмайман ..

— Қуръон ҳам боме оросида Тўғре айтсангиз,
ҳозир ошиқингиз олчи. Нима, ўша нарса сиззи жонийиздан азизме2 Ёки арзандангиз жонидан2




— Худо ҳақи, айтинг, ўғлим қайда

— Ай-ай) Шошманг дедим-ку, — Фаттоҳ Обидий
бетини таниш хайрихоҳлик нишонаси қоплади. — Сиз
аввал мундоғ бизага сал қайишинг-да, ана ундан кейин... Ай-ай1 Ҳали ўртада ака масаласи ҳам бор-ку1

— Акам қайишди. Ана аҳволи

— Ертўласидан манови топилди-да.

Бўғзи ачишаётган устоз Фаттоҳ Обидий малол аралаш узатган анчайин салмоқли рисолани таниди. Кўкси
ўпирилгудек бўлиб, аста бош чайқади, ахир, у дабдала-абгор эди: зарҳал юритилган қалингина чарм муқоваси йиртилган, кўпгина варақлари юлиб олинган,
ғижимлаб ташланган...

Эсида, мулла Ражаб ушбу жилдни тугатиб, таҳрир
назаридан ўтказгунча неча тунларни шам ёруғида бедор кечирган эди; шойи саҳифаларини пурмаъно масала-қоидалар билан тўлдиргач, қайта кўчириш учун
дидли хаттот биродарига топширган ва уни тузуккина
ақча ҳамда лутфу карамлар билан сийлаган эди.

— Яшириб қолгани сабабики, буни акам юраги қони
билан битган. Сиз билмайсиз, у рақам олими, неча йил
игна билан қудуқ қазигандек қилиб ҳисоб илмини ўрганди. Билганимни ўзим билан тупроққа олиб кетмай деган
муддаода қилди шу ишни. Худо ҳақи нияти холис

— Ай-ай:1 Тузук бошладийиз, кейин сал... Майли,
аста-секин тил товишамиз1 — Фаттоҳ Обидий гумашта олиб кирган машраба сувидан истаконни лим-лим
тўлғазиб узатди, аммо устоз қўлини қайириб ташлади. — Иҳмм1 Шошип нимаям қилдук. Ҳозир борингда, мазза қилиб дамми олинг, ачиган мияни тинитинг.
Этталаб тайёр жавоблар билан келарсиз1..

Калласи ғовлаб бораётган бўлса ҳам гоҳ кулиб,
гоҳ қовоқ солиб тикилаётган мезбон йўрғалай келиб
оромкурсига чўкди. Кўзлари милтираб ёнарди. Ҳайтовур қуриб кетгур нимага шама қилганини устоз
англади. Чиндан ҳам ўғли ва ўзининг жони шу суллоҳ банда қўлида, шу банда ҳар иккаласи жонини




истаган кўйига солиши мумкин. Вақти-соати етганда охир-оқибат бири бўлмаса бири букилиши, қарчиғайдек бўзлаб, раҳму шафқат тилаб пойини қучишига ишонади. Балки у ҳақдир, ахир, эрта нималар
рўй бериши маълум эмас. Лекин осмон узила тушиб, қиёмат-қойим бўлганда ҳам аҳду қарорларида
туришлари керак.

Хонани зилдек жимлик қаърига тортган дамда
Фаттоҳ Обидий қизил мовут ёпилган устол биқинида
қўндирилган тугмачани аста босди; энди ҳаракатида
хотиржамликдан кўра бесаранжомлик устунроқ эди.
Ҳатто беихтиёр чуқур хўрсинар экан, бу падар лаънати тош, деди ичида, ундан ҳам бешбаттар, йўриққа
солгунимча она сутим оғимдан келса керак.

Шу асно гавдаси бениҳоя улкан, сарғиш соч қоплаган калласи бодрингдай кичкина, лаблари парракланган
каби юпқа эркак хонага дадил бош суқди. Тахминан у
қирқларни уриб қўйганди: ўртаси чуқур пешонасини
ажин тилимлаган, қировлаган тақасимон мўйлови қулоқлари томон дикрайган эди, алҳол, таомилдаги эҳтиромни адо этмоқ учун остонани шунақа гурсиллатиб тепдики, дераза ойналари тўкилгудек зириллаб кетди.

Афтидан давангир олдинги қоровул — қорақош
йигит билан ўрин алмашинган эди; ёпирай, бу ҳам
ўлгудек ичимдагини топ хилидан экан, Фаттоҳ Обидий юмшоқ товушда буйруқ бергандан кейин, чап
қошини чапанича қилиб учирди-да, уста Жамшиддинни қўлтиғидан силтаб тортди. Шундоқ ҳам тутдек илвиллаб, Шамсиддин ҳоли-руҳини ўйлаб турган устоз
оғринди, ўнг оёғини саҳнга тираган кўйи нозирга ўгирилди. Қароқларида ёш ҳалқаланди-да, юраги тубидан
бир нидо узилди: биродар, жонимни олинг-у, ўғлимни қўйворинг1 Кўрсаткич бармоғини чаккасига тираганча ўйга чўмган нозир тағин Қуръони каримдан гап
очди-ю, нафасини ичига ютди, дарҳол ўмганини тик
тутганча эшик сари одимлади...




Xx

Ўтинчи беҳуда кетгани учун хамирдек бўшашган
ва ўртанган эса-да, уста Жамшиддин қовоғи солинган
давангир ортидан кўкрак кериб мардона одимлади.
Фақат, ғира-шира ёритилган узундан-узун йўлак бўйлаб бораркан, Фаттоҳ Обидий ҳузурида ногаҳон дийдаси юмшагани ва кўз ёшларини тийолмай қолгани
учун ўзини ўзи койиди. Шу иши чакки бўлди, Худо
ҳақи чакки бўлди. Ҳартугур ўзини тутиши лозим эди.
Ўша палла каловланиб, бутунлай эсини еб қўйдими
нима бало Ахир, нозир қаҳру ғазаб отини жиловлаб
олганини, токи ройига юрмас экан, ҳар қандай оҳу
зорини ҳатто эшитишни ҳам истамаслигини сезиббилиб турарди-ку{ Тангри қарғишига учрагур доим
сопини ўзидан чиқариб келаётганидан воқиф эди-ку1
Бари тўғри, лекин пушти камаридан бўлган ўғлини
ўйлаб чидолмади-да{ Жигарпораси, эрта чироғини ёқиб,
ҳунарини эъзозлаб ўтирадиган дилбанди бемаврид
хазон бўлса тамомила хону мони куяди, ундан айрилгандан кўра жонидан айрилгани минг карра авлороқ 1.

Бутун борлиғини недир олов куйдираётгандек бир
ҳолга тушган уста Жамшиддин аста пешонасига шапати урди: наҳот охири шўри қуриб, тиз чўкишга мажбур бўлса 1 Наҳот кўнглини иситиб-ёритиб турган
ўтни ўчиришдан бошқа чораи тадбир тополмаса 1 Палапони пешонаси шунча ҳам шўр экан-да, ҳайҳотки,
йўқ ердан кутилмаганда пайдо бўлган, ҳеч бир юрак
сиғдиролмайдиган мудҳиш ғалвалар тўфонига ўралашиб қолди.

Агар янглишмаса, ҳозир ўғлон рутубат ва тортанак
босган қайси бир ним қоронғи ҳужра кунжагида аламу андуҳ чекиб афтодаҳол ётибди. Хаёлини Ашаратхона обидаси таг-заминини манзил тутган Қуръони карим банд қилган... Эҳтимол, Собир Қамарий билан
мулла Аҳмад сўйлаган ҳикоятларни дилидан кечириб
руҳи ёришаётгандир, ажаб бир кунда учрашган Қалам




ва Қонуннинг саодатли тақдири бағрига умид Оловини
қалаётгандир ёки талғир туя минган Мўйсафид билан
ўзича баҳсу мунозара қураётган бўлса ажабмас. Тағин
ким билсин, эҳтимол, тўнини тескари кийволган Пакана ва бошқа гумашталар қуршовида, дўлдек ёғилаётган
илмоқли саволларга жавоб беролмай, дағ-дағ учаётгандир, эҳтимол, соқов деворни муштлаб ёки тепкилаб, армонга айланган некбин кунларини қўмсай-қўмсай ўксинаётгандир, муштипар онаси дийдори ва иссиқ қучоғини соғиниб ўкраб-ўкраб бўзлаётгандир.

Уста Жамшиддин хўрсинди, бинобарин, кўп маротаба асқотган идроки тағин алдамаганди; давангирга
эргашиб ертўлага тушаётганда Шамсиддин зина яқинидаги торроқ хонада, важоҳати бузуқ Пакана рўпарасида бўздек оқариб турар, миясида алкаш-чалкаш мушоҳадалар чириллаб айланар эди. Пакана пишқирганча
иягидан тутиб деворга тираганда ҳам, оч биқинига тарсиллатиб устма-уст мушт қўйганда ҳам миқ этмади,
фақат кўпчиб-кўкарган ёноқларини милт-милт ёш
ювар, хира тортган қароқлари ҳеч нарсани кўрмас эди...

Пароканда ўйларга чўмган, юрак-бағри сим-сим эзилаётган уста Жамшиддин таниш овоз — афсус-надомат ва нафрат билан йўғрилган йиғини хиёл эшитди,
фақат эзгин-эзгин янграб, дилни ўртаб-ўртаб юбораётган нола қайси тарафдан келаётганини билолмади.

Соявонли қалпоғи кичкина бошини қозондек ёпган
давангир тилини ютгандек ҳануз жим, шунчалар хотиржамки, сайрибоғ қилиб юрган одамга ўхшарди;
мушук каби шовурсиз одимлаб, туси ўчган эшикка
яқинлашаркан, рапидадек кафтига йўталди. Шошдими ёки туғма шапкўрмиди, ҳар ҳолда калитни қулф
тешигига тиқолмай анча куйманди. Эскириб кетган
ва қурум босиб занглаган қулф жонивор ўжарлигини
қўймаганда ҳам имиллашдан нари ўтмади.

Уста Жамшиддин деворга елка тираган кўйи қалин
сарғимтир жун қоплаган йўғон билаклар ва айри чўпга
ўхшаш панжаларни ижирғаниб кузатарди. Сўнг, қишла



ган ғорини тарк этган айиқдан қаери кам, деган ўйда
ичида кулди, куларкан, нари тараф зинасидан аллакимлар дукир-дукир тушаверди. Шулардан бири ўғли эканлигини тахминлаб, недир орзиқиш билан аста ўгирилди.

— Шамси-ии, жига-аарим, сов-омо-оонмиса-аан1 2

— Да-да-а1 Да-да-а-жоо-он1..

Шамсиддин бўғзидан хўрсиниқ аралаш узилган аламангиз қичқирик уста Жамшиддин юраги боғини қиймалаб ўтди. Кўрпалай бошлаган соқолини аста ғижимлар экан, болажони икки ўт ўртасида қолгани, баридан безгани, охир-оқибат тўлиб-тўлиб тугаёзганини
яққол пайқади. Кўзлари чақчайган Пакана сомон тиқилган қопдек судраб кетганини кўрди-да, жони ҳалқумига тиқилиб, ўша ёққа ўқдек отилди. Аммо ниҳоят қулфни бўйсундирган давангир чапдастлик билан
қўлтиғидан тутди, олайганча бир силтагандики, шундоқ ҳам лўқиллаб оғриётган боши гурсиллаб деворга
тегди. Сўнг кутилмаган тепкидан тор ўрага учиб тушди ва анча маҳалгача ўзини билмай юзтубан ётди.

Тавба, хаёлида рангго-ранг залворли нарсалар тўп-тўп
қовжироқ хазон янглиғ чирпирак айланар, тизгини йўқ
довулдек пайдар-пай гувиллар эди; ростдан ҳам бутун
инон-ихтиёри ғойибдан узлуксиз эниб келаётган, аллатовур афсун билан тўйинган, недир умид ато қиладиган куч измида эди. Хаёлан бир зарб қилувдики, симон
деворлар парчаланиб, рўпарасида ғаройиб олам гавдаланди; бу олам бир вақтлар қози Муҳаммад Валихон талғир туя минган Мўйсафидни учратган даштнинг ўзгинаси эди. Ним қизил уфққа туташиб кетган қир-адирлар, ўрмонлар ва ўнгирлар беҳудуд ва сокин бўлиб,
фалакдан ёғилаётган тип-тиниқ шуълага кўмилган эди.

Уста Жамшиддин эс-ҳушини йиғиб, истар-истамас
кўзларини очаркан, қулоғига сувнинг бир маромдаги
жонсизгина шилдираши чалинди. Тирсагига тираниб,
инқиллай-синқиллай ўмганини симон полдан узди-да,
Худодан сабр тилади. Ҳозир чамаси Яратган ҳам оҳу 30рига бепарво эди. Хўш, нима қилсин, пешонасини мано



ви қатгол устунга уриб ёрсинми ёки чангали билан кўксини шартта ёриб, минг аламда куйган юрагини суғуриб
олса-чи"1 Шундай қилса озроқ енгил тортадими, ё раб1

Уста Жамшиддин мийиғида истеҳзоли кулди, ахир,
наҳотки аросат бандасига айланиб бораётир 1 Ноилож
ёрилган кафтларини сирти шўралаб кўпчиган деворга
тиради, шўр аралаш нам томирларига туман каби сингиб-ўрнашиб бораётганини туйди-да, хўрсинганча хиёл
ортга чекинди, охири, не қиларини билмай, сокин чайқалаётган кўлчани тўпиғидан кечиб, нари-бери чўлп-чўлп
юрди. Салдан кейин ҳалиги нажот бахш этувчи туйнук
сари умтилди. Ёруғ дунёдан жилла қурса бир парчани
раво кўргани учун Тангри таолога яна бир карра шукрона айтди. Бўз рангдаги сокин осмон нурланиб, митти
юлдузлари билан бирга, замин сари кўчаётгандек туюлди. Қулочини ёзиб фалакни қучмоқни орзу қилар экан,
тасаввури кўзгусида талғир туя минган Мўйсафид пайдо бўлди ва жимгина ҳалиги супада чўк тушди.

Уста Жамшиддин йилдан-да узун туюлган тунни
шу аҳволда кечирди; аъзои бадани қақшаб, тикка қўйилган ғўладек сўррайган ҳолда мизғиди, баъзан хуррак
тортишга ҳам улгурди, ҳатто лим-лим анҳорда қаторлашиб оққан китобларни, ер остини макон тутган
Қуръони каримни туш кўрди; олисдан неча бор Мўйсафид наъраси чалинди қулоғига...

Ниҳоят, тонг отиб, элас-элас туйнук оқарганда шунақа карахт ва лоҳас эдики, танаси бор-йўқлигини хам,
юраги тепиб-тепмаётганини ҳам тузукроқ сезмасди.
Фақат бўғзига нимадир суяқдай кўндаланг қадалиб олганини сал-пал ҳис этарди. Унутиб юборишди чоғи, кун
бўйи йўқлашмади. Эшикка термилиб чарчади, ахийри,
аста-секин хира тортаётган нигоҳи орқали туйнуқдан
тўда-тўда булут босган осмон парчасини кузатишда ҳам
маъно-мазмун қолмади. Энди ҳатто қимирлагани қўрқарди, ёпирай, ҳатто мулоҳаза юритиш чексиз азобдан
иборат эди, сал тебранса минглаб игна товонидан тортиб то бўйнига қадар бирдан санчилгандек бўларди.




Баъзан хаёли Шамсиддин сари оғади, тасаввурича, ўғли
ҳам ақл бовар қилмас уқубат домида чор-ночор ингранаётир. Ҳайҳот, у ҳали нақадар хом — пишмаган, нозик
ва мўрт, қандай дош беради Фаттоҳ Обидий ёки Пакана
ўйлаб топган найрангларга: Қора калтак остида охири
ниҳол каби букилмайдимиё Йўқ ердаги ёлғон-яшиқ ваъдаларга лаққа учмайдимиё Илойим, карами кенг Оллоҳ
сабр-бардош ва фаҳму фаросат берсин, акс ҳолда, бари
тугайди, элу юрт олдида юзи шувит бўлади, шувит).

Уста Жамшиддин куйишиб-ачишаётган сийнасини
оҳиста уқалай-уқалай туйнукка термилди; баҳонада
орадан қанча вақт кечганини аниқламоқчи бўлди. Бунинг иложи йўқлигини англаб чимирилар экан,
ҳўмрайиб боқаётган эшик кутилмаганда шарақлаб
очилди. Кўзлари ўйноқлаган, билаклари йўғон-йўғон,
бошлари тақир қирилган гумашталар апир-шапир ташқарига судрашди. Ғира-шира ёритилган йўлак адоғидаги сохту сумбати айрича эшикдан турткилаб киритишаркан, ивирсиган бўсағада кесакдай қотди.

Маҳобатли золни эслатадиган доирасимон бўлмада
кўнгилни беҳузур қилувчи ачқимтир бўй ўтириб қолганди; япалоқ гранит тошлар фарчланган кенггина саҳн
сирпанчиқ, ёлчитиб сувалмаган девор-шифт, ҳатто рутубат чулғаган қуп-қуруқ ҳаво қўнғир тусда бўлиб,
икки-уч энли ёриқлардан қанақадир махлуқлар мўралаб тургандек туюларди; бунда сими аллақайси нуқтага пинҳона уланган ўтирғични ҳам, қарийб бир газлик резина тўқмоқни ҳам, йўғонгина пўлат говронни
ҳам, кўн арқону қамчини ҳам учратиш мумкин.

Айтиш ноўнғай, лекин айтмаса бўлмас: ўртароқда
ёнма-ён ўрнатилган бир нечта нарвонсимон қурилма
бошқача салобат касб этгандики, қолган барча буюм
улар олдида сариқ чақага ҳам қимматдек туюларди.

Ҳавоси тобора оғирлашаётган хонада зарғалдоқ тусли, этаги қайрилма узун халат, қўнжи калта кирза этик
ва йўл-йўл чизиқли қалпоқ кийган кўса тахлит кимсалар тимискиланиб юришар, фақат имо-ишора билан




сўйлашишар эди. Бу ерда чамаси Пакана ҳокими мутлоқ бўлиб, ҳар бир хатти-ҳаракатни бошқарар ва барчага бирдек йўл-йўриқ кўрсатар эди. Ярамагур бир
четда тўрсайганча савлат тўкиб турар, ҳар замонда
чулдираб депсинар, ҳар сўзи оғзидан чиқар-чиқмас
бекаму кўст бажарилар эди.

Яна таажжубли жойи, хонада ҳар сония имиллаб,
ипдек эшилиб кечади, гўё Пакана вақт жиловини ушлаб
олган-у, истаган пайтида бўшатади. Ана, кафтини кафтига ҳузур қилиб ишқалагач, қалин лаби четини чап томонга қарата бир ғалати учирувдики, хизмат аҳлидан
бирови устозни ҳалиги қурилмада (ёпирай, қуриб кетгур нима эканки, турқи бу қадар совуқ) қўғирчоқдек
буклаб ётқизди ва ўзи тепасида қозиқ мисоли қаққайди.

— Тақсир, ачиган мияни оз-моз ишлатинг, — бирбир босиб яқин келди Пакана. — Бизга ану савил,
сизга жон керак. Ўғилчани эслатиб ўтириш шартмас.
Ҳали оз бўлса ҳам имконийиз бор1..

Чурқ этмай уста Жамшиддин афтини ўгирди ва ичида калима қайтарди. Адолат қўриқчиси саналмиш Тангри таоло пешонасига иззатдан хориждаги ажални битган бўлса — иложи қанча, тишини тишига қўйиб чидайди-дат

Ўлиқдай чўзилиб бемажол ётаркан, уста Жамшиддин кулган бўлди, хаёлида ногоҳ ранг-рўйи заъфарон
Шамсиддин, сал ўтмай ҳафта мобайнида қадди букилиб,
соч-соқоли бутунлай оқарган Собир Қамарий, яна аллакимлар гавдаланган дамда танасини симдек қаттиқ каноп арқон ўради, сўнг ўзаро туташ мурватлар шиғиллаб
ишлай кетди-да, ҳужайралари бўйлаб гўё олов югурди,
аниқроғи, юксак чўққидан ланғиллаб турган маҳобатли
алангаи оташ ўртасига гупиллаб қулади. Лаҳза сайин
зўрайган гулхан тафтида узоқ жиз-биз бўлди, чирсиллаб
ёна-ёна, охири бир ҳовучгина кулга айланди...

Лоф эмас: уста Жамшиддин жаҳаннам оғзидан қайтди. Яхши ҳамки Тангри қўллади ва ажал фариштаси
шафқат қилди. Ҳушини ўнглаганда юраги темирчи бос



қонидек гупиллаб урарди. Анча муддат ҳатто кўзларини очолмади, ахийри очди-ю, рўпарасида йиғлагудек
бўлиб турган мулла Ражабни, чаён чаққандек типирчилаётган Собир Қамарийни, назаридан ғусса ва нафрат
ёғилаётган мулла Аҳмадни кўрди. Тили айланмай, аранг
оҳ чекаркан, қароқлари ҳалқа-ҳалқа ёшга беланди.

Ногоҳ Пакана дўриллаган товуши билан хонани
қамраган зилдек жимликни бузди, ҳатто дўлайганча
олға босди-да, елкалари силкина бошлаган ва қизарган
кўзларидан ёш тирқираган мулла Ражабни тепиб йиқитди. Шу заҳоти пиқир-пиқир кулаётган икки бақувват гумашта шўрликни бошқа бир қурилмага юмалоқёстиқ қилиб чалқанча ётқизди ва энли-энли қайишлар
билан ўраб-чирмаб ташлади.

Пакана деворга қапиштириб қўйилган доскадаги думалоқ тугмачалардан бирини босган ҳамоно, қалдираган
товуш янграб, хона бор бўйи-залвори баробарида тўнтарилиб тушгандек бўлди ва устоз акаси ҳам ўзи каби
дўзах оловида ёнаётганини бутун вужуди билан ҳис қилди. Навбат дағ-дағ учаётган Собир Қамарий билан мулла
Аҳмадга етганда ўзини тутолмай ошкора бўзлаворди, овозини қўйиб шунақа бўзладики, гўё қачондан бери дили
тубида чўкиб ётган армон қўзғалиб кетган эди.

Орадан бир кун ўтгач, уста Жамшиддин ўша маҳобатли бўлмада тағин қўноқ бўлди, тағин Пакана ташаббуси билан, ҳалиги падар қусур қурилмада жаҳаннам
қаърига бориб келди. Шанғиллаб турган қулоғига гоҳо
элас-элас Ғғудранишлар чалинарди. Дўлдек ёғилаётган
саволларга парво қилмас, эй, Худо, бундан кўра бир-йўла
калламни узиб қўя қолишса-чи, дея шивирлар эди.

Уста Жамшиддин титрана-титрана Мўйсафидни
эслаган чоғда кимдир темир говронни ишга солди.
Шишинқираган бўйни аралаш елкасига теккан зарб
туфайли яна ҳушини йўқотди, яна зулмат сари лўкиллаб қолди. Қачондир сал-пал ўзини ўнглагач, илк
кўргани оқланган девордаги мулойим кулаётган киши
сурати бўлди, кейин нигоҳи қандил осилган шифтга




кўчди, тўқ жигарранг парда, турли жиҳозлар бўйлаб
сирғала-сирғала чарм қопланган оромкурсида ястанган Фаттоҳ Обидийда тўхтади.

Уста Жамшиддин ҳарчанд уринса ҳам безатилган
ҳашамдор бўлмага қандай келиб қолганини эслолмади. Айни пайтда хаёлини турқ-таровати совуқ қурилмада чийралиб ётган оғалари қиёфасида акс этган даҳшат кўланкаси банд қилди. Бир хўрсинди-да, асал суртилган бўрсилдоқ кулча нон чайнаб, бемалол иссиқ
чой ҳўплаётган, бурни учини реза-реза тер қоплаган
Фаттоҳ Обидийга тикилди. Тумтароқ фикрларини бир
нуқтада жамлаб, ундан ўғли аҳволини сўрамоқчи бўлди.
Аммо эплолмади, тили ари чаққан каби гупдек шишган ва танглайига ёпишган эди.

— Амак, янгони қучоғида ётавуриб тегманозуг бўп
кетгон эконсиз-де, а2 — иккинчи кулчага қалин қилиб
асал сурта бошлади Фаттоҳ Обидий. — Намунча қалтирайсиз2

Уста Жамшиддин мушт ўқталди..

Кўп нарсани кутган эса-да, буни кутмаган Фаттоҳ
Обидий дабдурустдан пиёлани ташлаб юборганини
билмай қолди, ҳатто чинқирганча отилиб турди. Босар-тусарини билмай Пакана пилдираб кирганда юмшоқ диванда оғзидан кўпиги келиб қалтираб ётар, рангрўйида қатра қон йўқ эди.

Нима гаплигини англаган Пакана бароқ қошларини
чимирган кўйи олға ташланди. Саросар турган устоз тисарилди. Лекин ҳавода ўйноқлаган резина калтак зарбидан қутилиб қололмади. Ногаҳон қароқларидан ўт сачраб,
шуурини қоронғилик босди. Ҳушини йиғиб олганда тағин қулоғига сув шилдираши чалинди, юраги нотинч тепар, боши лўқиллар, томоғи қақраб кетган эди. Энди Худони ёдлаб, сокин ўлтиришдан бошқа чораси қолмади.

Уста Жамшиддин ҳалиги туйнук орқали бир парча
осмонга назар солганча неча бор кунни кеч қилди, неча
маротаба тонгни қаршилади. Нуқул хаёлида туфроқни
паноҳ айлаган Қуръони карим гавдаланади, баъзан де



вор ортидан нолиш эшитилади-да, чидолмай чимчилоғини чайнайди ва тирноғи остидан қон сизади...

Бугун субҳидам палласи уста Жамшиддин талваса
ичра нарвонсимон қурилмада чўзилиб ётарди, тепасида Пакана мамнун илжайиб турибди. Ноилож Худодан эҳтимол минг биринчи бор сабр тилади ва сиз
қистаб сўраётган нарса менда эмас маъносида бош
тебратди. Сўнг яна таниш бўлиб қолган санчиқ хуружини туйиб ингранди, сал осуда тортган маҳалда
қўлтиғидан тутганча судраб кетишди. Кўз ўнгидан олақуроқ манзаралар лип-лип ўтар ва шарпа каби йўқолар эди. Ҳаял орасида ўзини дид билан безатилган
муҳташам хонада кўрди...

— Ай-ай) Амакжон, Шамсивой нима деганини биласизмей — лабига хотиржам папирос қўндирди Фаттоҳ
Обидий, тунов куни рўй берган нохушликни ҳатто эслатмай. — Аскар бўлса бизани пешонамиздан битта-битта
отармутй

Баҳонада уста Жамшиддин суяги қотиб улгурмаган чироқёқари ўзидан ҳам оғир аҳволда қон ютаётганини сезди ва ич-ичидан зил кетди. Айни чоқда недир ғурур юрагига мадор бағишлаб, кўкси тоғдек ўсди.
Ҳайтовур барака топгур ён бермаган, оғзидан гулламаган кўринади, офаринки, зиғирча жонида товчалик
ирода ва сабру бардош жам экан-да. Илойим кўз тегмасин, охирига қадар тилини тийсин. Ҳалиги писандани эса, Тангри номига қасамки, зап топиб айтибди.
Юрагида ёли борлигини рўй-рост исботлабди. Агар
милтиғи бўлсайди, аяб-нетиб ўтирмай, ўзи ҳам барини юмрондай битта-битта териб ташларди.

— Амакжон, ҳимм... Бир масала... Бугуннан эски
машмашани бир четта йиғиб-териб қўйсок, — тугуни
кичик бўйинбоғини эрмакка тўғрилади Фаттоҳ Обидий.— Майли, Қуръон ўзингизга сийлов бўла қолсин.

— Тавба қилдим-ей1..

— Хўш  Ай-ай1 Эрта кечроқ Оймаржон маҳалласида котта йиғин бўларкан, жамоат ҳузурида ваъз




айтасиз. Маъқулме Омадийиз човуб кетганини қаранг.
Сизга тепа алойида ишонч билдирган.

Недир чигил тушди устоз кўнглига, ахир, кутилмаганда Фаттоҳ Обидий нечун бу қадар юмшаётир
Таажжубки, гуноҳини ювиши ва ўғли билан биргаликда уйига жўнавориши учун ажойиб имкон яратиб
берилаётган эмиш-а1 Муттаҳам бекорга бундай турланаётган эмас, бинобарин, бир балоси бўлмаса шудгорда қуйруқ на қилур, деган эскилар. Қолаверса, қанақа
йиғин эканки, келиб-келиб у ваъз айтиши керак —
шуниси айниқса шубҳали туюлмоқда.

— Бу ишга ярамайман, — деди ниҳоят уста Жамшиддин, бир хулосада тўхтаб. — Иккиламчи, имоним
комилки, ваъдада туришингиз гумон

— Ай-ай 1 Жудоям ношукур одамсиз-де. Қуръонни-ку беришга кўнмаёпсиз, энди яна тихирликме Дангал келишсак: сиздан нухотча хизмат, бизадан тоғдак
вапо{1 Қалай, маъқулме7

Недир илинжда устоз бош ирғаган бўлди.

— Э-ҳей, боракансиз-у, садағайиз кетой, — Фаттоҳ Обидий илжайганча ғаладондан букланган варақ
олиб узатди. — Ҳимм... Мана, Шарип урпон ёзгон.
Жа қотиргон. Баччағарни саводи зўр-де. Ҳижжалаб
ўқиб чиқинг, иложи бўлса ёдласангиз...

— Об6бо, Худо бехабар-ей, — деди уста Жамшиддин, қоғозга кўз югуртиргач. — Гумроҳ нимани бу
қадар оёқ ости қилаётганини билармикин

— Билганда-чи; Саводи зўр дедим-ку1..

— Бас, камина ўша йиғинда иштирок этмаймани..

Қалампирдек аччиқ нарса тиқилди устоз бўғзига ва
хаёлида беихтиёр Шариф урфон жонланди. Падар қусур
муаллим замона зайлига берилгани тўғри, лекин шунчаликка боради деб сира ҳам ўйламаган эди. Ахир, қандай мажбурият юзасидан бунақа телба-тескари ва мазаматрасиз битик қоралади экан Бу ўқилган пайтда нене улуғлар гўрида тик туриши, не-не зотлар арвоҳи
чирқираб қолиши наҳотки нобакорнинг дилидан кеч



маган бўлса1 Кимда қасди бор, қайси машойих ёки
сўфийда Эҳтимол, Фаттоҳ Обидий қутқусига учиниб,
мозийга кучини кўрсатиб қўймоқчидир. Мозий билан
ўйнашиш оқибати ёмон бўлишини аттангки билмайдида...

Уста Жамшиддин тўнини тескари кийди, унинг
қуруқшаган бетида чексиз нафрат ва надомат ифодасини кўрган Фаттоҳ Обидий бўзариб қолди. Бадбахт
амакни охири букдим, деган ўйи чиппакка чиққани
алам қилиб кетди. Аммо сир бой бермасликка уриниб, чап кўзини ярим юмганча бемалол оромкурсига
чўкди-да, бурқиратиб папирос тутатди.

Суҳбат боқий бўлганини англаган уста Жамшиддин
назоратчи киргунча деворда осилган ўртабўй ва тепакал
киши суратига тикилиб ўтирди. Шаксиз, нозир сукут
сақлаганча фикрини ўзгартиришини кутаётганди, аммо у
бошқа чурқ этмади. Тақасимон мўйлов қўйган новча назоратчи ортидан бўшашиб бораркан, тобора бариси барбод бўлиб бораётганини, ўз ихтиёри билан охирги бирдан-бир имкондан ҳам воз кечганини ўйлаб эзилар эди.

Уста Жамшиддин килкиллаб турган муздек лойқа
сув нафасини туйган ҳамоно руҳи баттар чўкди. Энди
ертўла жаҳаннамдан қолишмас даҳшатли ўпқонга айланган эди. Тун бўйи туйнук орқали бир парча осмонда жимирлаган юлдузларни кузатиб овунди, тонгга қадар
бир сония мижжа қоқмади — бедор бўлди. Мабодо
кўзларини юмса, шуурида жазирама сарғайтирган дашт
ва уфқ ортидан талғир туясини йўрттириб келаётган
Мўйсафид жонланар эди. Ногоҳ шунда дили бир қадар
ёришар, бағрида бир умид уйғонар эди.

Уста Жамшиддин йилдан ҳам узунроқ туюлган кеча
ўрнини тонгга бўшатиб берганини туйнук оқарганидан билди. Нордон нарса тиқилиб олган бўғзига. Ёпирай, яна не ёзуқ бор пешонасида Бугун ҳам ҳалиги
қурилма қошига боришини ўйлаб қўнишди. Лекин кундуз ўтиб, яна оқшом келса-да, биров сўрамади. Навбатдаги тун бўёғи намунча қора, намунча Вақтни тағин




туйнук орқали фалак билан сирлашиб ўтказди. Фақат
субҳидам арафасида тип-тикка мизғиб ғалати туш кўрди:
Шамсиддин иккалови ҳувиллаган яйдоқ дарада тикланган, ёнида қўнқайган таёқда туғ бойланган тошқалов
кулбада меҳмон эмиш, кулба тўрида тиззалаган сочсоқоли оппоқ чол қандайдир китобни мутолаа қилармиш ва хира тортган кўзларидан дув-дув ёш тўкармиши..
Ертўла эшиги очилиб аллакимлар кирди, суяк-суягигача сирқираётган уста Жамшиддин қилт этмади,
сираси, тўпиғидан сув кечиб, намлаган гумгурс деворга
аранг суяниб турар, бирор шовурни сезмас эди. Том
босгандек оғир қулоғига кимдир ниманидир шивирлади, қараса, дастлабки куни танишгани — қорақош йигит қўлтиғидан ушлаб олган, силтаб-силтаб ташқарига
тортмоқда. Темир нарвончадан аранг кўтарилиб, сал
нарида хитланиб турган Фаттоҳ Обидийни кўрди.
Бостириб чекаётган, кўзлари ўрасига чўккан нозир
қиёфасида бурунги хайрихоҳликдан асар ҳам йўқ эди,
қуруқшаб-оқарган лаблари асабийнамо қимтилган, нигоҳи чатнаб кетган эди. Лекин бу ҳолати узоқ чўзилмай
беозор жилмайди, шунинг баробарида, мамнун бош ирғаб устозни изидан эргаштирди. Кўпдан бери ювилмаган зинадан еттинчи қаватга кўтарилиб, олди очиқ айвонга ўтишар экан, афсусли оҳангда енгил хўрсинди.
— Ай-ай Қуриб кетсин-а, лайлак қор ёғопти, — ғулдиради ниҳоят олисларга тикилиб. — Ҳали бўрон қутирмаса)..
Изғирин уста Жамшиддин баданига нина санчади.
— Сиз бола пайтизда ҳеч қорбўрон ўйновмидийиз
Мен роса тинмасвой эдим-да. Шу-шу... Ановинақа сатин чопоним бўлармиди-ей. Пахтаси қалингина эдида ўзиям. Сал чопсам қизиб, ешиб ташардим-де1
Изғирин-шамол зўрайди, бурчакда паналаганига
қарамай уста Жамшиддин дағ-дағ учар, Худо ёрлақаб
қуёш чиқиб кетсайкан деган ўйга борар, оппоқ қипиқлар урилаётган кўзларига хотини Ойдинбиби ланғиллатиб ўт қўядиган тандир, ундан дастаси узун ҳокан



дозда олинадиган лағча-лағча чўғ ва тезда гупиллаб
исийдиган сандал кўринар эди.

Уста Жамшиддин синиқ кулди, дилидан кечаётган
фикрларни Фаттоҳ Обидий илғаган бўлса керакки, еру
кўкни қиздириб чарчамайдиган ёзни эслади, уч ойлик жазирама иссиқ бир йилга етадиган ризқу рўзни
пиширишини қайд этгач, беихтиёр қўли билан қуйига ишора берди.

Тишлари такирлай бошлаган уста Жамшиддин ҳовли
шимолида ковланган анча чуқур ҳовузга тикилди, сўнг
девори тошқалов ҳовуз ўртасида, бир нечта симон устун
орқали бирлашган қуббада муаллақ осилган ва сирти
ёғлангандай қизғимтир бўчкадан нигоҳ узолмай қолди.
Шу асно бақувват темир ҳалқалардан осилиб тушган
йўғон арқонда бели-қўлтиғи аралаш ўраб-чирмаб боғланган, ияги кўксига тиралган йигитчани илғади. Бирдан
уни ўғлига ўхшатди-да, ҳуши бошидан учди, гўё илкис
жон риштаси узилиб, еру кўк чирпирак бўлиб кетди..

— Қанақа бандасиз7 Майиб қиласиз-ку1

— Лаб-бў-ўй1 2

— Хароб қиласиз болани.

— Ай-ай Хавотир ортиқча — истар-истамас ҳомуза
тортди Фаттоҳ Обидий. — Чиниқсин-де. Нима, чиниқса ямонме Парқига борунг, амак1..

— Сизни илоё гўдаккина уволи тутсинг.

Фаттоҳ Обидий шунчаки мийиғида кулди, сўнг баҳайбат бўчка жўмрагидан яланг бўйни ва елкасига чиртчирт томчилар томаётган Шамсиддин сари мамнун қўл
силкиди: аҳвол қалай, жигаримё

"ста Жамшиддин не қилари, не деярини билмай
чор-ночор бўғилиб турар, ич-ичи омбир билан бураётгандек ачишиб оғрир, оҳу зори Тангри қулоғига етиб
бормаётганидан армонда эди. Шу лаҳза кўзларига мил
тортилса мингдан-минг рози эди, тириклай етти қават
ер остига кириб кетса ҳам майли эди. Аммо ундай
бўлмади, ҳамон изғирин-шамол ёпирилаётган айвонда
тик қотганча дилбанди аҳволини кўриб-билиб турар,




ҳайҳотки, унга ёрдам қўлини чўзгани ожизу нотавон
эди.

Уста Жамшиддин қуриган қовун терисидай пешонаси тиришган Пакана турткисидан мункиб йиқилаёзди. Пакана изидан судралганча қуйига энаркан, хаёли
Шамсиддинда эди. Аллақачон бошпанасидай бўлиб қолган ертўла кунжагида ўрнашгач, елкалари силкина-силкина бўзлаб юборди.

Ким билсин — қачон, қоқ саҳармиди ёки тонг арафаси, пачоқ тунука косада чириб-битган сўк ва жавдардан тайёрланган, номига ачиган караму картошка қўшилган бўтқа беришди, тақдиридан нолиганча туйнук орқали фалакка термилаётган устоз томоғидан луқма ўтмади.
Лойқа сув босган саҳн ўртасида, карахт қўлларини кўксида қовуштирганча тик қотаркан, Яратган эгамдан ўзи ва
ўғлига қайта-қайта тўзим, қайта-қайта омонлик тилади,
тиларкан, шуурини недир иштибоҳ чулғади. Ахир, эртакеч ўлиб-тирилиб Арши аълога юкунади, бундан ҳалигача бирон самара бўлмади, аксинча, анови бандалар тутган қаҳр қамчиси баттар ўйнаётир бошларида...

Шу алфозда қанча вақт кечди, курраи арз, бинобарин, шаҳар узра қай хил булутлар сузди — бехабар
қолди. Эрталаб темир эшик оғир шарақлаб очиларкан, юраги шиғ этди-да, узун кигиз шинели олдини
елвагай қўйган қорақош йигитдан ўғлини сўради. Ҳар
қандай нарсадан бурчини устун қўядиган назоратчи
сукут билан жавоб берди, билдики, ҳалигача ҳеч нарса
ўзгармаган, ҳануз кўз қароғи ўша жойда — бир аҳволда беун ингранаётир: йўғон каноп арқон бели аралаш
қўлтиғидан ўтказилиб тепадаги кўндаланг тўсинга чандиб боғланган, арқон совуқ кўкартирган баданига чиппа
ботган, бўчка жўмрагидан сизаётган томчилар бир маромда яғринига ширт-ширт урилаётир1

Қорақош йигит одатдагидек тўрсайиб, соқов каби имижим одимларди, ланг очиқ эшик биқинида тўхтаб, ташқарига ишора бераркан, узун-узун панжалари билан тикрайган қулоқлари ортини қитирлатиб қашлаб қўйди.




Ажабланган ҳолда уста Жамшиддин ҳовли сари
юрди ва қиличини қайраб келаётган қиш нафасини
туйди. Чиндан ҳам шамол шашти баланд; хазонларни
чирпирак қилиб ўйнар, дарахт шохларини букиб, том
гирдиларини қўпоргудек чийиллар эди.

Совуққа чидами йўқ шекилли, назоратчи бир жойда
бетоқат депсинар, кафтларини куҳ-куҳлаб иситар, гоҳо
аламдан чиқмоқчи бўлгандек, нигоҳини устозга наштар
каби санчар эди. Салдан кейин шамол тиниб, қор учқунлай бошлади ва оламни мислсиз оғир сукунат босди.

Не ажабки, аллатовур ваҳима уйғотадиган сукунат
аро элас-элас биргина товуш эшитиларди: қўш қанотли бино ортидан томчилар нидо бераётир. Мунчоқдек митти-митти томчилар жумрак лабидан товланатовлана оҳиста узилиб, адашмай-нетмай, бир маромдаги тезликда устоз юрагига томаётир, ҳей, дариғ)1..

— Ўғ-ли-и-имм1..

Аламда қоврилиб, сим-сим эзилаётган отанинг дили
тубидан отилиб чиққан нидо кутилмаганда гумбирлаб,
еру само оралиғида акс-садо берди, шунда гўё борлиқолам қоқ иккига айрилди-да, фақат бир-бирига туташиб кетган катта-кичик иморатлар эмас, улуғвор тоғлар ҳам бир силкиниб олди.

Мана шу паллада тобуткаши баралла жавоб қайтариши ёки келиб қучоғига ташланишини жуда-жуда
истаётган эди. Аммо ҳозир у ўлгани-қолганидан хабар берадиган аҳволда эмасди, аъзои бадани карахт —
қимирлаши маҳол эди; фақат мияси бир бурчини, не
кечди экан меҳрибоним ҳоли, деган фикр элас-элас
ёритиб турар ва сабр қилишга ундар эди.

Салдан кейин ўғлон хаёли қиёмга кўтарилган қуёш
қовжиратиб ташлаган саҳро томон учди, талғир туяда
йўртиб келаётган Мўйсафидни кўрди-да, ногоҳ исий
бошлади ва танасидан ёзги тонг шуъласидай ҳарир шарпа ажралиб чиқди. Фаришта тимсолида бўлган шарпа
дарахтлар орасидан илгарилаб, хиёл оқарган симон
йўлакка тушиб олди, лекин уни ҳеч ким кўрмади.




Ҳалиги шағал тўкилган майдончада кутиб турган
қўнғизнусха машина сирпанчиқ йўл бўйлаб жилди;
темир дарвоза панасида дилдираган кўйи пайт пойлаётган шарпа ҳам аланглаб жадал олға босди, сўнг оёғи
ерга тегмай югургилаб кетди, бора-бора фалакнинг
олисдан-олис буржларидан капалаклар каби пирпираб
тушаётган оппоқ заррачаларга ўралди ва тобора қуюқлашаётган қоронғилик қаърига сингиди..

XI

Изғирин супураётган чоркунжак майдонча одатдагидан гавжум бўлиб, электр чироқлари билан ёритилган, ҳатто тумшуғида байроқча қўндирилган қўнғизнусха улов бир эмас, бир нечта эди. Кўчани эса мўру
малахдек одам босганди: турли ёшдаги қовоғи солиқ
Эркаклар ва паранжи-чачвон ёпинган хотин-халаж бирбирларини турта-сурта қаёққадир шошилишмоқда.

Дарвоза олдида, қоровуллар қуршовида турган Фаттоҳ Обидий лаб-лунжини йиғиштиролмай кулаётган Паканага нимадир деб ҳазил отар, гоҳо ўзи ҳам қўшилиб илжаяр, ғира-шира қоронғиликда нигоҳи сирли йилтирар эди. Бугун нозир қадди-бастида айрича виқор
намоён эдики, қорақош йигит кузатувида хушламай одимлаётган уста Жамшиддин буни яққол пайқади. Нозир
билан қуюқ саломлашган назоратчи ўрталиқда қантарувли
турган, биқинига ёзувли алвон мато ёпиштирилган юк
машинасига ишора берди. Бир зум тараддуд чеккан устоз бир амаллаб баланд тўсиндан кўтарилди. Ёпирай, не
кўз билан кўрсинки, тап-тақир кузовда қадрдон биродарлари бир-бирларига елка тираганча қўнишиб, тишлари такирлаб ўтиришарди. Ростини айтганда, дафъатан
уларни танимади, танигач, дарди-дунёси зимзиё бўлиб
кетди. Шўрликлар шу қадар тўкилган ва шу даражада
ғамгин эдиларки, аллақачон тириклик дунёсига бутунлай этак силкишгани англашилар эди.




— Ассалому алайкўм, оғажон1 — деди афту боши
моматалоқ Собир Қамарий, ҳаммадан бурун сергак
тортиб. — Шукур, соғ-омон экансиз)

— Ҳа, шукур... Тангри муруввати, — дудуқланди устоз, сийнаси алланечук ачишиб. — Охири бахайр бўлсин.

— Жамшиддин, жигарим, сенки тезроқ ақлу ҳушингни йиғмас экансан, охири бахайр бўлиши гумон — кутилмаганда ташланиб қолди мулла Ражаб, носқовоқ каби
шишган ва кўкарган бурнини аста силаб. — Бас, топиб
бер ўша савилни) Зомин бўлма шунча одам жонига

— Ака, сезгандирсиз, ниятлари бузуқ, — бўшашган кўйи тиз чўкди уста Жамшиддин. — Увол қилишади. Аяшмайди. Нима деган одам бўлдим шунга йўл
қўйиб берсам1

— Бошқа иложингиз йўқ, биродар — минғирлади
уста Қурбон.

— Сиз нима дейсиз, шоир — лабларини қимтиганча сўради уста Жамшиддин. — Сиз-чи, муғанний укамё

— Оғажон, ихтиёр ўзингизда, кўнглингиз нимани
буюрса шуни қилинг, — Собир Қамарий мулла Аҳмад
билан кўз уриштирди. — Биз ҳам охиригача сиз билан
бўламиз)

— Ишонаман, акангиз ҳам пайти етиб бизни тушунсалар керак, — деди қатъий мулла Аҳмад. — Тангри шоҳидки, Қуръон ҳаммамиз учун бирдек қадрли).

Биродарлар баҳсни якунлаб, сукутга толган пайтда
карнай орқали тахдидли буйруқ янгради. Фаттоҳ Обидий билан Пакана минган махсус улов ортидан юк
машинаси гуриллаб жилди; орқадан ҳам қўриқчи гумашталар елиб келарда. Кичик карвон Регистонга яқинлашганда қичаб ёғаётган қор пича сусайди, ҳаял ўтиб
ҳатто бутунлай тинчиди, осмон супрасининг каттагина қисми ола-байдоқ очилди-ю, ҳаво заҳри кучайди.

Кумушдек юпқагина қор кўрпаси остида қолган
юпун шаҳар норози қиёфада дилдираётгани англашилади. Оромини йўқотган неча-неча кишилар эса ҳали
яхлаб улгурмаган кўчаларни тўлдириб юборгани та



ажжуйбга молик эди. Бақириб-чақириб илгари босаётган оломон орасида пўрим кийинган басавлат отлиқлар, қари-қартангни миндирган қўқон аравалар, ҳатто
юпун кийинган озғин болакайлар кўзга ташланади.

Изғирин заҳри жон-жонидан ўтган ёш-ялангнинг
туссиз афту ангорига тикиларкан, уста Жамшиддин
беихтиёр яна Шамсиддинни эслади ва баҳайбат бўчка
жўмрагидан сизаётган томчилар залварини теран ҳис
этди. Муздек совуқ томчилар ҳамон гўё безовта тепаётган юрагига зарб билан келиб урилар, аъзои баданини қақшатиб ўтар эди.

Айни пайтда бир хил ўкиниб, ақл бовар қилмас
тўс-тўполонни кузатганча, тақдирнинг яна бирон айрича савдосига рўпара бўлиши мумкинлигини чамалаб
борарди. Шовдираб тўкилаёзган шалоқ машина билчиллаган лойга ботиб, кучана-кучана илгарилагани сайин
диққати ошар, ижирғанар ва муштини тугар эди.

Гоҳо тиззаларини қучиб олган мулла Ражабга надомат
билан тикилар, акаси шу қадар мўрт эканлигини ўйлар,
ич-ичини ачиниш ҳисси қамрар эди. Ахир, умр ўткинчи, демак, азоб ва қўрқув ҳам ўткинчидир, шундай экан,
озгина сабр қилса, бариси ортда қолади ва иншооллоҳ
юзи ёруғ бўлади. Омонат омиллар қошида ҳуда-беҳуда
саросимага тушиш ва букилиш охиратни барбод қилиш
билан тенгдир. Мана энди имони комилки, вақтида, ўғлим,
билим ва ҳунар эгаллаганинг яхши, аммо билганинг ва
топганингни ўрнида харж айласанг яна ҳам маъқулроқдир, дея ўгит қилган раҳматли падари нақадар ҳақ экан).

Регистонни ёнлаб ўтишаётган чоғда уста Жамшиддин оломон оқими тағин ҳам зичлашгани, тартибсизлик ва шовқин-сурон кучайганини пайқади. Сўнг қўрғошин тусли фалакка елка тираган миноралар сари
нигоҳ юборди-да, недир армон, недир фахр оламига
шўнғиди. Беихтиёр кўкси оғир-оғир кўтарилиб тушди ва мижжалари намланди.

Ахир, билдириб-билдирмай кечган умрининг не-не
ғуссалари ва қувончлари ушбу қадрдон майдоннинг




ҳар бир қаричида туфроқ каби сочилиб ётганини унутиши осонмас. Суяги азалдан шаҳар зийнати бўлган
обидалар қўйнида қотганини, ранглар нималигини
бунда мавжуд нақшлар воситасида теранроқ англаганини Худо ҳам, банда ҳам билади. Падари бузруквори
ҳомийлиги остида вақти ва имконини елга совурмади,
шукур, бу жиҳатдан кўнгли тўқ).

Оломон пайдо қилган тиқинни эҳтиёткорона ёриб
бораётган машина нимадандир аразлаган ёки кўп юриб
толиққан каби майдон муюлишида пат-патлаб ўчди,
кетмоннусха қалпоқ кийган жиккак ҳайдовчи баралла
сўкингани эшитилди, сўнг у капотни очиб роса куйинди, лекин натижа бўлмади, оқибат Оймаржон маҳалласигача қолган ярим чақиримдан зиёдроқ масофани пиёда босиб ўтишга тўғри келди.

Мулла Аҳмад билан Собир Қамарий ўртасида сукут
сақлаб одимлаётган уста Жамшиддин ҳангу манг: доим
осуда ҳаёт кечириб келган маҳалла ушбу дамда бутунлай
жунбишда — гўё таг-заминида минг йиллардан бери мудраб ётган вулқон бир баҳонада тўсатдан уйғонган-у, жамики тириклик нишоналарини бир ҳамлада ютиб юборган ва барчани ваҳима гирдобига улоқтирган, ҳей, дари).

Таниш манзаралар намоён бўлган заҳоти уста Жамшиддин тўкилгудек бир ҳолга тушди, беун бўзлай бошлаган Собир Қамарий елкасига аста қўл ташлаб ғудранди: сабр берсин сизга. Сўнг бир қадам олға босди-да,
ён-веридаги шериклари орасида алоҳида маҳобат билан
қад ростлаган қўш ошёнали ғиштин иморатдан нигоҳ
узолмай қолди. Ногоҳ кўз ўнгида шу бинода жойлашган
муаззам кутубхона гавдаланди ва негадир юраги чучмал
тортди. Кўксини чангаллаб олган мулла Аҳмад ноласини эшитиб, бир хил энтиқди-да, аста уни бўйнидан қучди,
сўнг қадду қоматлари букилган уста Қурбон, уста Мирсаид ва мулла Ражабга ҳамдардлик билан боқди.

— Дадил бўлинг. Бари ўтур Худо хоҳласа1

Уста Жамшиддин овози мунгли янгради, худди шу
мунг Собир Қамарийни уйқудан уйғотгандек бўлди,




дили тубида недир умид ниш урди-да, тишлари орасидан шивирлади: оғам, Мўйсафид билан отам гўрларида тик турсалар керак, ахир, булар сизу биз билган
Сўзни букмоқ пайида1

Ҳар доимгидек қулоқлари динг Пакана афтидан Собир Қамарий арзу ҳолини эшитди, ўзича ниманидир
тушуниб, шоир лаб-лунжига мушт урди, тишлари сингани ва оғзи қонга тўлгани билан заррача қизиқмай,
уни қаёққадир судраб кетди. Шу орада тўс-тўполон авжига миниб, мулла Ражаб билан мулла Аҳмад ҳам, уста
Қурбон билан уста Мирсаид ҳам кўринмай қолишди.
Ҳар ҳолда улар алоҳида таъқиб остига олингани аниқ
эди...

Уста Жамшиддин падари уста Фазлиддин билан қози
Муҳаммад Валихон ораларидан қил ўтмас ошна бўлишгани, ўрни келганда бир бурда нонни бўлиб ейишгани, яхши-ёмон кунларда бир-бирларига суянчиқ бўлишганини ўйлаб кетди.

Қози Муҳаммад Валихон мана шу ҳовли-жойни алоҳида ихлос билан бунёд этгани, бу борада бор-йўғини
аямай сарфлагани сир эмас. Ҳовли-жойнинг анча-мунча мураккаб тарҳи музофотда таниқли моҳир муҳандис-меъморлар иштирокида чизилганди. Муҳими, тарҳни пишитиш учун падари астойдил жон куйдирган,
жиддий тузатишлар билан бойитган ва шундан кейингина енг шимариб амалга киришган эди. Овозаси бутун шаҳарни тутган қурилиш роппа-роса уч йил чўзилди. Ана шу вақт мобайнида падари жамики ҳунарини
сафарбар этиб, Тангри назари теккан салоҳиятли зот
эканлигини исботлади, алҳол, ичкари ва ташқари деворларда беҳад нафис ўймакорий безаклар адо қилдики, ҳамон улар дилларда ажиб орзиқиш уйғотади.

Ўша кезлар у ҳали бўй етиб улгурмаган, Шамсиддин каби эндигина мўйлаби сабзалаган тажрибасиз
ўсмир эди. Ганч ёки ёғоч ўймакорлиги, кошинбуруш
ва уни қўллаш сирларидан тўласинча воқиф эмасди.
Шунга қарамай, тиришиб-тирмашиб валинеъматига ка



марбаста бўлди, муҳим жабҳаларда елиб-югуриб, охири қўлини ўнгладики, буни эсласа ҳануз севинади.

Фақат ҳозир нечундир аввалгидек шодлик туймади, кошинкорий пештоқ ва буржларни жимгина кузатаркан, ҳатто кўнгли Ғғуссага тўлди, ахир, улуғ зотлар
нафаси теккан жозиба узра надомат булутлари юзаётганини наҳотки сезмаса1 2

Сўнг уста Жамшиддин ислимий-ҳандасавий нақшлар ўйилган дарвоза ланг очиб қўйилгани, икки
биқинда алвон матолар ёпилган узун-узун устоллар
ўрнатилганига эътибор берди; махсус устунларга дордек тортилган симларга илинган ва чор атрофни кундузгидек ёритган сонсиз фонусу машъалалар нигоҳини толиқтирди ва беихтиёр тавба айтди. Кўзлари йилтйилт ёнаётган Фаттоҳ Обидий, башараси кўпчиган ва
пишқириб нафас олаётган Пакана бесаранжом издиҳомга виқор билан тикилиб турарди; гоҳо улар сирли
йўсинда шивирлашиб, ниманидир муҳокама этишар,
сўнг беихтиёр гавдаларини орқага ташлаганча қаҳқаҳа
отишар эди.

Шаҳар катта-кичик кўчалари бўйлаб мўру малахдек ёпирилиб келган оломоннинг бир қисми иморат
олдидаги майдонни ҳалқа солиб ўраган, бир қисми
лойсувоқ томларни эгаллаган, яна бир қисми дарахтларга тирмашиб чиққан, алқисса, танишу нотанишлар
зимистон совуқда ғҒуж-Ғғуж қалтираб туришар, чеҳраларида ҳайрат ва таҳлика акс этган эди. Бирон-бир
банда охирлаб бораётган кузнинг қор-қировли кунида
нима учун тўплангани ва олдинда қандай ҳодиса кутаётганини аниқ билмасди.

Фақат рўпарада ястанган энкаймиш жойда қўнқайган маҳобатли хирмонга қарай-қарай кимдир астагина
оҳ чекар, кимдир чимирилиб бош тебратар, кимдир
юрак ҳовучлаб шивирлар, кимдир сарғайган тишларини ғичирлатиб депсинар, кимдир бўйин томирларини
ўқлоғидек бўрттирганча кўкка мушт дўлғар, кимдир
овози борича дўриллаб сўкинар эди.




Бир пайт ўпкасини қўлтиқлаган Пакана уста Жамшиддин сари лапанглаб келди, унинг чорлови билан устоз истар-истамас ланг очиқ дарвоза томон борди ва
издиҳомни афсус-надоматга кўмган, бутун туриш-турмушида мискинлик акс этган хирмонни кўрди, бир
муддат тош қотгач, хўрсинганча кўзларини юмиб-очди,
аммо манзара ўзгармади: не савдоки, рўпарасида фонус ва машъалалар шуъласида зарҳаллари сокин товланаётган беҳисоб жилд тоғдек уйилганди. Олам хирожига тенг мажмуаларнинг салмоқли бўлаги қози Муҳаммад Валихон қироатхонасига тегишли эканлигини
сезди, қолгани бошқа хонадонлар мулки бўлса керак.
Юриаги эзилиб, ғазаби қўзиб турганда дарвозадан терлаб-пишган, нафаси тиқилган Шариф урфон зилдек
оғир халта опичлаб чиқди. Ҳаял ўтмай муаллим изида
турнақатор гумашталар кўринди. Ҳайҳотки, улар ҳам
йирик-йирик бойламлар остида букилгудек ҳолда инқиллаб одимлашар, қиёфаларидан адо этилаётган юмушдан мамнун эканликлари англашилар эди.

Энди уста Жамшиддин оёқ устида ухлаб босриқаётгандек бир аҳволда эди. Бари аввали-охири йўқ тушга, ақлу идрок мувозанатини чил-парчин айлагувчи
рўёга ўхшарди. Сўнг телба шамол супураётган энкаймишда сон-саноқсиз куллиёт эмас, дил гавҳари бўлмиш
Сўз инграниб ётгандек туюлди.

Ичи тирналаётган уста Жамшиддин энтикканча
худди шу фикрга келди, айни пайтда бағри пора-пора
бўлган ва унсиз бўзлаётган Сўз бир ёнида Қалам, бир
ёнида Қонуни муборак жойлашганини эътироф этиб
яна бўшашди, ахийри, кўксини ушлаб гандираклаб
кетди, яхши ҳамки кимдир суяб қолди.

Халоскори пойлоқчи тозиларга чап берган, лаблари
гезарган мулла Аҳмад эди; ҳар ҳолда у иккиланмай,
тетик ва ҳушёр йўрғалай келиб қўлтиғидан тутганда
руҳи кўтарилди. Салдан кейин Собир Қамарий ҳам
титрана-титрана пинжига суқилди; шоир ҳўнграб юборишдан ўзини аранг тийиб турар, кутилмаган маро



сим отамерос бойлигидан жудо қилажагини, яна устига, шундоқ ҳовлиси ёнида бўлаётгани ва бутун шаҳар аҳлини жазавага солаётганини ақлига сиғдиролмаётган эди...

— Ўҳ-ҳўў, Аҳмад ҳопуз, сов-омонмисиз2 — ён тарафдан товуш берди Шариф урфон. — Яхши-яхши. Қаранг, анави сиз сайратиб юрган қонун эмасми Нега
индамайсиз, ўшамиё

— Худойим бор-ку1 — аранг ғудранди мулла Аҳмад.

Тозидек ҳушёр ва олғир назоратчилар томоқларини
йиртгудек алфозда ҳай-ҳайлашганига қарамай, уста Жамшиддин бир силтаниб қуршовдан узилди. Шу заҳоти недир куч анчайин карахт вужудини оҳанрабодек тортаётганини ҳис этди-да, шахдам қадамлар билан олға босди,
босаркан, қалаша-қалаша хирмон пайдо қилган китоблар
орасида мунғайиб турган чолғуни илғади, чамаси, чолғу
ҳам уни кўриб таниди ва астагина нола чекди.

Бу ўша — қадимдан қадим замонда Қалам меҳру
муҳаббатини қозонган, Қаламга журъат ва қатъият,
илҳом ва шуҳрат ато қилган Қонуни муборак эди.

Фақат ҳозир у фавқулодий саросима оғушида: аввалгидек нозик пардаларини иштиёқ ва ихлос билаан созлай-созлай ошиқона ва орифона куйлайдиган — қартайган дунёйи дунни ёшартирадиган ва дилларни поклайдиган
аҳволда эмас, ҳозир юрагида ажаб бир тугун тугилган,
дарди-ҳолига яраша — ўзи каби абгор ҳам мотамсаро
Сўзни бағрига босган кўйи ҳолсизгина бўзлаётир, бинобарин, эзгин тил биан худбинлик хҳаргиз умидвор
яшайдиган одамзот оёғига урилган болта эканлигини изҳор этаётир)..

Уста Жамшиддинни кимдир дарвоза сари судради...

— Эҳ-ҳе, устози калонг Ие, шаир1 Ўзларими: Қадамларига ҳасанотт Кўп маъқул иш қипсизлар келиб,
ахир, бу маърака аввало сизларники..

— Маъраканг билан қўшмозор бўл-е1..

— Оббо, тақсир, шунақа кунда одамни жеркимангда, — бошқача эшилди Шариф урфон, устоз қўлтиғи



дан ушлаб. — Манови оғаларга ўхшаб... Ҳалиги... Ану
ерда кўникиб кетгандирсиз, аё

— Бўлмасам-чий..

— Бу ёқда рўзғорингиз бут, хавотир қилманг, ўзим
кун ора хабар олиб туришан. Янгаойим эсли аёл-да.
Бир ишорам билан барини тушунди-я. Ҳадемай бағри
тўлиб қолишини айтувдим, шунақа қувондики).

— Борингга шукур, ука.

— Янгаойим шу ерда, локигин ҳозирча сизга кўринмай тургани тузук, — секин ён-верига аланглаб шивирлади муаллим. — Дангалига ўтсам... бугун ваъз
айтишингиз керак. Рози бўла қолинг, бунақа омад ҳар
кимга ҳам насиб этмайди-я1

Уста Жамшиддин ичи ёнгудек ҳолда ғижинди: Фаттоҳ Обидий сира тинчлик бермайди, итдан ҳам, битдан
ҳам айғоқчи ясаб изида қўйгани-қўйган, нобакор йўлини топиб охир-оқибат ноғорасига ўйнатмоқчи-да. Бу ўндан
тўққизни урган доғулига қолса, бутун шаҳар хазон каби
пойида тўшалсат Балога учрагур-ей1 Ҳали Шариф урфон
думини ликиллатиб, Ойдинбиби номини тилга олди, наҳотки шўрлик завжаи ҳалолини ҳам ҳибс қилишган

Худди шу он майдон узра мўйнали палтога ўраниб,
барра телпак кийиб олган Пакана овози гулдиради.
Кўпириб-тошаётган издиҳом тинчигач, аллакимларни
исму шарифларини айта-айта ҳайъатга чорлади. Аломат либослари ва савлатларидан мансабдор эканлиги
сезилиб турган, тухумдек силлиқ бетларида айрича
такаллуф акс этган меҳмонлар обрўли ўринларни эгаллашди. Ҳамон қон-зардоб ютаётган уста Жамшиддин
уларни зимдан бегонасираб кузатди, аммо жойидан
жилмади. Шунда қаёқдандир ҳозир бўлган қорақош
йигит билагидан ушлаб тортди-да, иккинчи қаторда,
узун-омонат ўтирғич ўртароғида жойлаштирди; ўнгу
сўлида ҳорғин бетларида норозилик акс этган мулла
Аҳмад, Собир Қамарий, мулла Ражаб, уста Қурбон ва
уста Мирсаид қўнишди. Энг кейинги учинчи қаторда
уста Ризо ва билагига алвон латта боғлаган ўсмир йи



гитлар, жумладан, юз-кўзи пориллаб ёнаётган Иброҳим ўрнашди. Фақат негадир Шариф урфон ўтирмади, чуғурчуқ мисоли чувиллаётган оломон пешида одоб
билан қўл боғлаб, ҳайъатга нигоҳ қадаб турди.

Алвон мато ёпилган устол ёнида Пакана ғоз турар,
истеҳзоли нигоҳини фуқародан узмай, ҳузур қилиб илжаяр эди. Ахийри, Фаттоҳ Обидий билан кўз уриштиргач, фахр-ифтихор ҳиссига тўла овозда барчани қутлади. Хуфия маҳкаманинг пихини ёрган вакили бўйнини
жўжахўроздек чўзиб бидирларди. Оғзидан узилган ҳар
бир калом шаҳар фитна уяси бўлиб қолганига ишора
эди. Фитна кечаги кун йўриқларини дастур билган газандалар тарафидан уюштирилаётгани беш қўлдек маълум, лекин дангали, белларини маҳкам боғлаган азаматлар токи ҳушёр экан, ўша ғаламис-каззоблар ҳеч қачон
мудҳиш ниятларига етишолмайди. Тириклик дунёси ғилдирагини таназзул жари ёқасига келтириб қўйган, ҳамон
отдан тушмаган, лекин талваса ичра сўнгги нафасини
ютаётган жаҳолатнинг оёқ-қўлига бугун ё эрта бутунлай
адолат кишани урилади, тамом-вассалом.

Пакана асл ниятига нозик ишоралар бериб, кесатиқ аралаш айтган нутқ деярли барчани ром қилди, ҳатто
уста Жамшиддин ҳам гумашта чечанлигига қойил қолди, айни пайтда юраги наштар санчилган каби санча
бошлади. Пакана даъвати билан минбар сари Фаттоҳ
Обидий йўрғалар экан, таъби яна ҳам бузилди, ахир,
бунақа вақтда бу банда ҳам бемалол кариллаши ва аравани қуруқ обқочиши аниқ-да. Онаси гапга тўн кийгизиш учун туққан бўлса керак. Лекин у шошилмади,
издиҳом диққатини тортиб, қора чарм папкасидан қандайдир китоб олди ва уни боши узра кўтарди.

— Ай-ай{ Манови Қуръонни укаси эмиш — Фаттоҳ Обидий ҳайъат сари ўгирилди. — Тўғрими, амак.
Сиз яхшироқ биласиз.

Аллақачон Ҳикмат девонини таниган уста Жамшиддин жойида муз қотди, ёпирай, аввал Мўйсафид, кейин
қози Муҳаммад Валихон умр бўйи ардоқлаган жавоҳир




қаёқдан тушиб қолди унинг ифлос илкига: Бирдан эслаб, руҳи чўқди: амри маъруф куни каллани салладан
фарқламайдиган гумашталари билан Собир Қамарий
хонадонига қуюндек ёпирилиб келмовдими Ўшанда каловланиб қолган шоирдан тортиб олган экан-да)..

— Ай-ай1 Яхшилар, ашу... эрта амак аттанг қилади,
негаки, амак ғаним тамонида. Сабабини тортинмай ўзи
айтсин, — бир оз қизишиб давом этди Фаттоҳ Обидий. — Увол билан қўрқутмоқчи бизани. Анойимиз-да.
Билмаски, энди Қўръон дегони бирон лўттивоз ёки бекорчигаям кераги йўқ. Энди у ортиқча даҳмаза, холос
— Ҳайъатни эгаллаб ўтирган басавлат каслар шундоқ
маъносида баравар бош ирғашди. — Амакка ачинамуз,
бечора телбо бўгон, восвос дардига муфтало1 Майли,
бермасин, биз барибир ер остидан бўлсаям товамиз.
Гўггурт ва гулихон ҳар доим таййяри..

Бутун издиҳом сукутга чўмганди.

Ҳайъатда эса қарсакбозлик бўлиб кетди...

Уста Жамшиддин кутган ҳодиса рўй берди: Фаттоҳ
Обидий шунчалар ошиб-тошдики, ҳаво анча совуқлигига қарамай, ажин тилган япалоқ пешонасида қайноқ
тер йилтиради. Ҳозир у, чамаси, ҳар ишга қодирлигини, ҳар нимага ҳақи борлигини ўйлар, фақат ҳайъат
аҳли эмас, бутун халойиқ хоҳиш-иродасини якдиллик
билан қўллаб-қувватлашини истаётган эди. Аччиқ ичакдай чўзилган ваъзини якунлаб, минбардан шошилмай
тушаркан, қўнғир кўзлари тағин бошқача чарақлади,
қўнишиб ўтирган устозга бирров шубҳали назар юборгач, илдам-илдам бориб Ҳикмат китобини энкаймишни тутган хирмон ўртасига, аниқроғи, мунғайиб турган Қонуни муборак ёнига улоқтирди. Сўнг ғолибона
тарзда жойига қайтди-да, ҳайъат аҳли билан бирин-сирин ўпишди, айниқса, Паканани бағрига босган чоғда
чексиз қувончга чулғангани англашилди. Нозир қучоғида Пакана ҳам ўзгача яйраб кетди, ниҳоят, оғзи қулоғига етган ҳолда, Оломон сари юзланди-да, уста Ризони
минбарга чорлади...




Очиғи, уста Жамшиддин буни кутмаганди, шунинг
учун ҳам бир ғалати орзиқди. Тавба, ошиқиб ўрнидан
қўзғалган уста Ризо бетига тик қарагани негадир 6б0тинмади. Ҳар ҳолда ошнаси юрагида борини тўкишига унча ишонмасди. Сўнг ёшлик давридан то ҳозирга
қадар у билан кечирган онларини эслаб хўрсинди. Баланд минбарга кўкрак тираган уста Ризо қўйнидан
шапалоқдай варақ олиб, тутила-тутила ғулдирай бошлаганда афти буришди. Ақл бовар қилмас: ярамагур
Шариф урфон ўзига атаб ёзган, мағзава ҳиди анқийдиган маърузани ўқиётир-ку1 Ёпирай, ҳар бир жумласини уялмай-нетмай талаффуз этмоқда, қарангки,
тўдалаб қўйилган анови савиллар билан бир умр келишолмай яшаган эмиш, эвоҳ, тилини тагидан узиб
ташласа бўларди бундай алжирагандан кўра

Энди уста Жамшиддин ўзига ҳам, кенг дунёга ҳам
тамом сиғмай қолди, қаники, инон-ихтиёр ўзида бўлса,
ҳозироқ барига иккиланмай қўл силкиб, бирон тарафга жўнаворарди. Чиндан ҳам шайтони лаъин фатво
берган бунақа томошага шоҳид ўтгандан кўра бадар
кетгани минг марта авло эди. Минг аттангки, бу имкондан маҳрум, бурнига бурундиқ солинган ..

Уста Жамшиддин билдириб-билдирмай сирқираётган кўксини авайлаб силади, оғриқни хиёл унутгандай бўлди ва хаёли йироқларга парвоз қилди. Салдан
кейин, наздида, бехос оломон орасига қўш ўркачли
талғир туя ёриб кирди, туя белида симобий салла ўраган Мўйсафид койиниб-тўрсайиб ўтирарди. Қария
нигоҳида акс этган таъна-дашномни туйди-да, бирдан
тутаққанча сапчиб турди, қоплон каби отила келиб,
ҳамон оғиз кўпиртираётган уста Ризони силтаб ташлади ва минбарни эгаллади.

— Халойиқ, шалвирамай кўзингни каттароқ очгин, иблисона сафсаталарга учма) Томирингни унутсанг, ғофил қолиб, нотавонлик қилгудек бўлсанг, Сўз
уволи уради: Худо ҳақи, Сўз биздан нажот кутмоқда...




Уста Жамшиддин қулочини ёзганча, бўғиқ товушда энтикиб сўйлар, анчадан бери ич-ичида йиғилган
ва газаклаб ётган дарду ҳасратини тўкиш учун шошилар, шу боис ҳам фикрлари бир оз пойма-пой эди.
Қанчадан-қанча нигоҳ ўзига диққат қилаётганини сезиб турар ва юракларни забт этмоқ учун қасдланган
сароб нималигини англатиш иштиёқида эди. Нима
бўлганда ҳам мановилар ниқобини йиртиши керак.
Аммо нутқини тугатишга улгурмади, Фаттоҳ Обидий
ишорасига биноан, чапдаст гумашталар итара-итара
минбарни гурсиллатиб қулатишди. Мувозанатини
йўқотган устоз гандираклаб кетди, ҳайъат сари ўқрайиб қаради-да, яна сўзини давом эттирмоқчи бўлди.
Аммо қорақош йигит кафтини оғзига босди, қайси
биттаси эса, довдираб қолганидан фойдаланиб, қўлига
ловуллаб ёнаётган машъала тутқазди. Дафъатан димоғига ермойи ва ачимсиқ тутун ҳиди урилди ва беихтиёр ҳавода муаллақ қотган баҳайбат бўчкани, девори
тарс-тарс ёрилган ҳавузчани, бир маромда сизиб яланг
елкаларни юваётган томчиларни эслади. Паға-паға қор
ёға бошлаганда шундоқ ёнида қад ростлаган биродарларини кўрди, не ажабки, улар ҳам бошлари узра
машъала тутганча мўлтираб туришар эди.

— Ай-ай1 Чакки бўлде, ўтладийиз, амак, — кўрсаткич
бармоғи билан чаккасини пармалади Фаттоҳ Обидий. —
Бўйин жонувар сиртмоқни шунчаям соғиндиме Бас,
баст1 Мундоғ ширин жонни ўйланг-е. Охи, бинойи кунлар оллинда. Лўмбиллаган хотинминан қўша қариб юрсайиз маъқул-де. Шамсибой бўз йигит бўгон, азаматти
аёғини чатиланг, невара-чевара кўринг. А, лаббай1 2

— Куним сизга қолгани йўқ1..

— Ашу-да, яхшигаям, ямонгаям жириллойсиз, амакжон — тиши оқини кўрсатиб юмшоқ кулди Фаттоҳ Обидий. — Хўш, энди конес: сиздан пақат шердил бўлиш,
хўпме. Олайманг, бепойда. Ҳимм, тузукроқ ушанг машъолани. Чўчимай яқинроқ боринг-ей. Тайсаллаш ярашмас
сиздай одамга. Мартабали зотлар кўз тикиб турган бўлса).




— Худойим қарғабди-да мени тоза1

— Тўғре, амак, ўзимиз ҳам оппа-онсон эплаймиз.
Пақат битта арзимас локини бор-де. Ҳали биз улус назарида эмасмиз. Шундай экан, тушунинг. Ёрдам керак: ё
сиз, ё Мулла Аҳмад, ёки Собир Қамарий бажарса тузук, ай-ай

— Демак, сувдан қуруқ чиқмоқчисиз

— Унақа эмас. Тарих яроқсиз бисот-мисотини ўз
қўли билан дап қигони тузук-де. Ашунда адолат қарор

топоди. Ашунда мазлумлар тили узун бўлоди; — Фаттоҳ Обидий энкаймиш сари одимлаб, овози борича
қичқирди: — Қани, бошлант

Ҳайъат аҳли берилиб чапак чалди, аллакимлар Пакана кетидан чувиллашганча олға ташланишди. Яна ҳам
таҳликага тушган оломон ҳам ғивирлаб қолди. Не қиларини билмай уста Жамшиддин бўзариб турар, нимадир ичида оғир тошдек қўзғалиб-қўзғалиб кетаётгандек туюлар, бўғзига қалампирдан-да аччиқроқ нарса
тиқилган эди. Энкаймишда юксалиб турган хирмон
биқинидаги тутантириққа ким биринчи бўлиб машъала учини теккизганини илғамади. Ҳадемай гулхан бирдан гуриллаб, бурала-бурала кўкка ўрлаб, теварак-атроф
яна ҳам ёришгач, ўқрайган ва тишларини зирак қилган кўйи Фаттоҳ Обидий устига бостириб борди. Қўлида
тутаётган машъалани илкис ўқталганини билмай қолди. Ўтакаси ёрилар даражада қўрқиб кетган нозир шошапиша тисарилди-да, гавдасини тутолмай, чилпиллаган
ҳўл саҳнда сирпана-сирпана чалқанча йиқилди. Худди
шу ҳолни кутиб тургандек, шитоб етиб келган Собир
Қамарий, ҳансираган кўйи ғудранди: Худо қарғаган
гўрсўхта;1 Сўнг жон-жахди билан кўкрагига тиззасини
тиради, бир қўлини бўғзига юборди-да, салқиган қовоқларига ҳил-ҳил чўғга айланган машъала чўпини жизиллатиб босди, бир эмас, бир неча маротаба босди...

— Вва-а-аҳ1 Вво-оо, ҳҳе-е-ейй1..

Фаттоҳ Обидий аранг қаддини ростлади ва хумдек
оғирлашган калласини тутолмай ортга ташлади. Аввал



ги шашти, ғайрати ва виқоридан ному нишон йўқ эди.
Нуқул меловсираб теварагига аланглар, ҳавони пайпаслай-пайпаслай бўғилар, шамол тебратган саксовул
шохидай ночорона чайқалар эди. Шовқин-сурондан
қулоғи шанғиллаб, гоҳ чап, гоҳ ўнгга довдирай-совдирай бир неча қадам юрди-да, бирдан кўксига тарс-тарс
муштлади ва ўқ еган айиқдай ўкириб юборди:

— Лаънатилар, кўрмоёппан-ку1..

Дағ-дағ учаётган Фаттоҳ Обидий ҳаял ичида бари
тескари айлангани — ёруғ оламни тарк этиб, зимзиё
оламга кўчиб ўтганига ҳамон ишонмас, ҳамон бутунлай ўчган нигоҳига ҳадемай нур энишидан умидвор
эди. Пуфакчалаган қонталаш пешонаси билан ола-чалпоқ рафтори оралиғида, кўпчиган қовоқлари ва йирик-йирик кўз соққалари ўрнида кўмирдек қорайган
қўшалоқ ўйиқ пайдо бўлганидан бехабар эди.

— Амак, ўв, амак1 Қаёқдасиз2..

Гумашталар аҳволи тобора оғирлашиб, тинимсиз
оҳу воҳ қилаётган Фаттоҳ Обидийни ўраб олишди.
Аъзои бадани ва шуурини даҳшатли оғриқ ва зулмат
баб-баравар чулғаб бораётгани сабабли у озгина вақт
ичида бир неча марта ҳушини йўқотди, қай маҳалдир
ёрдамга ошиққанларни кўтара қилиб сўкди-да, шилта
лойда астагина чуккалаб инграна бошлади...

Барини кўриб-билиб турган Уста Жамшиддин афсус-надомат билан бош чайқади. Сал бўлсин хотиржам тортиш, таскин топиш ўрнига, руҳи ва вужудини
айрича бир ғалаён чулғади. Беихтиёр кўз ўнгидан
ҳавоси димиққан бўлмадаги шиғиллаб ишлайдиган аломат жиҳозлар бирин-сирин ўтаберди. Сўнг хаёли Ашаратхона остини макон айлаган Қуръони карим сари
учди, сўнг ногаҳон эътиборини ачқимтир тутун ва
аланга тортди, наздида, зўрайиб бораётган гулхан ўртасида талғир туя жиловини ушлаган, соч-соқоли оппоқ
Мўйсафид мунг чекиб турарди. Салдан кейин чолнинг йиллар юки остида букилган қоматини, қалин
ажин қоплаган озғин бетини аниқ-тиниқ кўргандек




бўлди, ҳатто у кафтларини очиб, Тангри таолодан мадад тилаб ёлбора бошлаганини ҳис этди, ниҳоят, қутириб кетган Пакана қўлларини қайирганда ҳушини
ўнглади. Бутун қаҳру ғазаби ва ғайратини ишга солиб,
икки-уч бор силтаниб, гумашта чангалидан қутилдида, нари-берига елиб-югуриб ҳайқирди:

— Азизларим, қани енг шимаринг)..

Халойиқ гурас-гурас ёпирилди.

Гумашталар гавдаси оёқлар остида эзилди.

Олов ўчди..

Қонун мулла Аҳмад қўйнида яйради.

Саҳар чоғи энкаймишда бир дона ҳам китоб кўринмас эди.

Изғирин-шамолни писанд қилмай, ваҳима аралаш
салобат тўкиб турган маҳкама биноси орқа тарафида
эса на бир чироқ, на бир учқун йилт этади, залвар
деворлару бўйчан дарахтларни намхуш зулмат билан
баравар кумуш тусли заррачалар қамраган; осмон
буржлари ва олис юлдузларни комига тортмоқчи бўлаётган залварли жимликни беқарор шамол увлаши ва
калта-калта инграниш бузади. Бутун борлиқни тутиб
кетадиган нолишда умидворликдан кўра нафрат ва надомат кўпроқ жам...

Баҳайбат ёғоч бўчка қилт этмасди. Бўчка остидаги
ёғоч устунга ўраб-чирмалган ўғлон нима қилиш кераклигини билмайди, тириклик нималигини ҳам унутаёзган эди. Недир сезимлар билан поёнсиз осмон
қовоқ солиб олганини, машриқ билан мағриб ўртасида уймалашган тўда-тўда булутлар яна ҳам қуюқлашаётганини сезиб ўкинади...

Ногаҳон иродаси ёки ақлу идроки ишга тушадими,
бошқа нарса таъсир этадими, баъзан нур теккандек
шуури ва кўнгли қатлари ёришади, шунда бирдан сергакланиб, ҳадеб такир-такир қилмаслиги учун тиши



ни тишига қаттиқ босади, ҳатто қўллари қалтираётганини билдирмаслик истагида муштларини тугади. Панадан битта-яримта кузатаётган бўлиши мумкин-да...

Гоҳо миясининг аллақайси бурчида анчадан бери 30риқиб умтилган тилакларидан айри тушгани, жону дилдан суйган ва ардоқлаган кишилари дийдорига умрбод
етолмаслиги, эрта ўзини ва кўрган-кечирганини биров
ҳатто эсламаслиги ҳақидаги ғира-шира тушунчалар уйғонади.

Кейин нечун бу қадар ночорлигини, нечун қисқа
фурсатда ёруғ оламдан бу қадар безганини, гудак хаёли кашф этган мўъжизалар сувга тушган тошдек йўқолиб қолганини мулоҳаза қилади. Ёруғ олам қаёққадир
зувиллаб чекинади, мана энди ўзи ҳам ёруғ оламдан
намуна олиб, тириклик нишонаси йўқ номаълум томонга улоқиб кетаётганга ўхшайди. Олдинда ҳозирча
қўнадиган манзил кўринмайди. Одам боласи ҳали т0пиб улгурмаган нарсасини йўқотиб қўйиши қанақа
савдо

Афсуски, нималарни мушоҳада этмасин, лаҳза сайин томирлари жимир-жимир увишиб, қони тобора
совиётгани боис, бари-бариси кечки шафақ сингари
оҳиста сўниб боради ва ҳеч нарса қолмайди тасаввурида...

Ҳамон тепасида гирдлари кемтик бўчка муаллақ
қотган...

Ҳамон юпун елкаларини томчилар ювмоқда.

Ҳамон тун шивири: кошки сени қўйнимда иситолсамё.

Ҳамон изғирин увлаши: бари ўтади, ўғлони.




МУНДАРИЖА

Ёруғ сўз ёғдулари.
Мезон буржи з
Шердор .........шшш ниш

 

АСАД ДИЛМУРОД

МЕЗОН БУРЖИ

Қиссалар

Муҳаррир Тўлқин Ҳайит
Бадиий муҳаррир Р. Зуфаров
Техник муҳаррир Т. Харшпонова
Мусаҳҳиҳлар Ш. Арипова, С. Салоҳутдинова
Компвютерда тайёрловчи Б. Душанова

Босишга рухсат этилди 7.01.2009. Қоғоз бичими 84х108"7
ВашсаШ 2 гарнитурасида офсет усулида босилди.
Шартли б.т. 23,52. Нашр т. 21,52. 3000 нусхада чоп этилди.
Баҳоси шартнома асосида. Буюртма Ко 08-218.

32":

Ўзбекистон Матбуот ва ахборот агентлигининг
кО 2рекюв опэ нашриёт-матбаа ижодий уйи.
100129, Тошкент, Навоий, 30.



