MAKTAB KUTUBXONASI

NORMUROD NORQOBILOV

TEMUR G`ORI

Badialar

Gʻafur G'ulom nomidagi Adabiyot va san'at nashriyoti
Toshkent — 1999



63. 3 (50)
М 79

Tahrir hay'ati: Abdulla Oripov, Joʻra Yoʻldoshev,
Yoʻldosh Saidjonov, Gulandon Alimova,
Karim Normatov, Nazira Joʻrayeva,
Jabbor Razzoqov.

Muharrir: Nazira JO'RAYEVA

4702620200 - 55
n a “sh. 99
М 352 (04) – 99 asa qog
€ Normurod Norqobilov,
Gʻafur G'ulom nomidagi Adabiyot
ISBN 5-635-01774-6 va san'at nashriyoti, 1999 y.



SAFAR OLDIDAN

Tongni butun ekspeditsiya a'zolari hayajon bilan
qarshiladilar. Koʻpchilik deyarli mijja qoqmadi. Axir
oldimizda sir-sinoatga toʻla safar mashaqqatlari
koʻndalang turganda, kimning ham uyqusi kelardi,
deysiz. Qani endi, tezroq tong otsa-yu, tezroq yoʻlga
tusha qolsak. Ammo ekspeditsiya shoshqaloqlikni
yoqtirmaydi. Puxta hozirlik koʻrishni talab etadi.
Oshiqishda biror narsani esdan chiqarsangiz, ekspeditsiya barbod boʻldi deyavering. Men buni yaxshi
bilardim va bilganim bois, mashinaga yuklanayotgan
har bir yukka koʻz-quloq boʻlib turardim. Boshqalar
har qancha hayajonlansa-da, mening bunga haqqim
yoʻq edi. Temur gʻorida ilgari ham boʻlib, shoshqaloqlikning oqibati yaxshilikka olib kelmasligini bilardim

Qashqadaryolik bir guruh ijodkor doʻstlarim bilan
ilk bor Temur g`ori safariga otlanganimda hayajonimning cheki yoʻq edi. Natijada, g“orning yarmisidan
izimizga qaytishga majbur boʻlgandik. Holbuki biz
gʻorni shunchaki koʻrib, o'rganmoqchi edik, xolos.
Oshiqishimiz tufayli hatto shu ishniyam toʻla eplayolmagandik. Quruq qoʻl bilan g“orni zabt etib bo“lmasligini o'shandayoq bilganman.

Endigi ekspeditsiyamiz maqsad yoʻnalishi jihatidan
juda zalvorli boʻlib, gʻ“orni koʻrib, oʻrganibgina qolmasdan, uni toʻla-to“kis tasvirga olmoqchi edik.




Shuning uchun ekspeditsiya ishtirokchilarining asosiy
qismini televideniye xodimlari tashkil etardi. Safarga
baquvvat yigitlar tanlab olingan esa-da, ammo ularning
birortasiyam ilgari bu xil ekspeditsiyalarga qatnashmagan, qatnashmagani bois, safarning oʻziga xos qiyinchiliklarini idrok etmoqqa ojiz edilar. Shuningdek,
ular g“or haqida tuzukroq tasavvurga ham ega emasdilar. Birdan-bir bilganlari, togʻning uzoq bir burchida
ulkan gʻor bor, ushbu gʻor bir paytlar buyuk sohibqiron Amir Temurga qoʻnalgʻa vazifasini oʻtagan.
Temur gʻorda kuch toʻplab, yangi yurishlarga boshchilik qilgan, tamom-vassalom. Gʻor gʻor boʻlgani uchun
emas, tabarruk qadamjo boʻlgani sababli barchani
oʻziga bamisoli ohangraboday tortar, Toshkentdan chiqishda boshlangan hayajon Yakkaboqqa yetib kelganimizda yanada kuchaygandi. Shu bois, ekspeditsiya
ishtirokchilari Yakkabogʻda koʻp hayallamay, tezroq
togʻ yoʻliga tushishni oʻylardi. Ammo biz Yakkabogʻda
bir kun toʻxtab, safar anjomlarini tayyorlashimiz lozim
edi.

Yakkabogʻda zoʻrgʻa bir tunni oʻtkazgan yigitlar
mening imillashimdan, ya'ni mashinaga ortilayotgan
har bir buyum va anjomlarni qayta-qayta koʻzdan
kechirishimdan ichdan gʻoyat norozi edilar. Haddan
ortiq ehtiyotkorligim birinchi tasvirchi Rustam Hakimning gʻashiga tegdi shekilli, oxiri noroziligini yashirolmadi:

— Shuncha ashqol-dashqol nimaga kerak? — dedi
toʻngʻillab. — Boramizu, tasvirga olamiz-da, qaytamiz.

— Tezroq yoʻlga tushaqolaylik, — deya uni
quvvatladi rejissyorimiz Dilorom Karimova.

Ekspeditsiyada yagona xotin-qizlardan boʻlmish bu
ayoldan gumonim bor edi: “Ogʻir togʻ yo`llariga chidash bera olarmikan, yurak betlab gʻorga kira bilarmikan?” Ammo bu ayol chidam va dovyuraklikda




hammamizdan oshib tushishini biz hali bilmasdik.
Odamning qanaqaligi ogʻir safarda bilinadi degandek,
bu ayol koʻp jihatdan biz erkaklardan ustun chiqdi.
Mayli, bu haqda keyin soʻzlaymiz.

Mashinaga bir toʻp arqonni uloqtirganimda, boshqalar ham chidab turolmadi.

— Shuncha yuk nimaga kerak, axir biz bir umrga
ketayotganimiz yoʻq-ku.

Shunda ekspeditsiyaga yangidan qabul qilingan yakkabogʻlik Sharofiddin degan yigit choʻntagidan bir
quti chiqardi-da, dedi:

— Kerak paytda mana shu arzimas gugurt ham
ekspeditsiyaning taqdirini hal etadi. Shuning-chun,
akamni shoshirmanglar, anjomlarni yaxshilab tekshirib
olsin. Togʻ bilan oʻynashib boʻlmaydi. Togʻ shahar
yoki qishloq emas, kerak narsani yugurib borib olib
keladigan. Maslahatim, hatto oyoqlaringizdagi
paypoqlaringizga ham e'tiborli boʻling, oyoq buyumlaringizni koʻzdan kechirib oling. Oqsoqlansangiz sherigingizga ortiqcha yuk boʻlasiz. Togʻda arzimas yuk
ham kishiga malol keladi.

Kezi kelganda bir kilo yuk ham kishiga malol kelib
qolishini, tabiiy, koʻpchilik bilmasdi. Safar ishtiyoqi
deyarli hammani oʻziga rom etib, ortiqcha hushyorlikka izn bermasdi. Yigitlar uzoqdagi tog`larga dambadam qarab qoʻyisharkan, tezroq yoʻlga tushmoqning
payida bo`lishardi. Ammo ekspeditsiyaning rahbari bor,
yoʻlboshlovchisi bor, ularning ruxsatisiz mashina yoʻlga
tusholmasdi. Tashkiliy ishlarga rahbarlik qilayotgan
yakkabogʻlik Rayimqul Rajabov boshqalarning koʻziga
mendan kam yomon koʻrinmayotgan edi. Bir mahal
u meni yoniga imlab qoldi va yuklar orasida turgan
kattakon projektorga imo qildi.

— Mana bu chiroq lahmdan oʻtarmikan, kattalik
qilmasmikan?




Oʻrtacha qozondan kichikroq chiroqqa nazar tashlarkanman, koʻz oʻngimda gʻorning lahm qismi
gavdalandi. Oʻrtacha gavdali odam bazoʻr sigʻadigan
lahmdan quchoqqa sigʻmas chiroqni olib oʻtib boʻlarkanmi? Aytishlariga qaraganda, gʻ“orning asosiy qismi
oʻsha lahmdan keyin boshlanarkan. Agar bu chiroq
bilan borsak, oʻtgan safargidek lahmdan izimizga
qaytishga toʻgʻri keladi. Bu — ekspeditsiya barbod boʻldi degani...

Chiroq-chiroq deya, uning hajmini hisobga olmay
jiddiy xatoga yoʻl qoʻyganimni darrov angladim.
Oqibat, chogʻroq chiroq qidirishimizga toʻgʻri keldi.
Bu esa, turgan gap, jo`nash muddatini yanada orqaga
surib yuborardi. Shunda yigitlarning betoqatlanganini
bir koʻrsangiz. Til jag“ orasida-yu, lekin koʻzlarda oshkora norozilik ifodasi namoyon.

Men ularning noroziligiga e'tibor bermagan koʻyi
mashina atrofini aylanar ekanman, ikkinchi
tasvirchimiz Valijon sekin yonimga keldi.

— O`sha gʻorda haqiqatan ham Temur yashaganmi?
— deb soʻradi.

Men tasdiq ishorasida bosh irgʻadim.

— Oʻ“-o“, zoʻr ekan, — dedi u toqatsizligini zoʻrgʻa
yashirib, o“z navbatida, meni avrashga tushdi. —
Kamera chirogʻiyam boʻlaveradi. Ortiqcha chiroq
nimaga kerak.

Birinchi safarga chiqishda u kabi hovliqqanim
esimga tushib, miyig“imda kulib qoʻydim. Shunda u
ortiqcha gap foydasizligini sezdi shekilli, qiziqish bilan
soʻramoqqa tushdi.

— Temur gʻorda qancha yashagan va uni bunga
nima majbur etgan? Shu haqda gapirib bering.

Xuddi shu narsa barcha ekspeditsiya ishtirokchilariga juda qiziq edi. Yoʻlda bir-ikki ma'lumotlarni oshkor
etgan boʻlsam-da, asosiy gapni gʻorga yetganda, aniq



rogʻi, Temur tomonidan gʻor og`zida qurdirilgan supa
ustida, bir zumlik tin olish paytida gapirib bermoqchi
edim. Ammo qarshingda birov qiziqish bilan koʻzingga
tikilib tursa qiyin ekan, tiling o“z-o“zidan gapga tushib
ketarkan...

MOZIYGA BIR NAZAR

Gapirayapmanu koʻzim uzoqdagi yuksak togʻlarda,
xayolimda esa sohibqironning gʻorda qoʻnim topganligini tasdiqlovchi ma'lumotnomalarni titkilash bilan
oʻtkazgan uyqusiz tunlarim...

Birinchi muvaffaqiyatsiz safardan soʻng, tarixiy
manbalarga mukkamdan ketib, qadimiy sahifalardan
Temurning gʻorga bogʻliq jihatlarini qidirarkanman,
“Temur tuzuklari”da quyidagi qaydga duch keldim:
”Bir necha razil kishilar bu sirni fosh qilib qoʻygach,
oʻylanib qoldim. Mabodo Samarqand shahri ichida
urush boshlasamu, biroq Movarounnahr ahli jang
qilishdan qoʻl tortsa-chi? Unda nima boʻladi?!
Shunday boʻlgach, yaxshisi shahardan chiqib ketib,
Samarqand togʻlarida joylashay, toki menga qoʻshilishni istaganlar xuzurimga kelsinlar. Shunda men katta
sipoh toʻplab dushmanga qarshi jangu jadalni
boshlagayman”.

“Samarqand togʻlari” — Hisor togʻ tizmalarining
g'arbiy tarmoqlari ekanligini inobatga olsak, “Temur
gʻori” oʻsha hududda, yanada aniqrogʻi, Yakkabogʻ
tumanining Toshqoʻrgʻon qishlogʻi yaqinida joylashganini tasavvur etish qiyin emas.

Ammo bu yerda shunday bir savol tugʻiladi. Xoʻsh,
Temurni gʻ“ordan boshpana qidirishga majbur etgan
sabab nima? Nimalardan iborat u? Bu narsa oʻzo`zidan kishini tarixiy voqealar girdobiga nazar tashla



moqqa majbur etadi. Busiz Temurning gʻorga bogʻliq
jihatlari to`la ochilmay qolish ehtimoli yoʻq emas. Shu
bois, yana tarixiy ma'lumotlarga murojaat etamiz.

Amir Temur suronli tortishuvlar, janggu jadallardan soʻng Movarounnahr taxtiga oʻtirganda endigina
25 yoshga toʻlgan edi. Hijriy 762 (milodiy 1360—61)
yili Moʻgʻiliston hoqoni Tugʻliq-Temurxon ikkinchi
marta Movarounnahrga qoʻshin tortib keladi. Tunda
u o“z ahdu-qarorini buzib, hokimiyatni Amir Temurdan tortib olib, oʻgʻli Ilyosxoʻjaga topshiradi. Temurga
esa sipohsolor (bosh qoʻmondon) lavozimini taklif
qiladi. Shu tariqa, Amir Temur va Tugʻluq-Temur
oʻrtasida dastlabki ziddiyat urugʻi nish uradi. Ilyosxoʻja davlat va siyosat sohasidagi layoqatsizligi tufayli
mamlakatda jabr-zulm kuchayadi. Mamlakatda yuzaga
kelgan siyosiy buzgʻ“unchilikni bartaraf etishda amir
Temur jonbozlik namunalarini koʻrsatdi va uning
obroʻ-e'tibori kundan-kunga osha boradi. Bu narsa
Ilyosxoʻjaga yoqmaydi. Oʻzi oʻtirgan taxtidan choʻchigan Ilyosxo`ja makkorlik va gʻayirlik yoʻliga oʻtadi.
Otasi Tugʻ“luq Temurxonga maktub bitib: “Temur bizga
qarshi isyon koʻtardi”, deya tuhmat qiladi. Xon bu
yolgʻonga ishonib, Temurni yoʻqotish haqidagi yorliqqa imzo chekadi. Bu yorliq, ne baxtki, Temurning
qoʻliga kelib tushadi. Shu soniyadan boshlab
sohibqiron oʻz atrofiga maslakdoshlarini, vatanparvar bahodirlarni yigʻib, hokimiyatni oʻz qo`liga olishga
jiddiy tayyorgarlik koʻrishga kirishadi. Biroq bir necha
razil, sotqin kishilar sirni dushmanga fosh qilib
qoʻyishadi... Oqibat, Temur oʻz tuzuklarida aytgandek,
togʻu toshlarni makon tutadi.

“Temur tuzuklari”ni diqqat-la koʻzdan kechirgan
kishi uning keyingi sahifalaridan ham togʻu toshlarga
bogʻliq voqealarni qidirib topishi mumkin. Seiston
(Afgʻoniston gʻarbidagi viloyat) vodiysidagi janggu




jadallar oqibatida orttirgan yara-chaqalari bitguncha
Amir Temur oʻsha manzilgohda Garmser degan joyni
makon tutadi. Biroq ob-havosi mijoziga toʻgʻri
kelmagani bois sohibqiron keyingi voqealarni “Tuzuklar”da shunday bayon qiladi: “Oltinchi kengashim shundan iborat boʻldiki, Garmser tasarrufimga
oʻtgach va yaralarim tuzalgach, Balh sarhadidagi
togʻlarda, oʻsha yerda yetarli qoʻshin toʻplab, Movarounnahr mamlakatini boʻysundirish uchun yurish
qilmoqchi boʻldim. Bunda odamlar tarqalib ketib, qirq
kishigina qolgan ekanmiz. Lekin ularning bari asilzoda, amirzoda va nasli pok yigitlar edi. Shundayin
azamatlar bu ogʻir kunlarda men kabi oltinu molsiz,
oziq-ovqatsiz kishiga hamrohlik qilib, mening izmimga
kirib togʻu toshlarda ergashib yurganlari uchun tangri
taologa shukrlar aytdim”.

Amir Temur hayotining shundan keyingi kunlari
yanada shiddatliroq kechadi. Boʻlgʻusi jahongir gʻorda
qoʻnim topib, kuch yigʻa boshlaydi. Ikki oy oʻtaroʻtmas gʻorda qirq kishilik jangchilarning safi bir yarim
ming kishiga yetadi. Temur ularni guruh va toʻdalarga
boʻladi. Ular boʻlgʻusi janglar oldidan ham ruhiy, ham
jismoniy tayyorgarlikdan oʻtishadi. Hamma ish nihoyasiga yetgach, chiniqqan, oʻta yuksak harbiy tayyorgarlikdan oʻtgan Amir Temurning bir yarim minglik
qoʻshini yigirma minglik Chingizxon avlodi lashkarini tor-mor keltiradi. Ilyosxo`ja sharmandalarcha
zoʻrgʻa qochib qutuladi. Bu voqea taxminan 1363 yilda
sodir boʻladi.

Umuman olganda, Amir Temur 1348 va 1370 yillarda bir necha marta togʻu toshlar orasida qoʻnim
topgan va mazkur gʻ“ordan ham boshpana, ham harbiy
qarorgoh sifatida foydalangan.




ХОЛДА

Xiyol ishtiyoqsizroq boshlagan hikoyam Valijondan
boshqalarning ham diqqatini tortdi shekilli, birpasda
atrofimga odamlar yig`ildi. Tinglovchi koʻp boʻlsa, kishining ilhomi kelarkanmi, hayajon ila so“zlamoqqa
tushdim. Yig'ilganlar orasida yerli aholi vakillari ham
koʻp boʻlib, ular bizga havaslanib boqishar, koʻzlaridan,
bizni ham olib ketmaysizmi safarga. degan ma'noni
o“qimoq mumkin edi. Ammo buning sira imkoni yoʻq
edi. Shunda menda hayrat hissi bosh koʻtardi. Temur
tarixi haqidagi qisqa hikoyamni yakunlar ekanman,
hayratimni yashirolmay soʻradim:

— Temur g`ori sizning tumaningizda joylashgan,
nahotki biron marta borib koʻrmagan boʻlsalaringiz?

— Yoʻq, bormaganmiz.

— Ishdan qoʻl tegmaydi-da.

— Sizdan eshitib turishimiz.

— Uzoq-da, uzoq boʻlmaganda borardik.

— Afsona boʻlsa kerak, deb yurardik.

— To`g`risi, ilgari hech eshitmaganmiz.

— Hozir ham uncha ishonmay turibmiz.

Ana sizga tabarruk qadamjolarga nisbatan hurmatu
e'tibor. Temur g“ori haqida matbuotda yozilmagan
deb boʻlmaydi. Yirik tabiatshunos olim Abdulla
Mamatov matbuotda bir necha chiqishlar qilib, gʻor
haqida juda qiziqarli ma'lumotlar berishga harakat
qilgan. Nahotki, odamlar 'ushbu maqolalarni ham
oʻqishmagan boʻlsa?

Bu hol ta'bimni juda xira qildi. Inson bolasi yumushu tirikchilik bilan qanchalik band boʻlmasin, yurt
tarixiga nisbatan bu qadar loqaydlikni hech narsa bilan
oqlab boʻlmaydi. Kishi faqat tirikchilik uchun dunyoga
kelmaydi-ku, axir!




— Temur gʻorini televizorda yaxshilab bir koʻrsating,
shundan soʻng biz qo`zg`olib qolarmiz. — dedi davradagilarning biri xijolatomuz. — Emasam, shunday
bir g`or borligiga ko'pchilik uncha ishonmaydi.

Bu orada kutilgan chiroqni olib kelib qolishdi.
Ekspeditsiya a'zolari jonlanishib, mashinaga chiqa
boshlashdi. Shunda xijolat tortgan yigit yonimga kelib
dedi:

— Aka, sizga yukchi kerak emasmi? Yuz kilogacha
yuk koʻtara olaman. Meni ham olib keting, iltimos.

Tabiiy, uning iltimosi inobatga olinmadi. Negaki,
ekspeditsiya sayr emas, yoʻlda ne voqealar yuz
bermaydi deysiz. Javobgarlik hissi ortiqcha koʻngilchanlikka izn bermasdi. Yigʻilganlarning havasini
qo`zg`atib, biz yo`lga tushdik.

Oradan koʻp oʻtmay joʻshib oqayotgan Qizilsuv
daryosi ortda qolib, qarshimizda Somoq qishlogʻi yuz
ochdi. Ana shu manzildan boshlab nomlari turli xil
afsona va rivoyatlarga chulg'angan Haydarbuloq,
Nauqishloq, Kaltaqoʻl qishloqlari boshlanadi. Bu yerdagi qishloqlarga bogʻliq rivoyatlarning oʻzi bir doston,
faqat qiziqsangiz, bas. Masalan, “Kaltaqoʻl” qishlogʻi
haqida ikki xil rivoyat yuradi. Kaltaqoʻlliklardan biri
aytadiki, togʻu toshlar orasida qolib ketganmiz, hamma
narsaga qoʻlimiz yetavermaydi, qoʻlimiz kalta. Unga
qarshi ikkinchi rivoyat quyidagicha, ya'ni togʻu toshni
vaqtinchalik qoʻnalgʻa tutgan Amir Temur shunday
degan ekan: “Biz toqqa chiqib ketdik. Shunday bir
yuksaklikka koʻtarildikki, endi g“animlarimizning qoʻli
kaltadir”. Bizning o`yimizcha ikkinchi rivoyat
haqiqatga yaqindir. Negaki, togʻu toshni makon tutgan
jahongir xuddi shu maqsadni koʻzda tutgan. Ikkinchidan esa, keng dashtda jang qilishning hadisini olgan
moʻgʻul jangchilari togʻu toshlarda aytarli darajada
jangovor harakatlar olib borisholmagan. Togʻu toshni




vaqtinchalik qoʻnalgʻa tutgan Amir Temur bu kabi
omillarni hisobga olgan boʻlishi tabiiy holdir.

Umuman olganda, togʻ qishloqlarining har birida
Temur nomi bilan bogʻliq nimadir bor. Bu rivoyatlar
asrlar osha bizgacha yetib kelgan. Bir-biridan qiziq
va ibratomuz rivoyatlardan yana birini keltirib otamiz.
Shulardan biri Darxon arigʻidir.

... Temurning Samarqandni olish uchun bo`lgan
dastlabki harakati magʻlubiyatga uchragach, u yaqin
odamlari bilan toqqa chekinadi. Yura-yura shom
qorong'ʻisida Yakkaboqqa kirib kelishadi. Bu tumandagi Darxon qishlogʻi, hozirgi “Sharq yulduzi” jamoa
xoʻjaligi hududining bir chetida yolgʻiz bir kampir
yashardi. Momoning ismi ham qishlogʻiga uyqash
boʻlgan ekan. Sipohilar nihoyatda toliqqan boʻlib, shu
kulbada tunashga qaror qilishibdi. Kampir tungi mehmonlarni togʻliklarga xos ochiq chehra bilan qarshilabdi. Qashshoq boʻlgani bois kuchi atala pishirishga
yetibdi. Taom suzilib, dasturxonga tortilibdi. Anchadan
buyon tuz totmagan Temur atalani shosha-pisha
hoʻplagani bois ogʻzini kuydirib olibdi. Uni chetdan
kuzatib turgan kampir mehmonning kimligini ham
surishtirmay dilidagini tiliga chiqaribdi:

— O`ʻg“lim, sening ovqat ichishing Temurning Samarqandga qilgan hujumiga oʻxsharkan.

Kampirning bu soʻzlaridan yosh Temur sergak
tortibdi:

— U qanday hujum qilgan ekan, momo?

— Shoshqaloqlik bilan:

— Sizningcha qanday hujum qilish kerak edi,
momo? — soʻrabdi Temur.

Momo shunda jiddiy tarzda shunday javob qilibdi:

— Temur avval shoshilmasdan koʻzdan pana joyda
kuch yigʻishi, keyin ham shoshqaloqlik qilmasdan,
dabdurustdan Samarqandga hujum qilmay, oldin




kichikroq viloyatlarni olib, yana kuch yigʻib, soʻng
poytaxtga hujum qilishi kerak edi.

— Temurni taniysizmi, momo?

— Yoʻq, bolam.

— Uning oʻziga ham shu gaplarni aytarmidingiz?

— Albatta. Yurt ozodligi uchun kurashayotgan
yigitga zora maslahatimiz asqotsa, degan oʻyda
aytardim, bolam.

— Demak, Temur shoshqaloqlik qilayapti deng?

— Yoshligiga borayapti-da...

Oʻsha rivoyatda aytilishicha, Temur bu achchiq
haqiqatdan oʻyga tushib qolibdi. Va bu haqiqat unga
juda ma'qul tushibdi. Yana rivoyat qilishlaricha,
togʻdagi gʻ“orni ham kampir topib bergan ekan. Keyinchalik Temur hokimiyatni qoʻlga kiritgach, Darxon
momoning huzuriga chopar yuborib: “Tila tilagingni!” — degan.

Dono kampir bunga javoban shunday degan ekan:

— Menga molu dunyo kerak emas. Kuching yetsa,
ariq qazdirib, qishloq ahlini, el-ulusni suv bilan
ta'minla...

Amir Temur kampirning aytganlarini vojib aylabdi.

Hozirda ham elni obihayot bilan ta'minlayotgan
Qizildaryodan togʻli Chigʻatoy qishlogʻi orqali qazib
kelingan Darxon arigʻi ana shu tariqa vujudga kelgan
ekan. Ariq kampirning nomi bilan atalib kelarkan.

Ekspeditsiya Temur gʻori tomon qanchalik oshiqmasin, yoʻlda qoʻnim topmasdan oʻtolmasdik. Yoʻl
juda ogʻir edi. Geologlarning har yerda yura olishi
mumkin boʻlgan qudratli mashinasi ham bu yoʻlda
ojizlik qilib qolmoqda edi. Mashinaning motori qizib,
togʻ qishloqlaridan birida to“xtashga majbur boʻldik.

Mashinadan tushar ekanmiz, tevaragimizni qurshagan goʻzallik oldida lol turib qoldik. Qishloq ustiga
engashgan ulkan choʻqqilar, qalin archazor oʻrmonlar,




sharqirab oqayotgan suv, erta kuz bo`lishiga qaramay,
koʻklam maysalariday tebranib turgan ko“m-ko`k oʻtoʻlanlar, yon bagʻirlikda yoyilib yurgan qo`y-qoʻzilar,
qirmizi rang olgan zirk butalarining ohista tebranishlari, ular poyidagi, biz ilgari ko'rmagan, qandaydir
chechaklar, umuman, borliq biz ko“nikmagan rang
ogʻushida rang-barang tovlanardi. Havorang tiniq
shisha orqali ko“rayotgandek edik biz olamni. Qisqacha
qilib aytganda, olam shu qadar goʻzal va tiniq ediki,
inson koʻzi barini to`la qamray olmasdi. Mashinada
uncha bilinmas ekan, lekin turib kuzatganda, shunday
bir sinoatga roʻbaro“ boʻlarkan kishi, buni ta'rif va
tavsif etmoqqa hanuz qalam ojiz.

Biz toʻxtagan bogʻ ichidagi daraxtlarda allaqanday
ulkan qushlarga koʻzim tushib, ajabsinib oʻsha
tomonga yurdim. Va bir ozdan soʻng hayratdan ogʻzim
lang ochilib qoldi. Daraxtda kurkalar qoʻnib turardi.
Koʻzlarimga ishonmay, yana va yana tikilaman deng.
Yoʻq, koʻzlarim aldamagan, daraxtlardagi kurkalar edi.
Tagʻin ularni daraxtdan daraxtga osongina uchib
oʻtishlarini aytmaysiz. Boz ustiga, kishidan sira
choʻchishmasdi. Vazni oʻn-oʻn besh kilolik va yerda
ogʻir yuradigan bu jonivorlarning xatti-harakatlari
barchamizni lol qoldirdi.

— Bu yerda hamma narsa boshqacha rangda-ya, —
dedi kimdir toʻlqinlanib. — Borliqni havorang
koʻzoynak orqali ko“rayotgandayman.

Bu fikrga barimiz qoʻshilib turganimizda, qishloq
erkaklari yetib kelishdi. Atrofga chalgʻib, uch-toʻrt
erkak naridagi soy bo`yida joy qilishayotganini ham
sezmagan ekanmiz, yonimizga kelganlar gʻoyat yoqimli
tabassum bilan bizni oʻsha tomonga taklif etishdi.
Tabiiy, oshiqib turgan ekspeditsiya a'zolariga bu lutf
unchalik yoqmadi. Shunda ulardan biri e'tirozga oʻrin
qoldirmaydigan ohangda dedi:




— Dasturxondan quruq ogʻiz bilan ketmaydilar,
uyat boʻladi.

Togʻliklar taomilini ozmi-koʻpmi bilganim bois,
yigitlarni soy boʻyiga boshladim. O'zimcha bir
burdadan non tishlab turmoqchi edim. Boz ustiga,
oshiqishdan foyda yoʻqligini, ming urinsak-da, bugun
gʻorga yetolmasligimizni yaxshi bilardim. Buni faqat
men bilardim, boshqalar esa hanuz oshiqardi. Ularga
qolsa, qanot bogʻlashsa-yu, gʻor tomon ucha qolishsa. Ammo safar o“z nomi bilan safar, yoʻlda kutilmagan holat va hodisalar uchrab turadi.

— Mehmon otangdan ulugʻ deganlar, — dedi bizni
soy boʻyida qarshilaganlardan biri, to“kin dasturxondan
xijolatga tushganimizni sezib. — Bizning qishloqqa
Temur ham tushib oʻtgan. Oʻtib, qaytishda nonushtani
shu yerda qilgan...

— Koʻrganday gapirasiz-a, — dedi kimdir biz tomondan.

— Eshitganmiz, — dedi mezbon pinak buzmay. —
Bu haqda bizda aniq ma'lumotlar bor. Lekin odatimiz
shu, kelgan odamni mehmon qilmay joʻnatmaymiz.
Tevarakni tomosha qilib, bir piyoladan choy ichsalaringiz, keyin bir umr esdan chiqorolmay yurasizlar.

Manzara haqiqatan juda ajoyib edi. Yoningda
joʻshqin soy, daraxtlarda kurkalar, naq manglayimizda
ulkan choʻqqilar,.. boya eslatganimizdek, bari boshqacha rangda...

Oʻzbekning bu xil ajoyib taomillaridan boshim
koʻkka yetib turganda, nogohon koʻzim naridagi daraxt
soyasida oʻynab oʻtirgan bir yarim yashar chamasi
bolaga tushib qoldi. Bolakay oʻzicha chugʻurlar, og`ziga
chala gʻajilgan suyak tishlab olgan oppoq kuchuk u
tomon oshiqib kelardi. Ana u ogʻzidagini bolaning
oldiga tashlab, ol, deganday uni bola tomon surdi.
Bola suyakni qoʻliga olishi bilan, ketiga burilib oʻziga




suyak qidirib ketdi. Maysalar ustiga uloqtirilgan
suyaklardan birini oldi-da, yana bola tomon zing£illadi.
Unga yetmayroq toʻxtadi-da, ustixonni panjalari
orasiga olib ishtaxa bilan g“ajimoqqa tushdi.

Bolada suyak, itda suyak... Bu hodisadan anqayib
turganimni sezgan mezbonlardan biri kulimsirab izoh
berdi:

It topganini bola bilan baham koʻrmoqda.

Hartugil bola suyakni gʻajimadi. Birpas qoʻlida aylantirib turdi-da, soʻng itqitib yubordi.

— Sizlarda hamma narsa qiziq ekan, — dedim hayratimni yashirolmay. — Kurkalaringiz daraxtda yursa,
kuchuklaringiz topganini bola bilan baham koʻrsa,
qayerga kelib qoldik oʻzi, a?

Kaminani taajjubga solgan narsa odatiy hol shekilli, mezbonlar kulib yuborishdi.

— Tabiat qoʻynidamiz-da, — dedi soʻng biri. —
Hamma narsa asl holicha. Kuzatsangiz juda gʻaroyib
holatlarga duch kelaverasiz. — Sigirlarimiz oʻzini
boʻridan himoya qiladi, gar g“azabi qoʻzisa quyondek
hurkak jonivor tulkini tarsakilab tashlaydi. Echkilarimiz kiyiklardan oʻlgu olib, oylab togʻlarda sanqib
yuradi. Bizda boʻsh qoʻyib qoʻygan jonivor tezda yovvoyilashib ketadi...

Mehmonlar oʻzlarini boʻrilardan himoya qila oladigan sigirlarni baribir koʻz oldilariga keltirolmadilar.
Boʻrilarning yovqurligi, tajavuzkorligi haqida koʻp
oʻqiganmiz, eshitganmiz, lekin sigirlar... Mehmonlarning hayratomuz nigohlarini sezgan mezbon asta
hikoya qilmoqqa tushdi.

— Bu voqea poda boqib yurgan kunim yuz berdi, —
dedi u. — Bizda poda navbat bilan boqiladi. Oʻsha
kuni mening navbatim edi. Sherigim ikkimiz podani
betga yoyib, yonboshlab yotgandik. Kech kuz. Tushga
yaqin tinch oʻtlab yurgan poda bir seskandi. Ne gap




deya, bunday qarasak, dovon tomondan oʻn chogʻli
boʻri enib kelmoqda. Bir-ikkita boʻlsa mayli edi,
oʻndan oshigʻ-a. Bilsangiz, qoʻrquvdan tarrakday qotib
qoldik. Poda emas, o“z jonimiz koʻzimizga koʻrinib,
bir xayolimiz qochsakmikan, deymiz. Lekin qochib
qayoqqa ham borardik. Shunda koʻzim podaga tushib
qoldi. Hozirgina betda yoyilib yurgan poda bir zumda
yalanglikda gʻuj tortgan. Bunisi-ku mayli, sigirlar davra
tashqarisida qolgan ushoq mollarni ichkariga haydab
kiritmoqda edi. Sigirlar tashqarida, mayda jonivorlar
davra ichida... Sigirlar shoxlarini tashqariga qilib, oʻziga
xos halqa hosil qilganidan soʻng, najot yoʻlini topganday boʻldim va sherigimni yetaklab, poda ichiga
urib ketdim. Bu orada boʻrilar yetib kelishdi. Ular
podaga har tomondan hujum qilib koʻrishdi va har
safar ham sigirlar shoxiga ro“paro“ kelaverdilar. Jonli
halqa juda mustahkam boʻlib, boʻrilarning birortasi
ham istehkomni yorib oʻtolmadi. Birorta jonivorga
ziyon yetkazolmadilar. Bu hol taxminan bir yarim
soatcha davom etdi. Kimdir voqeadan xabar topib,
qishloqqa xabar bergan ekan, odamlar otda kelib,
boʻrilarni haydab yuborishdi. Mana sizga befahm deb
oʻylagan sigirlarimizning farosati-yu jasorati. Shundan
beri sigirlarga hurmat koʻzi bilan qarayman. Eng
qizigʻi, ular oʻz jonlariga qaygʻurib qolmasdan, mayda
jonivorlarni ham oʻyladi; ularni turtib-surtib halqa
ichiga haydadilar. Gʻaroyib, juda gʻaroyib hodisa.

Biz gurungga mahliyo boʻlib turgan paytimizda,
mezbonlardan biri yon bag£ʻirlikdagi sigirga ishora qildi.

— O`sha sigirlarning biri ana u.

Davradagilar bamaylixotir kavsh qaytarayotgan sigirga hurmat koʻzi bilan qarab turganida, tasvirchilarimizdan biri soy boʻyidagi ulkan xarsangtoshga chiqib,
sigaret tutatgancha, tevarakni tomosha qilmoqqa



tushdi. Bundan mezbonlar allanechuk besaranjomlanib
qolishdi.

— Anovu mehmonni chaqiring bu yoqqa, — dedi
biri xijolat aralash. — Temurtosh u. Unga chiqmoq,
suyanmoq gunoh. Temur g“or tomonga oʻtgan-qaytgan
kezlari mana shu tosh yonida otdan tushib, suvga
enarkan. Muqaddas tosh bu...

Yerlik aholining rivoyatlarga qattiq amal qilishlarini bilganim bois, ortiq soʻrab-surishtirishdan oʻzimni
tiydim. Lekin tabiiy bir holatni sezdimki, tashnaligini qondirmoq niyatida boʻlgan odam-soyga xarsang
yonidangina enishi mumkin edi. Kim biladi, bu
rivoyatda ham jon bordir balki.

Tevarak-atrof qanchalik tarovatli, gurung nechogʻli
qiziqarli boʻlmasin, ekspeditsiya hanuz oshiqardi.
Temur qadamjolaridan biri hisoblanmish gʻorni oʻz
koʻzlari bilan koʻrmoq ishtiyoqida yonishardi. Bu
borada ular yosh boladan farq qilishmasdi, faqat injiqlik
qilishmasdi, xolos. Buni sezgan mezbonlardan biri
kulib dedi:

— Oshiqishdan foyda yoʻq. Hozir yoʻlga tushgan
taqdirlaringizda ham yarim tundagina Toshqoʻrgʻonga
yetib borishlaringiz mumkin. Toshqoʻrgʻondan narisi
ham ancha yoʻl. Ertaga tushga yaqin manzilga
yetsalaringiz ham katta gap.

— Hamma oshiqadi, — dedi yoshroq bir yigit. —

Ming aytsang-da, baribir shoshilishadi. Nima balo,
gʻorning ohangrabosi bormi deyman.

— Siz oʻzingiz borganmisiz? — deb soʻrayman men.

— Borganman, lekin kirmaganman.

— Qanaqasiga?

— Kirish uchun chiroq kerak, mash'ala kerak, kirishning oʻzi bo'lmaydi-da.

— Koʻpchilik yarmidan qaytadi, — dedi boshqa bir
mezbon. Lekin oxirigacha kirdim, deb lof urishadi.




— Gʻor tubidagi koʻlda choʻ“mildim deganlar
qancha, — dedi mezbonlardan yana biri. — Holbuki,
koʻlda cho“milmoq tugil, oyoq suqib boʻlmaydi. Sovug“ʻi miyangga chiqadi. Menga boshqa bir narsa juda
alam qiladi. Temur gʻorini koʻrgani, ziyorat qilgani
chet ellardan kelishadi. Kelganlar mana shu yoʻldan
oʻtishadi. Ammo oʻzimizdan keluvchilar yoʻq. Oldindan oqqan suvni qadri yoʻq, deb shuni aytsalar kerak-da. Shaxsan men har yili bir borib kelaman. Va
har safar chuqur xayollarga botib qaytaman. Vatan
taqdiri deya buyuk sohibqiron ne azoblarni boshidan
kechirmagan, toshni to`shamcha qilgan kezlarida ne
xayollarga borgan ekanlar. Bu qadar jasoratni u kishi
qayerdan topgan? Nechuk biz avlodlar bu qadar unutuvchanmiz? G`urur va faxr hissi nechun qalbimizni
tark etmoqda? Hatto tarixda yuz bergan jasoratli
ishlarga, voqea va hodisalarga ishonchsizlik koʻzi bilan
qarashga ko“nikmoqdamiz? Oʻtgan yili bir sayyohni
ergashtirib bordim. G“orga kirishga yuragi betlamaydi-yu, gʻ“orni Temur qoʻnolgʻa tutganiga ishonmay
turibdi. Bu yerda Temur boʻlgan, deb g“orning peshonasiga yozib qoʻymagan-ku, deydi. Jahlim chiqib,
umringizda kitob oʻ“qiganmisiz desam, yoshligimda birikki ertak kitoblarni o“qiganday boʻlganman, keyin
vaqt boʻlmagan, deydi. Unda nega keldingiz, desam,
u, xazina-pazina yashirilgan boʻlsa-ya, degan umidda
kelgandim, deydi. Gʻorni koʻrib, xazinani ham esidan chiqarib iziga qayta qoldi. Kirishga yuragi betlamadi...

Uning bu gaplari davraga sal sovuqlik solgan bo`lsada, bir ozdan soʻng koʻngil xiraligini unutdik. Mezbonlarga rahmat aytib, yoʻl tadorigini koʻra boshladik.

—- Yoʻlda boʻri koʻrsalaringiz tajavuz qilishni xayolga
ham keltirmang, — dedi mezbonlar samimiy xayrla



shishar ekan. — Yoʻlda uchragan boʻri yaxshilik
alomati, ishingiz baroridan keladi.

— Balki ayiqlar ham uchrar? — dedi tasvirchimiz
Valijon tashvish bilan. — Ayiq uchrab qolsa, nima qilamiz, a?

— Ayiqlar makoniga borayapsizlar, — dedi oʻzini
ovchi deb tanishtirgan semizgina bir yigit. — Lekin
birorta ham ayiqni koʻrolmaysizlar. Ular sizni
koʻrishadi, kuzatishadi, ammo sizlar ularni koʻrolmaysizlar. Togʻ koʻrinishdan cheksiz-chegarasiz
tuyulgani bilan, amalda yirik jonivorlar tomonidan
xududiy boʻlinishlarga ega. Har bir ayiq o“z hududiga
xo'jayinlik qiladi. Borgan odam doimo uning kuzatuvida boʻlib, to hududidan chiqib ketmaguncha ortidan
misoli soyaday ergashib yurishi ham mumkin.
Tegmasangiz tegmaydi, tegsangiz siylab turmaydi.
Qisqasi, togʻ boʻrilari dashtga enmagandek, dasht
boʻrilari toqqa o`rmalamaydi. Faqat odam bolasigina
chegara bilmaydi. Duch kelgan yerda sanqib yuraveradi. Jonivorlar oʻrtasida esa tartib bor, shu tartib
buzilmasa boʻldi, jonivor sizga botinmaydi. Aytishlariga qaraganda, Temur davrida togʻda jonivorlar juda
serob boʻlsa-da, u kishi oʻn jonivordan bittasini otmoqqa ruxsat berarkan. Oʻzboshimcha va isrofgar sayyodlarni qattiq jazolar ekan. Oʻtgan asrning oxirlarigacha
togʻlarda sheru qoplonlar bor ekan, hozir esa ularni
otliqqa ham topolmaysiz. Qirib yuborilgan bari...

Gurungni bu yogʻi yana Temurga bogʻlanib, biz
yuqorida aytib oʻtilgan “Kaltaqo“l”, “Darxon arigʻi”
haqidagi rivoyatlarni shu yerda eshitdik. Biroq suhbat
qanchalik qiziqarli bo`lmasin, oldimizda maqsad
koʻndalang yotar, biz qorongʻi tushmasdan Toshqoʻrgʻonga yetib olish umidida yana yoʻlga tushdik.




YANA YOLDA

Bag`ri keng, suhbati shirin togʻliklar bilan xoʻshlashib, yoʻlga tushganimizda, quyosh qiyomdan oqqandi.
Motori obdan sovutilgan qudratli mashina bamisoli
toychoqday gijinglab yoʻlning tanobini torta boshladi.
Ammo uning “gijinglashi” navbatdagi dovongacha
davom etdi. Yoʻl keskin yuqorilab, mashina bazoʻr
oʻrmalashga tushdi.

Yoʻl ilonizi. Ayrim burilish joylari shu qadar tor va
keskin ediki, mashina yoʻlda davom etishi uchun bir
necha marta orqa-oldinga harakatlanib, burilib olmog£i
lozim edi. Chor-atrofga qaragan kishining vahmi
kelardi. Past tubsiz jarlik. Biz osmonda koʻrib
oʻrgangan bulutlar endilikda shundoqqina oyogʻimiz
ostida suzib yurardi. Quyidagi asriy archalar misoli
nuqtaday bazoʻr koʻzga tashlanadi. Chap yonimizdagi
jarlik tubsizligi bilan yuragimizga dahshat solsa, oʻng
tomondagi tik qoyalar, ulkan toshlar bu dahshatni
battar kuchaytirar, biz oʻzimizni xavf-xatarlar girdobiga tushib qolgandek his etardik. Yakkabogʻlik yoʻlboshchimiz Sharofiddindan boʻlak hammaning uni
oʻchgan, ba'zilar koʻzini chirt yumib olishgan edi.

Yuzaga kelgan vahima hissini yoʻqotish uchun Sharofiddindan soʻrayman:

— Biz Temur davrida mavjud boʻlgan qadimiy
yoʻllar boʻylab ketayapmizmi, yo bu yoʻl keyin paydo
boʻlganmi?

— Yoʻq, oʻsha qadimiy yoʻnalish boʻylab bormoqdamiz, — dedi u ishonch bilan.

— Bunga ishonarli dalilingiz bormi?

— Balil — togʻ tabiati va jonivorlarining oʻziga xos
xususiyatlaridir.

— Kengroq sharhlasangiz.




— Tog`da yuzaga kelgan arzimas torgina so“qmoqning ham umri juda uzoq boʻladi. Togʻ jonivorlarining
aksariyati yoʻlsiz joylarda tentishdan koʻra tayyor
soʻ“qmoqlardan yurishni ma'qul koʻradi. Boz ustiga,
soʻqmoq duch kelgan yerda paydo boʻlavermaydi.
Soʻqmoqlar togʻ jonivorlari tomonidan nihoyatda
zukkolik bilan solinadi. Bunda mazkur yerning tabiati, past-balandligi, qulayligi va oʻngʻ“ayligi obdan
hisob-kitob qilingan boʻladi. Bu “hisob-kitob”ni
yovvoyi jonivorlar hissiy bir tarzda amalga oshiradilar.
Gʻorga yoʻl tortgan Temur ham yovvoyi jonivorlar
solgan so“qmoqlardan foydalangan boʻlsa ajab emas.
Oqibat, tor so“qmoq kengayib, rosmana yoʻl shaklini
olgan. Rosmana yoʻl esa juda uzoq vaqt saqlanadi.
Yoʻq deganda, undan ensiz so“qmoq qoladi. Bundan
tashqari, bu togʻda shundan boʻlak qulay yoʻlning oʻzi
yoʻq. Demak, hozir biz Temur izidan bormoqdamiz.

Yoʻl yanada yuqorilab, bahsga ortiq izn bermaydi.
Mashina vahimali tarzda chayqaladi. Yurak uvishgandan uvishib oldinga tikilasan. Ayrim joylarda yoʻl
shu darajada torki, mashinaning oʻta olishiga ishonging
kelmaydi. Mashina hali zamon pastga qulaydigandek,
oʻrindiq bandiga tirmashasan. Koʻzlaringni chirt
yumib, yomon holatni kutasan. Haytovur, sen qoʻrqib

kutgan hodisa yuz bermaydi. Mashina ilgarilashda /

davom etadi. Shunda, eng yaxshisi, atrofga qaramagslik lozimligini sezasan. Biroq goʻzal manzaralar dambadam almashinib turgani bois, koʻzing oʻz-oʻzidan
tevarakka ketib qolaveradi.

— Bunaqa yoʻlda piyoda yurgan ma'qul, — deydi
Sharofiddin tashvishlanayotganini yashirishga tirishib. — Shunda togʻni yaxshiroq tomosha qilishing
mumkin. Lekin shofyor usta ekan, ishonsa boʻladi
unga. ,

22





= ўғир

Mana shu xil vahimalar ogʻushida kechga tomon
dovon tepasiga chiqib bordik. Zoʻriqqan mashina ogʻir
pishillab toʻxtadi. Oyoqning chigalini yozish uchun
pastga sakraymiz. Kechki quyosh nuridan borliq shu
qadar fusunkor tus olgan ediki, bu goʻzallikni qamrab
olmoqqa idrok ojizlik qilardi. Biz goʻyo yerning eng
baland choʻqqisiga chiqib olgandek edik. Ammo
qarshimizda yangi-yangi dovonlar qad rostlab turgani
sababli bu hisdan oʻzimizni mosuvo qildik.

Men mashina atrofini aylanib yurgan haydovchiga
zimdan nazar tashlayman. Shoʻrlik jiqqa terga
botganidan koʻylagi shalabbo boʻlib ketgandi. Demak,
u qanchalik chapdast boʻlmasin, yoʻlda bizdan kam
qoʻrqmagan.

— Sezayapsizmi, havo ancha siyrak ekan, — dedi
Dilorom Karimova, atrofni suqlanib tomosha qilarkan. — Bundan chiqdi dengiz sathidan juda yuqorilab
ketibmizda, a?

— Bu yerlar bir paytlar okean tubi boʻlganligini
bilasizmi? — deyman unga javoban. — Biz oyoq bosib
turgan mana shu dovon qadim zamonda, ilmiy ibora
bilan aytganda, neogen davriga qadar suvlik bilan
qoplangan. Bu togʻu toshlaru, anovu osmono`par
choʻqqilar oʻrnida Tetis bahr ummoni mavjlanib
oqqan. Taxminan 27 million yil muqaddam sayyoramizda ulkan tabiiy jarayonlar yuz bergan. Tinch
okeanning ortga chekinishi, buyuk muzliklar erasining
boshlanishi yerning qiyofasini tubdan oʻzgartirib
yuborgan. Oyoq ostimizda mavj urgan suvlik ham
janub tomonga qarab ming chaqirimlab chekingan
hamda hozirgi Hind okeani xududigacha borgan.
Tog`u toshlar masalasiga kelsak, bu yer usti va zamin
qa'rida roʻy bergan keyingi tektonik jarayonlar hosilasidir...




— Dahshat! — deydi hamsuhbatim. — Odamning
hech ishongisi kelmaydi. Ona zamin oldida zarraning
zarrasimizu, lekin goho oʻzimizni osmon his qilamiz...
Baribir shu gaplarni bekor aytdingiz?

—8абаБ7

— Men togʻlar sehri bilan yashayotgan edim.
Nazarimda, togʻlar yer paydo boʻlishi bilan mavjuddek
edi. Gapingizga qaraganda, tabiiy jarayonlar hosilasi
ekan.

— Bu yorugʻ“ olamdagi jamiki narsa tabiiy jarayonlar
hosilasidir.

Ammo tezda bu suhbatni unutib, yana togʻlarga
mahliyo boʻlamiz. Tasvirchilarimiz fursatni qoʻldan
boy bermaslikka tirishib, tasvirga olish bilan band.
Kimdir toshlar orasida oʻtgan yildan qolgan kirlangan
qorlarni ushatish bilan ovora. Ammo muz qotgan
qorlarni koʻ“chirmoq oson emasdi.

BOʻRI

Mashina motori sovugach, haydovchi, ketdikmi,
deya menga qaradi.

— Toshqoʻrgʻ“ongacha uzoqmi? — deb soʻrayman,
oʻrkachli qoya boshiga qoʻnib turgan quyoshga hadikli
qarab.

— Hali ancha yuramiz, — dedi haydovchi ham
oʻgʻrincha quyoshga koʻz tashlab. — Togʻ yoʻli shuda, hech qachon moʻljallagan vaqtingda manzilga
yetolmaysan. Bu yogʻiga endi tun qorong'isida paypaslanib yoʻl bosamiz.

— Siz bir umr geologlar bilan ishlagan odamsiz, —
deyman undan ham koʻra oʻzimga dalda berish
uchun. — Bu xil yoʻllar siz uchun choʻt bo'lmasa
kerak?




Togʻ oʻz nomi bilan togʻ, u har qanday dovyurak
odamning popugini pasaytirib qoʻyishi mumkin.

U shunday derkan, menga savolomuz qarab qoʻydi.
Uning qarashidan maqsadini anglab izoh berdim:

— Avvalgi safar bu yoʻldan yurmaganmiz. Langar
yoʻli-yu, “Oybek” sovxozi orqali gʻorning tepa qismidan tushganmiz.

— Langar yoʻli tekisroq, — dedi haydovchi. — Lekin
u yoʻlda bunaqa goʻzal manzaralar yoʻq...

Men uning fikriga qoʻshilgan holda kabinaga koʻtarildim.

Biz qizgʻish tuproqli tekislikdan oʻtib, kulrang
xarsanglar sochilgan maydonga kirib borarkanmiz, mashina ilkis toʻxtadi. “Boʻri!” — dedi kimdir. Barimiz
mashina oynasiga yopishdik va yoʻl boʻyida turgan
ulkan togʻ boʻrisini koʻrdik. Yirtqich biz tomonga
xushlamay qarab turardi. Qarashidanoq kishi eti
junjikadi, koʻpchilik bo“lsak-da, uning jiddiy va viqorli
qarashi hammamizga gʻalati ta'sir qildi. Bir zum
anqayib turdik-da, soʻng yana olgʻa yurdik. Boʻri istamaygina quyiga ena boshladi. Ortiga qaray-qaray,
oshiqmay ketdi.

— Ura, ishimiz unarkan! — dedi kimdir. — Bu yaxshilik alomoti.

Shunga qaramay, uning choʻchimasligi bizda
yoqimsiz taassurot uygʻotgandi. Negadir u bizni
xushlamay qarshiladi. Nima uchun?

— Jonivor-da deymizu, lekin uning xushlamay qarshilashiga biz odamlarning oʻzi aybdor, — dedi Sharofiddin. — Koʻpchilik togʻda koʻp noma'qulchiliklarni
qiladi. Hatto shunchaki dam olishga chiqqanlar ham
oʻzidan qandaydir noxush iz qoldiradi. Archalarni
yoqadimi-ey, hayvonlarni qoʻrqitadimi-ey... Togʻ
jonivorlari buning hammasini kuzatib turadi. Biz
sezmaymiz, lekin ular kuzatishadi. Shuning uchun




toqqa kelayotgan odamlarni adovat koʻzi bilan qarshilaydilar. Koʻrdingiz, hatto choʻchishni oʻziga ravo
koʻrmadi. Oʻzini xuddi tog“ egasidek tutdi. Aslida ham
shunday emasmi. Biz kelamiz-ketamiz, ular esa bir
umr togʻda yashaydi. Ularning oʻz qonun-qoidalari
bor, biz ularning qoidalarini doim buzib turamiz.

— Tunda uchrasa, yamlamay yutsa kerak, a? — dedi
Valijon.

— Yutmoq niyatida boʻlsa kunduziyam qarab turmaydi, — dedi Sharofiddin. — Lekin boʻri kamdankam hollarda hamla qiladi. Yayov odamning maqsadini
bir qarashdayoq anglaydi. Uning yomon koʻrgani
texnika. Negadir yovvoyi jonivorlar texnikani juda
yomon koʻrishadi. Boya yoʻldagi boʻrining bez boʻlib
turish sababi shu boʻlsa kerak. Yovvoyi tabiatga zamonaviy texnikalar negadir uncha mos tushmaydi.
Uygʻunlikka putur yetkazadi. Agar biz poyi-piyoda
kelayotganimizda edi, u biror tosh panasiniga oʻtib,
zimdan kuzatmoq bilan cheklanib qoʻya qolardi.
Mashinada chiqaverib ular yuragida adovat hissini
uygʻotib qoʻygan boʻlsak kerak. Shundan oʻzga sabab
Ко"ттауартап теп.

Sharofiddinning gapida jon bor edi. Haqiqatda yovvoyi tabiat texnika suroni bilan uncha chiqisholmaydi.
Yovvoyi jonivorlar mashina hidini miltiq dori isidan
kam yomon ko`rishmaydi.

Mashina zimziyo tun qoʻynida paypaslanib harakatlanadi. Toshqoʻrgʻ“ondan esa hanuz darak yoʻq.
Hammamiz mashinaning tinimsiz silkishidan shu qadar holdan toygandikki, yerga tap-tap tashlab uyquga
ketgimiz kelardi. Ammo safar oʻz nomi bilan safar,
ortiqcha injiqliklarni xush koʻrmaydi. Lekin deyarli
hammamizning koʻz oʻngimizda yoʻldagi boʻrining
viqorli qarashlari saqlanib qolgan, oʻzimizni mezbon




unchalik xushlamagan xonadonga kirib qolgandek his
etardik...

Uzoqdan Toshqoʻrgʻon chiroqlari miltillab koʻringanda, vaqt allamahal boʻlgandi.

ТО5НОО"КС"ОХУ

Dunyoga kelib ne-ne tonglarni koʻrganmanu, lekin
Toshqoʻrgʻon tonggidek tarovatli tongni birinchi bor
koʻrishim.

Tunda toshqoʻrgʻonlik Asadulla Salohiddinovning
xonadoniga tushgancha, tongda, bazoʻr koʻz ocharkanmiz, Sharofiddinning ovozidan sergak tortdik. U
quvnoq ovozda qichqirardi:

— Kim jannat rangini koʻrmoqchi boʻlsa, tezroq
tashqariga chiqsin!

Tabiiy, jannatning ne rangdaligini biz tasavvur ham
qilolmaymiz. Ammo ochiq eshikdan shu qadar totli
havo ufurib turardiki, ortiq choʻzilib yotmay, birinsirin tashqariga chiqdik. Tashqariga chiqishimiz bilan
koʻz o`ngimizda shunday goʻzal manzara namoyon
boʻldiki, uni ta'riflashga soʻzning qudrati kamlik qiladi.
Tabiat bizning tashrifimizni qutlaganday, dunyodagi
bor ranglarni goʻyo bir erga jamlaganday edi. Mavjud
ranglar oʻtkirlikdan koʻra mayinlikka moyil edi.
Qishloq koʻkish rang hovur ostida mudrar, choʻqqi
boshidagi bir parcha bulut alvon rangga qorishib, togʻ
bilan uygʻunlashib ketgan, choʻqqi poyidagi yashil
archazor harir ro“mol ostida mudrayotgandek edi.
Qiyalikdan oʻynoqlab oqayotgan jilg“a xuddi oltindek
tovlanar, unda togʻ boshida nurli qoʻllarini har
tomonga choʻzib turgan quyoshning olovli kokillari
aks etardi. Borliq bu go`zallikdan dong qolganday
sukunatda edi. Faqat uzoq-uzoqlardan kakliklarning




sayrogʻi elas-elas quloqqa chalinadi. Goʻzallikka shikast yetkazib qoʻyadigandek, nam maysalarni avaylab
bosib borarkanman, uy egalarini befarqligini koʻrib
taajjubda qoldim.

— Nima sezmayapsilarmi? — deyman yonimga
kelgan Asadulladan.

— Nimani? — deydi u oʻsha-oʻsha befarqlik bilan.

Men tevarakka ishora qilaman. U, biz har kuni
koʻraverib koʻnikib qolganmiz, deydi. Demak,
goʻzallikka ham koʻnikish mumkin ekan-da? Bu oʻy
yuragimni tirnab oʻtadi. Uy egasining savollariga javob
berishni istamay tongni tomosha qilishda davom
etaman. Shunda sal narida manzaradan biz kabi
sehrlanib turgan uy egasining qizini ko`raman. Qiz
ham biz kabi tong manzarasiga mahliyo edi. Bundan
chiqdi goʻzallikka koʻnikish yoki koʻ“nikmaslik har bir
odamning oʻziga, yuragiga bogʻliq ekan.

Asadulla bizga qoʻshilish istagani bildirgach, yigʻilishib, safar rejasini tuza boshladik. Qarshimizda ikki
yoʻl turardi. Biri ot-ulovda dara ichi bilan yoʻlga tushish, ikkinchisi, mashinada Oybek jamoa xo£jaligi
territoriyasigacha borish va gʻor joylashgan daraga
yuqoridan enish edi. Biz oʻ“ylab-oʻylab ikkinchi yoʻnalishni ma'qul topdik. Mashinaga joylashib, qaydasan,
Temur gʻori, deya yoʻlga tushdik. Oʻrtada yigirma
chaqirimdan oshiq masofa yastanib yotganini biz hali
bilmasdik. Togʻ sharoitidan chiqsak, bu juda katta
masofa edi. Asadullaning, juda yaqin, degan gapiga
ishonib yoʻlga chiqaverdik.

Tog`ʻliklarning qiziq fe'li bor. Ulardan falon joygacha qancha bor, deb soʻrasangiz, javoblari hamisha
bir xil: "Yaqin, juda yaqin" deyishadi. Ularning, yaqin,
juda yaqini esa goho oʻttiz-qirq chaqirimni tashkil
etadi.




Mashinada Toshqoʻrgʻondan chiqa boshlar ekanmiz, quyida qola boshlagan qishloqqa xayolchan
boqaman. Toshqoʻrgʻon ... Toshqaloq yoʻllarida ming
yillik tarix sochilib yotgan qadimiy goʻsha. Bu
yoʻllardan necha bor bahodir va shavkatli jahongir
Amir Temur goh xursand, goh parishon, goh magʻrur,
goh masrur holda bedovini oʻynatib o`tmagan deysiz!

SO'QMOQLAR BOʻYLAB

Temur gʻori joylashgan daraning Dehqonobod tumaniga qarashli qismiga mashinada yetib kelganimizda
quyosh xiyla tiklashgandi. Biz yoʻlda choʻponlar
oʻtoviga qoʻnib oʻtdik. Maqsadimiz, ulardan ulov
soʻrash edi. Umri togʻu toshlarda kechadigan choʻ“ponlar bajonidil ko“mak berishga hozirligini bildirdilar
va bizga ikkita eshakni ajratdilar.

Bu fikr mendan chiqqanligi sababli, yigitlar to'ng`illashib e'tiroz bildira boshladilar:

— Eshak nimaga kerak, qancha yuk boʻlsa oʻzimiz
koʻtarardik.

— Bunaqada kun botguncha sanqib yuraveramiz-ku.

— Bir kamimiz eshakning orqasidan imillab yurishimiz qoluvdi...

Bu borada men ularni ayblamayman. Chunki birinchi safarda o`zim ham ulardan kam hovliqmaganman.
Ammo hovliqish hech qachon yaxshi natija bermaydi.
Ayniqsa, ekspeditsiya uchun koni zarar bu.

Choʻponlar eshaklarni yetkazib kelishguncha biz
dara boʻyida hozirlik ishlarini koʻra boshladik. Olib
kelingan yuklar oʻrtada taqsimlandi. Eshaklarga juda
ogʻir yuklarni qoldirdik. Yigitlarga qolsa, eshaklar yetib
kelmasdan pastga ena qolishsa, shunda yolgʻiz yurish




havotirli ekanligini, shu soniyadan boshlab, hamma
bir kishiga boʻysinishi lozimligini uqtirdim.

Nihoyat, qolgan ogʻir yuklarni ulovga ortib yovvoyi
jonivorlar solgan so“qmoqlar boʻylab daraga ena
boshladik. Pastga enganimiz sayin dara oʻz jamolini
koʻz-koʻz qilar, bunga sari hayajonli xitoblar yangrardi.
Dara haqiqatan afsonaviy koʻrinishda edi. Chet el
filmlarida dahshatli sur'atda tasvirga olingan ulkan
daralar, qoʻrqinchli so“qmoqlar buning oldida bir pul
edi. Dara tubidan oqayotgan joʻshqin soy mayda
jilg“adek bazoʻr koʻzga tashlanardi. Bir ozdan soʻng
odamlarning hovuri oʻz-oʻzidan susayib qoldi. Ogʻir
yuk ostida past-baland so“qmoqdan qadam tashlashning oʻzi boʻlmasdi. Eshaklar qora terga tushib, kishilar yordamisiz olgʻa siljiy olmay qoldi. Chunki yo£l
juda nosoz boʻlib, emin-erkin harakatlanishning
imkoni yoʻq. Biror soatlardan soʻng dara tubidagi soy
boʻyiga yetib, dam olmoqqa toʻxtadik. Jindek tanavul
qilishni ham unutmadik.

Biz turgan yerdan gʻor ogʻzi qorayib koʻrinib turar,
biroq endi yigitlar ortiqcha hovliqishmas, togʻ tabiati
shoshqaloqlikni yoqtirmasligini allaqachon fahmlab
yetishgan edi. Tog'da hamma narsa juda yaqin
koʻringani bilan, yetishmoq hamisha oson kechmasdi.
Togʻ kishidan xuddi oʻziga xos salobatu xotirjamlikni
talab etadi. Oshiqmagan odamga sir-asrorini qadambaqadam ocha boradi. Shoshqaloqni tund qiyofada
qarshilab, obdon sarson qiladi.

Soy yoqalab yoʻlga tusharkanmiz, yelkamizdagi yuklarning zalvorini yanada teranroq his qila boshladik.
Boshda rosa hovliqishgan yigitlar endi har yuz odimda
bir bor toʻxtab, nafas rostlashni oʻylardi.

Navbatdagi muyulishda biz ayiq tezagiga duch
keldik. Tezak juda yangi boʻlib, bundan biz yanada
xushyor tortdik. So“qmoq boʻylab choʻzilgan, sochilgan




yigitlar tezda jipslashdilar. Ayiqning oʻzini ko`rmagan
bo`lsak-da, archalar orasida turganini his etib bordik.

Mana shu tarzda gʻor ogʻziga yetib kelganimizda
barimiz obdon holdan toygandik.

GʻOR OG`ZIDA

Toshkentdan chiqqandan buyon gʻorga yetishmoq
oʻyida entikib kelishayotgan ekspeditsiya a'zolarining
birortasi ham manzilga kelgach, ichkariga oshiqmadi.
Zero, vahimali tarzda qorayib turgan gʻorga kirmoqqa
kimda jur'at bor deysiz, bu yogʻiga endi oshiqib
boʻlmasdi. Gʻ“orga kirishdan avval oyogʻimiz tagidagi
supani koʻzdan kechirmoq lozim edi.

Sohibqiron poyqadami muborak etgan bu manzilgohga qadam qoʻyishdan oldin tevarakni yaxshilab
nazardan oʻtkazmoq kerak. Siz oʻshanda qoya bagʻrida
bir emas, ikkita gʻ“orning mavjudligini payqaysiz.
Birinchi gʻor “Sayisxona” deb yuritiladi. Uzunligi
taxminan 190 metr chamasi bu gʻorda Amir Temur
lashkarlarining otlari saqlangan. Asosiy gʻor sayisxonaning chap yonida joylashgan. Har ikkala gʻor ogʻzi
baland va keng supalar bilan birlashtirilgan. Supa
pishiq gʻisht shaklidagi tosh parchalaridan oʻta
mohirlik bilan terilib, ular orasiga archa yogʻochlari
yotqizib mustahkamlangan. Supa devorlarining balandligi 4 metrlar chamasi boʻlib, eni 20 metrni tashkil
etadi. Supadan soʻng toshdan terilgan zinapoyalar
boshlanadi va asosiy gʻorga oʻsha zinapoyalar orqali
koʻtariladi.

Biz supada gʻorga kirish uchun tayyorgarlik ishlarini
boshlab yubordik. Kamera qayta va qayta koʻzdan
kechirildi. Eshakka ortib kelingan ulkan va og£ʻir
akkumulatorga sim bog`lanib, simning ikkinchi uchi




projektorga ulandi. Umid bilan koʻtarib kelgan
nalarimiz hech nimaga yaramasligi ana shunda
boʻldi. Projektor qizarib yondi. Tabiiy,
gʻor ichini tasvirga tushirib boʻlmasdi. Biz Sarosima
ga tushib qoldik. Nima qilishimizni bilmay, Ai

 
 
 

mizga termulamiz. Ekspeditsiyaning barbod bo'lgani;
shundoqqina ayon boʻlgandi. Ammo buni
qaysimiz tan olgimiz kelmas, goʻyo biror mo`jiza sodir
boʻlishini kutardik. Va buni qarangki, oʻsha mo`jiza
yuz berdi ham. Qanday qilib dersiz? Bir chetda
xayolchan chordona qurib oʻtirgan Sharofiddin 80)
bizga, goh qizarib turgan chiroqqa boqarkan, oshiqmay
yelkasidagi qopini oldi-da, uni titkilab to`rt dona shaxa
tyorlar chirogʻini chiqardi.
— To`ʻrtala chiroqni birlashtirsak, tegishli nur
qilsa boʻlar balki? — dedi chiroqlarni birin-ketin yoqib!
Chiqmagan jondan umid deganday, rejissyorimiz
chiroqlarni qoʻliga oldi. Ularni birlashtirib, nurini
tomonga yoʻnaltirdi va tasvirchilarga, xoʻsh, q;
degan ma'noda termuldi. Agar shu tobda tasvir
Rustam Hakim, boʻlmaydi, deganda, bu ayol portlash
ketishi turgan gap edi. Biz ham juda yomon ahvolga
tushib qolardik. 7
Yig`ilganlarning bari tasvirchining og`ziga tikilgan:
miz. Uning birgina soʻzi ekspeditsiyaning taqdirini
hal etardi. Haytovur, uning yuzi sekin-asta yorishdi,
oʻrtaga choʻkkan sukunatni najotbaxsh soʻz tilkalab
yubordi. "
— Eplasa boʻladi. " "
Hammamiz yengil nafas oldik. Azbaroyi a

 
  
 

nimizdan qornimiz ochiqqanligini shundagina sezil

miz. Quruq nonu bir burdadan goʻsht bilan kifo

birin-ketin o`rnimizdan qoʻzgʻaldik. Mendagi hayajot.

boshqalarnikidan kam emasdi. Chunki oʻtgan at

g“orning yarmigacha borgan boʻlib, undan narisi me!



butunlay jumboq edi. Shuningdek adadsiz
атига ham meni qiynardi: “Lahmdan аи olarmitanmiz?” Turgan gap, yuragimni o Mayotpa 17 tashvishni bildirmaslikka tirishib, oldinga tushir, , Bosh
arning g'orga nisbatan qiziqish yanaga g ytgandi.
g or og'zidagi inson qo'li bilan tiklangan 5 yalar bu
yerda bir vaqtlar Temur manzil tutganidan g,» oh Etib,
tiqcha shubhalarga o'rin qoldirmagandi. Er. editsiya
g'orda aql bavor qilmas sinoatlarga duch kelishini
yurakdan his etib, oshiqmay olgʻa siljidi.

G'ORGA YURISH

Gʻor ostonasiga qadam qo`yishimiz bilan с idan
va namchil havo yuzimizga urildi G «shira

vorugʻlikda baland shiftdan oʻpirilib tushgay cha g'or
yoʻlagini toʻsib qoʻygan nihoyatda ujk,,, toshga
koʻzimiz tushdi. Birinchi bor tashrif etay, an odam
bu sinoat qarshisida dovdirab qolishi tabi, AMMO
o'tkir nigoh tosh yonidan ichkariga yo'l porligini
darhol ilg'aydi. Biroq tosh kirgan kishini orlikka
chorlaydi. Gʻor shiftidan istagan paytda tosh qulashi
mumkinligidan ogohlantiradi.

— Ortiqcha shovqin qilinmasin, barcha niroqlar
yoqilsin! — deya ogohlantirdim. G

Qoʻlimizda mavjud barcha chiroqlar y, ilishi bilan
gʻor o“z mahobatini namoyish etdi-qoydi poshda
kulrang tusda koʻringan gʻor devorlari chiro а nurida
rang-barang koʻrinish kasb etdi. Ekspeditgi га a'zolari
- g'orshiftining bu qadar balandligini tasav etmagan
ekan, qorongʻilik bagʻrida hayratli nido qa qidi. Bu
nido qalqiy-qalqiy g“orning noma'lum bo'shjiqlariga
singib yoʻqoldi.

— Shovqinni bas qilinglar! — deyman men yana.




Gʻorning lahmgacha boʻlgan qismini oldin kirib
koʻrganim uchun bu safar sal bemalol harakatlanaman.
Biroq tasvirga olish jarayoni ildam harakat qilishga
qoʻymasdi. Sharofiddinning toʻrt chirogʻi va qoʻlimizdagi boshqa chiroqlarni birlashtirib, nurni kerakli
tomonga yoʻnaltirib, tasvirga olish ishlarini boshlab
yuborarkanmiz, baribir yana koʻngilga xijillik oraladi.
Nur yetarli darajada emasdi. Shunga qaramay, imkon
yetgancha suratga olib, asta-sekin ilgarilaymiz.

Birinchi gal sezmagan ekanman, gʻor yoʻlagi borabora keskin oʻng tomonga burilarkan. Oʻngga qayrilishimiz bilan koʻz oʻngimizda bahaybat zal namoyon
boʻldi. Biz uni o'zimizcha “Kichik zal” deb atadik.

Ilgarilar ekanmiz, havoning namligi kuchayganini
sezdik. Qop-qorong”i zalning allaqayerida shiftdan tinimsiz tomchi chakkilardi. Bir ozdan soʻng koʻz
oʻngimizda ajoyib manzara — oqish marmar ustunlar
maydoni namoyon boʻldi. Ustunlar gʻalati yoʻsinda
joylashgandi. Biri yerdan oʻsib chiqqan boʻlsa, ikkinchisi shiftdan osilib tushgandi. Ayrim joylarda ular
bir-biriga chirmashib, yaxlit ustun tashkil etgandi.

Manzara nihoyatda goʻzal boʻlib, kirganlar aqlini
bir muddat shoshirib qo`ydi.

— Nima bu? — degan savol qorong£ilik qoʻynini titkiladi. Unga, bunchalik goʻzal, degan xitob qoʻshildi.

— Inson qoʻli bilan yasalganmi? — dedi yana
kimdir.

— Amir Temur bobom qurdirgan boʻlsa kerak, —
deya bilagʻonlik qildi uchinchi bir kishi.

— Sumalaklar, — deya izoh berdi Asadulla. — Togʻ
jinslarining suvda erishidan hosil boʻlgan jismlar. Ilmiy
tilda aytganda, shiftdan osilib tushgani stalaktitlar,
quyi qismdan “oʻsib” chiqqanlari stalagmitlardir. Bular
gʻorning qovurgʻasi hisoblanadi. Shuning uchun sumalaklarga tegib boʻlmaydi. Sindirmanglar.




Sumalaklar turli shaklda boʻlib. biri marmar ustunni eslatsa, boshqa biri gʻaroyib hayvon shaklida
edi. Bu xil manzarani faqat tabiatgina yarata oladi.
Inson undan faqat oʻlgu olishi mumkin. Shunda
Dilorom Karimova qiziq bir fikrni oʻrtaga tashladi.

— Amir Temur Samarqand, Shahrsabzdagi qadimiy
binolarni bunyod ettirishda mana shu ustunlaru shakllardan koʻ“chirma olgan emasmikan, a?

Biz sumalaklar saltanatiga yanada hayrat va sinchkovlik bilan nazar tashlaymiz. Ulardagi gʻaroyib
shakllar va nafis chizgilar bu fikrni tasdiqlaganday
boʻladi. Ammo tasavvurga ortiq erk bermay yana
tevarakka alahsiymiz. Shunda koʻzimiz shiftdan tomayotgan tomchilarga va yerda hosil boʻlgan ko“lmakka
tushadi. Asta borib suvdan hoʻplayman. Bu qadar xushta'm suvni, toʻgʻrisi, ilgari hech qachon ichmaganman. Og“zimda ajoyib ta'mni his etganimdan soʻng,
boshqalarniyam taklif etaman. Ammo suvdan
xoʻplashga hamma ham royish bermadi. Koʻpchilikni
suvdan koʻra gʻorning sir-sinoatlari koʻproq qiziqtirmoqda edi.

Boshqalar sumalaklarga qanchalik mahliyo boʻlib
qaramasin, men ularga adovat bilan tikilardim. Negaki,
ayni shu sumalaklar g`orning ilgarigi koʻrinishiga, ya'ni
yuziga “parda” tortgan, oqibat, biz tosh devorlardan
oʻzga narsani koʻra olmayotgan edik. Holbuki, Buxoro
amirligining Shahrsabzdagi begi Mirza Salimbekning
“Safarnoma”sida qayd qilingandek, hatto 1910 yillarga
qadar ham Temur g'orida kishini lol qoldiradigan
osori-atiqalar koʻplab mavjud boʻlgan. Chunonchi, gʻor
ichidagi xonalarning tosh devorlarida boʻrtma gullik
katta-kichik taxmonlar, tokcha-javonlar yoʻnilgan. Bu
taxmonlarga tosh panjaralar ham yasalgan. G“or ichi
zallarining yoʻlaklariga, har joy-har joyda toshdan
yoʻnilgan shamdonlarda shamlar shu'la taratgan. Taom




tayyorlanadigan va boshqa turdagi xonalar mavjud
boʻlgan. Qurol-aslaha yasaladigan doʻ“kon-sandonlar
qurilgan. Bunga misol qilib, Temur gʻoridan uncha
uzoq boʻlmagan masofada hozirda Doʻ“konxona deb
yuritiluvchi qishloq qad rostlagan. Amir Temur davrida ham, undan oldingi zamonlarda bu joy aholisi
togʻ rudalaridan temir ajratib olishni bilishgan. Temur
bundan unumli foydalangan boʻlishi tabiiy hol. Bundan
tashqari, xususan, Mirza Salimbekning e'tirof etishicha, gʻor qa'ridagi tosh yoʻlak devorlari Buxoroi Sharifning zargarlik ustaxonalaridagi ravoq va gumbazlardan
andoza olingan holda bezatilgan. Tosh qal'a ichida
keng yalanglik monand maydon boʻlib, oʻrtasida yoqut
tusli marmardan yasalgan xontaxta boʻlgan...”

Ming afsuski, endilikda ulardan hech narsa qolmagan. Sharofiddin doʻstimizning aytishiga koʻra
yaqin qishloqlardagi ayrim odamlarning qoʻlida
qadimiy anjomlar saqlanar ekan. Albatta, yashirin
holda. Bundan shu xulosaga kelish mumkinki, Temur
gʻori odamlar tomondan talangan... Sumalaklar va
shiftdan qulagan toshlar esa gʻor yoʻlaklarini, inson
qoʻli bilan yaratilgan tokcha-javonlarni koʻzdan
bekitgan. Shuning uchun ham hamrohlarimning
koʻzini o“ynatayogan sumalaklarga yomon nigoh bilan nazar tashlamoqda edim. Ikkinchi jihatdan, men
ham nohaq edim. Sumalaklar tabiiy jarayon boʻlib,
gʻorga “qovurgʻa” vazifasini oʻtar, uning umrini
uzaytirar edi. Bir gap bilan aytganda, gʻor tamomila
tabiat izmiga boʻysunib, inson qoʻli bu erda ojiz edi.
G'ʻorda oʻsish-unish, yemirilish va yiqilish jarayoni
odatdagidek davom etar, koʻhna asoratlardan,
endilikda asar ham topilmasdi. Faqat gʻor ogʻzidagi
supalargina deyarli bus-butun saqlab qolingan...

Biz tasvirga olishda davom ` etib, zaldan kichik
yoʻlakka oʻtdik. Yoʻlak ensiz boʻlsa-da, shifti juda




baland edi. U bizni toshlar qalashib yotgan ulkan zalga
boshlab chiqdi. Oyogʻimiz ostida shiftdan qulagan
toshlar, boshimiz ustida har daqiqada yiqilib tushishga
tayyor toshlar... Manzara juda ayanchli edi. Vaziyat
undan-da battar. Biz toshlar yiqilishi xavfi mavjud
boʻlgan zaldan yurib oʻtishimiz lozim edi.

Men yaqindagina qulagan toshga zimdan nazar solarkanman, bu yogʻiga faqat tavakkal qilmoq lozimligini angladim. Axir chumchuqdan qoʻrqqan tariq
ekmaydi-ku. Fikrimni uqqan Asadulla dedi: “Xudo
saqlasa, hech bir ziyonsiz kirib chiqamiz!” U shunday
desa-da, negadir hadik toʻla koʻzlarini shiftdan uzmas,
ovozini balandlatmaslikka tirishardi. G“orga bir necha
marta kirib chiqqan Asadulla choʻchiyaptimi, demak,
juda ehtiyot boʻlish kerak, degan oʻyga bordim. Lekin
nimadan ehtiyot boʻlish kerak? Oyoq ostidagi
toshlardanmi? Buning iloji bor. Ammo boshing ustida
osilib turgan toshdan qanday qilib ehtiyot boʻlish l0zim? Tosh tushadigan boʻlsa, bizdan soʻrab oʻtirmaydiku. Shunga qaramay, dadil odimlashda davom etdik.
Eng qizigʻi, birinchi kirishimda, qiziq ustida, xavfni
sezmagan edim. Bu safar atrofda xavf solib turgan
narsalarni yaqqol sezib, koʻrib turardim.

— Muzxonaga oʻxsharkan, — deb qoldi Valijon. —

Harorat qancha ekan, a?

— Qishin-yozin plyus olti, — dedim men. — G“orda
koʻrshapalakdan oʻzga jonivor yashamaydi.

Xuddi shu payt shiftdan bir koʻrshapalak uzilib,
gʻorning qorongʻi burchagi tomon uchib ketdi.

— Ular ham yakkam-dukkam, — dedim yana shiftni
jiddiy kuzatarkanman. Haqiqatan oʻsha kuni boshqa
koʻrshapalak uchratmadik.

Ekspeditsiya shiftdan oʻpirilib tushgan ulkan-ulkan
toshlar oralab borarkan, bir ozdan soʻng biz yoʻlak
tubiga yetdik. Aslida tub emas, ulkan tosh devor yo£ʻli



mizni toʻsib qoʻygandi. Bungacha biz 400 metr
chamasi ichkarilab qoʻygandik.

Jlgarilab ketganlar hayron toʻxtashgach, men
oldinga oʻtib, bosh zoʻrgʻa sigʻarli tuynikka, ya'ni lahm
ogʻziga ishora qildim.

—- Bu yogʻiga yoʻlni mana shu lahm orqali davom
ettiramiz, — dedim.

— Bosh sigʻmaydi, yelka qandoq sig“arkin? — dedi
kimdir ishonchsizlik bilan.

Bunisi endi menga ham qorong£i edi. O`tgan safar
xuddi shu lahm ogʻzidan qaytganim bois, bu yogʻiga
endi nima qilamiz, degan ma'noda Asadullaga
qaradim. Negadir Asadulla istamayroq turardi. Oʻrtada
tarang vaziyat yuzaga kelganini sezgan Sharofiddin
oldinga chiqdi-da, yelkasidagi qopini yerga tashladi
va menga dedi:

—- Sizni bilmadimu, lekin men bemalol sig“'aman.

U shunday dedi-da, oʻrmalab lahm ichiga kirib
ketdi. Bir ozdan soʻng keti bilan tisarilib chiqib keldi.

— Mening izimdan oʻrmalab kelaveringlar, — dedi
lahm ogʻzida choʻzilib yotgancha. — Qani, mendan
keyin kim?

Tor, juda tor teshikka odam bolasining sig'a olishiga
aqlimiz bovar qilmaganidan, qimirlovchi kishi bo`lmadi. Shunda rejissyorimiz Dilorom Karimova ilkis oldinga chiqdi-da, Sharofiddinga ergashdi. Ayol kishidan
keyin qarab turib boʻlmadi. Ulardan soʻng lahmga
suqilgan birinchi tasvirchimiz Rustam Hakimov rangi
oqargancha tezda qaytib chiqdi. Qoʻlidagi kamerani
ikkinchi tasvirchimiz Valijonga uzatib, yuragim
bardosh berolmadi, dedi. Rustam Hakimovning
gapidan ajabsinib, lahm ichiga o“rmalarkanman, yuragim bir sirqiradi. Lahm ichida havo nihoyatda siyrak
boʻlib, boʻgʻilib qolish hech gap emasdi. Buning ustiga,
yelkangizda tosh, ostingizda tosh... odamni qattiq




vahima bosarkan. Bu yetmagandek, lahm deganlari
ancha uzun ekan, tagʻin burilib-burilib ketganini aytmaysizmi. Haytovur, odamlar harakatidan havo tebranib, nafas olish ancha yengillashdi.

Birinchi lahmdan oʻtib, qad rostlashga ulgurmay,
ikkinchi lahmga roʻpara keldik. Yana oʻrmalash, yana
siqilib qolish, yana gʻimirlash ... oldinda bizni nima
kutayapti, buni sira bilmaymiz. Oʻrmalashda davom
etamiz. Oʻrmalay-oʻrmalay keng maydonga chiqib
qoldik. Gumbazsimon shift tagida oʻtirib, bir oz nafas
rostladik.

Naridagi tosh ustiga choʻnqayib, anqaygancha gʻor
ichini tomosha qilayotgan rejissyorimizga minnatdorchilik bilan boqaman. Agar u lahmga jahd ila harakat qilmaganida, biz erkaklar haligacha, sen kir-men
kir boʻlib oʻtiraverarmidik. Bir gap bilan aytganda,
bu ayol butun ekspeditsiya davomida oʻzini yaxshi
tutdi. Qiyinchiliklardan nolimadi.

Birinchi safarni yaxshi eslayman. Oʻshanda bir gala
biz erkaklar lahm ogʻzida hang-mang turib qolgandik.
Qoʻlimizdagi ma'lumotlarga qaraganda, gʻor yoʻlagi
yana davom etishi va koʻl bilan yakunlanmog£i lozim
edi. Tulki inidek teshikdan soʻng ham gʻor davom
etishiga oʻshanda hech aqlimiz bavor qilmagandi.
Nazarimizda, gʻor tugallangandek edi. Ammo faktlar
oʻjar, gʻor tugallanmagani va yana yurishda davom
etishimiz kerakligini hammamiz bilib turardik. Biroq
lahmdan birinchi boʻlib oʻtishga hech kimning yuragi
betlamagandi. Chunki biz lahmdan narida nima bor,
umuman bilmasdik. G“or devorlarida qoldirilgan
qogʻoz parcharlarida qayd etilishiga qaraganda, boshqalar ham xuddi mana shu yerdan ortga qaytishgan
ekan. Keyinchalik bilsak, lahmdan kamdan-kam odam
oʻtgan ekan...




— Kuzatishimga qaraganda, gʻorda anchagina sirli
yoʻlaklar bor ekan, — dedi rejissyorimiz xayolchan bir
tarzda. — Bu yoʻlaklar qayerga olib boradi, hech kim
bilmaydi-da, a?

— Yo`ʻlaklar ilgari anchagina edi, — dedi Sharofiddin. — Vaqt oʻtishi bilan koʻplarini sumalaklar toʻsib
qoʻygan...

— Ularni oʻrganishga hech harakat qilganmisiz?

— Toʻgʻrisi, yoʻq.

— Qiziq, oʻsha yoʻlaklarda nimalar yashirin ekan?

— Bunisiniyam bilmadim. Lekin ayrim yoʻlaklar
suv izlari boʻlsa kerak. Chakkilarni qarang.

— Yil-oʻn ikki oy chakki tomadimi?

— Yoʻq, faqat eruvchanlik paytlarda. Boshqa payt
gʻor tubidagi ko“l ham qurib qoladi.

Tog`da eruvchanlik yozning chillasidan boshlanadi.
Erigan qor suvlari qandaydir yoʻllar bilan g“orgacha
yetib kelarkan. Tabiatning ishi juda sirli, bunga biz
bandalarning koʻpda aqlimiz yetavermaydi.

— Gʻor tubidagi koʻlning suvi juda shifobaxsh, —

dedi Sharofiddin. — Erigan ma'danlar bilan toʻyingan
suv ichgan odam davo topadi.

Ammo bizni shifobaxsh suv emas, gʻorning toʻridagi
koʻl qiziqtirardi. Qanaqa koʻl, joylanishi qanaqa?
Yerning qa'ridagi bu ko“l qaysi manbadan yuzaga
kelgan? Nahotki, eruvchanlik tufayli yuzaga kelgan
boʻlsa? Biz shiftdan tomayotgan chakkilarni koʻrib
turardik. Ammo bu xil chakkilardan koʻl paydo boʻlishi
mumkin boʻlmagan hol edi. Demak, koʻlni suv bilan
ta'minlaydigan qanday sirli oʻ“zanlar bor. Biroq bu
savollarga Sharofiddindan javob olish qiyin edi. Koʻlni
oʻz koʻzimiz bilan koʻrishimiz va oʻrganishimiz lozim
edi. Koʻlgacha esa hali ancha bor edi. Buni biz
yurakdan his etib turardik.




Eran-qaran oʻrnimizdan turib, yana yoʻlda davom
etdik. Tepadan uzluksiz tomib turgan tomchilar tufayli
oyoq ostimiz tiygʻonchiq edi. Har er-har erda tosh
uyumlari koʻzga tashlanadi. Nafas olish shu qadar
yengil ediki, kishi beixtiyor maza qilardi. Gʻorning
ichki manzarasi va tuzilishi qadam sayin oʻzgarib
borardi. Yoʻlak goh torayib, goh kengayib borar,
kutilmaganda keng sahnga chiqib qolardik. Masalan,
lahmdan chiqishda chogʻroq zalga oʻxshash joyda nafas
rostlagan boʻlsak, keyingi yoʻlimiz tor yoʻlak boʻlib
bordi va ko“p oʻtmay yanada kengroq maydonga chiqib
qoldik. Bu yerni biz o“zimizcha “Keng zal” deb atadik.
“Keng zal”dan soʻng tagʻin tor yoʻlak boshlandi. Ayrim
joylarda boshimiz shiftga tegardi. Sumalaklar esa
hamma joyda “hukmdor” edi. Ular shu qadar goʻzal
ediki, uzib olmoq niyatida qoʻlingizni cho“zganingizni bilmay qolardingiz. AMmo sumalaklarga qotinmoq
tabiatga zarar keltirish demakdir. G“orga kirgan odam
sumalakka tegmoqni xayoliga ham keltirmasligi lozim.
Yuqorida ta'kidlaganimizdek, sumalaklar gʻorning
“qovurgʻa”si hisoblanadi. U gʻor devorlarini yemirilishdan, choʻkishdan asraydi. Ikkinchidan, gʻorda nihoyatda go`zal va bejirim koʻringan sumalak tashqariga
olib chiqilishi bilan qorayib qoladi. Mutaxassislar bu
jarayonni havo bilan reaksiyaga kirishish deb ataydilar.
Shuning-chun, gʻordan esdalik boʻlar, deya sumalaklarga qotinmoqni oʻylagan sayyohlar bu ishdan tiyilgani maqsadga muvofiqdir.

Biz sumalaklarga mahliyo boʻlgan holda yoʻlak
boʻylab harakatlanar ekanmiz, birdan koʻz o`ngimizda
keng joy, keng maydon namoyon boʻldi. Shifti
gumbazsimon bu zalni biz “Gumbazli zal” deb
nomladik. “Gumbazli zal”ning kengligi taxminan 3540 metr, balandligi 25-30 metrni tashkil etardi. Zalning
gʻarbiy tomonida balandligi 3-4 metr keladigan tabiiy




1050 зира апи koʻrib hayratdan yoqa tutdik. Shiftdagi sumalaklar esa rangi va bejirimligi bilan yo“lakdagi
sumalaklardan butunlay farq qilardi. Sumalaklar tosh
supa bilan uygʻunlashib, shunday bir manzara kasb
etgandiki, goʻyo ular inson qoʻli bilan yaratilgandek
edi. Ularning tabiatan mavjudligiga odamning sira
ishongisi kelmasdi.

Zalni kechib oʻtib, navbatdagi yoʻlakka kirishimiz
bilan qulogʻimizga suvning shildirashi eshitildi. Bu
endi chakkining tovushi emasdi. Balanddan sharqirab
tushayotgan suvning ovozi edi.

Bir ozdan soʻng koʻz oldimizda yangi mo`jiza
namoyon boʻldi. Biz kutilmaganda koʻlga roʻparo“
keldik. Koʻl tip-tiniq qoramtir baxmal tusda mavjlanardi. Koʻl sathi juda keng boʻlib, 40-45 metrli baland
shiftdan tinimsiz suv quyilardi. Koʻl yetti mo'jizaning
biri desak, sira yanglishmaymiz. Ikkinchidan, uning
goʻzalligini soʻz bilan ta'riflash qiyin. Uni faqat oʻz
koʻzingiz bilan koʻ`rmogʻingiz va shundan soʻnggina
biror-bir tasavvurga ega boʻlmogʻingiz mumkin.
Shunga qaramay, uni ta'riflab koʻrishga harakat qilaman: bu yerga qadam qo`yishingiz bilan qarshingizda
kamalakning yetti xil rangi jilvalanadi. Bu qoʻlingizdagi chiroq nuridan hosil boʻlgan yogʻdu. Nurli jilvaga aldanmay, chiroqni sal chetga bursangiz koʻzingiz
baland shiftga, yaltiroq gʻor devorlarga, koʻl betini
mavjlantirib, tepadan quyilayotgan suvga tushadi.
Koʻlga suv bir emas, bir necha joydan quyiladi. Kattakichik oqimlar nihoyatda serob. Chamasi koʻlga ikki
tegirmon suv tinimsiz quyilib turadi. Koʻlga shuncha
suv quyilsa-da, lekin uning sathi ko'tarilmaydi. Bir
tekisda turaveradi. Xoʻsh, koʻldagi ortiqcha suv
qayerdan chiqib ketadi? Bu savolga turlicha javob olgan bo`lsak-da, lekin birortasidan qoniqmadim. Shu



ningdek, keyinchalik gʻor atrofida suv chiqib ketadigan
tirqishni ham koʻrmadim. Bu ham tabiatning sirli
mo'`jizalaridan biri-da, demoqdan oʻzga chora topolmadim.

Buni qarangki, koʻl hosil bo“lgan bu yerda tosh
qulash xavfi yanada kuchli ekan. Negaki, shift doim
namlanib turadi-da. Shuning uchun, bu zalda ovoz
chiqarmagan ma'qul. Ko£ʻlli zalga kirishimiz bilan
Asadullaning nafasi ichiga tushib ketdi. Barmog£ini
labiga bosib, bizni hayratli nidolardan tiyilishga majbur
etdi. Yigitlarning esa hayqirgʻisi, bu qadar beqiyos
goʻzallik oldida lol qolishganini bildirgisi kelardi. Biroq
ortiqcha hayajon xavfli ekanligini oʻz vaqtida
anglashib, harholda, nafasini ichlariga yuta olishga
oʻzlarida kuch topa bilishdi.

Qisqacha qilib aytganda, Temur gʻori ogʻzidan to
lojuvard ko“lgacha boʻlgan masofa taxminan yetti yuz
metrni tashkil etadi. Koʻlli zal esa afsonaviy va gʻaroyib
Temur gʻorining hozircha odam oyogʻi yetgan eng
soʻnggi bekatidir. Mahalliy aholining guvohlik berishlaricha, bu “manzilgoh” kashf etilgandan buyon koʻ£ldan nariga hech kim oʻta olganicha yoʻq. Biroq, shuni
toʻla qoniqish bilan aytish mumkinki, ana shu “yetti
yuz qadamlik tarix so“qmogʻi” oʻz zabtkoriga bir umrlik hayajon va shuuriy quvonch hadya etishi shakshubhasizdir.

Biz gʻorni tark etar ekanmiz, qaytishda ikki guruhga
boʻlindik. Bizga yordamchi sifatida qoʻshilgan toshqoʻrgʻonlik yigitlar mashinada yuqoridan qaytadigan,
ekspeditsiyaning asosiy a'zolari esa Toshqoʻrgʻongacha
Temur yurgan yoʻllar boʻylab yayov boradigan boʻldik.

Biz yayov yoʻlga tushganda, quyosh togʻlar ortiga
ogʻa boshlagandi. Toshqoʻrgʻongacha yigirma chaqirimdan ziyod. Toʻlin oy nurida Temur yurgan yoʻllar




boʻylab ortimizga qaytar ekanmiz, qalbimizda u kishiga
nisbatan yuksak muhabbat olovlanar, goʻyo u kishining
ruhlari qoʻllab-quvvatlayotgandek juda yengil odimlardik...

SOʻNGGI SOʻZ

“Temur gʻori ekspeditsiyasi” oʻz-oʻzidan yuzaga
kelmadi. Bu maqsad avvalo, shu yurtning ajoyib
farzandlari, shoir va yozuvchilar: Alijon Niyoz,
Muhammad Ochil, Xolmamat Hasanlar shuurida
tugʻildi. Kamina ularga yoʻldosh bo`ldim. Muvaffaqiyatsiz kechgan birinchi ekspeditsiya davomida menda
Temur gʻorini toʻla tasvirga tushirish va uni ekran
orqali xalqqa namoyish etish istagi tugʻildi. Ammo bu
istak turli xil mashaqqatlar evaziga amalga oshirilishi
turgan gap edi. Biz ekspeditsiyaga oid mashaqqatlarga
roʻpara kelganimizda, Yakkabogʻ“ tumanining sobiq
rahbarlari Xolmurod Rahmonov, Rayimqul Rajabov,
geolog doʻstimiz Sharofiddin Ahmedovlar ko“makka
kelishdi. Bu oʻrinda doʻstlarimizga chuqur minnatdorchilik bildiramiz.



MUNDARIJA

 

Safar oldidan
Moziyga bir nazar
YO = шишиши
Yana yoʻlda .

 

 
 
 
 
 

 

Toshqoʻrg'on ..........
Soʻqmoqlar boʻylab
G'



Maktab kutubxonasi
Adabiy-badiiy nashr
NORMUROD NORQOBILOV
TEMUR G`ORI

Badialar

Musavvir A. Kiya
Badiiy muharrir A. Bobrov
Texnik muharrir U. Kim
Musahhih M. Nasriddinova




Bosishga 27.11.99 da ruxsat etildi. Bichimi 84X1081/,,.
Tayms garnitura. Ofset bosma. 2,52 shartli bosma
toboq. 2,0 nashr bosma tobogʻi. Jami 3000 nusxa ...
1071 raqamli buyurtma. 95-99 raqamli shartnoma.

Bahosi shartnoma asosida

O`zbekiston Respublikasi Davlat matbuot qoʻmitasining
Gʻafur Gʻulom nomidagi Adabiyot va san'at nashriyoti.
700129. Toshkent. Navoiy koʻchasi, 30-uy.

Oʻzbekiston Respublikasi Davlat matbuot qoʻmitasining

koʻchasi 1-berk koʻcha, 2-uy.


