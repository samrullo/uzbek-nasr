НОРМУРОД НОРҚОБИЛОВ

ПАХМОҚ

(Кисса ва ҳикоялар)

ТОШКЕНТ КУҚИТУВЧИр 1997



Ёзувчи. Нормурод Норқобилов жониворлар ҳаётидан кўплаб
қисса ва ҳикоялар яратган. Унинг кПахмоқ2 номли мазкур тўплами
битта қисса ва бир нечта ҳикояни ўз ичига олган бўлиб, уларда
инсоннинг жониворларга меҳрли бўлиши, уларни авайлаб-асраш
зарурлиги ғояси илгари сурилади. Қитобда муаллифнинг ҳайвонлар ктилиз ва психологиясини яхши билиши яққол сезилиб туради.

Қитобча ўрта ва катта ёшдаги мактаб ўқувчиларига, ота-оналарга ва кенг китобхонлар оммасига мўлжалланган.

Н 79
Норқобилов Н.
Пахмоқ: (Қисса ва ҳикоялар) —Т.:
Уқитувчи, 1997,—80 б.
Ўз 2
4801000000—78

 

H 353(04)—97 Axb. xatn—96 С {Ўқитувчиз нашриёти, 1997,

ТУЎВМ 5—645—03065—6



ПАХМОҚ
(Қисса)

Унинг ҳаётида беҳаловат кунлар бошланганди. Энди
илгаригидек эмин-эркин юролмас, назарида ҳар бир харсанг, бута ёки арча ортидан ғаними пойлаб тургандек
ўзини бежо ҳис этарди. Бундай пайтда кўзидан кўра
кўпроқ димоғига ишонарди. Уша даҳшатли ҳидни илғаши баробар бутун вужудида титроқ қўзғалиб, тезроқ
қочмоқ пайида бўларди. Уша даҳшатли ҳид — инсон
ҳиди эди. Қўпинча бу ҳид милтиқ иси билан қоришиқ
бўларди. Қоришиқ ҳид — ажал эди. Ажал ҳидини пайқаган кезлари қора, намчил тумшуғини юқорига кўтариб, барча айиқларга хос хиёл сусткаш хатти-ҳаракатлар
ила ҳавони бот-бот искар, кейин эса лапанглаганча орқа-олдига қарамай қочиб қоларди, Орқа-олдига қарамай деганимиз сал ёлғон бўлар, нега деганда, Пахмоқ
қочиб бораётиб, йўлда дуч келган нарса — харсанг,
бута, арча, қисқаси, бекиниш мумкин бўлган нимайки
учраса, бир зумга тўхтаб, ғаними томонга секингина
мўралар ва шу созда уни бир неча бор кўришга муяссар
бўлганди.

Эгридара ҳудудида ўзи ёлғиздек, ғаними ҳам ёлғиз
эди. Тошлоқсойлик Панжи саёқ унинг изидан тушганди.
Шу дамгача уларнинг бир-бирлари билан ишлари йўқ
эди. Пахмоқ ўз ерида тинчгина умр гузаронлик қилганидек, Панжи саёқ ҳам тоғбегининг кўзини шамғалат
қилиб, тулки ва парранда-ю даррандаларни отиш билан
қаноатланиб юрарди. Айиқ овлаш етти ухлаб тушига
кирмаганди. Умрида йирик йиртқичлардан—уч-тўрт бўринигина отишга муваффақ бўлган бу одамнинг феъли
ёзда шаҳарлик меҳмонларнинг навбатдаги ташрифидан
кейин айниди.

Қишлоқ пастидаги сой бўйида сўлим гўшалар ниҳоятда сероб эди. Айни саратонда бу ердан дам олувчиларнинг кети узилмасди. Бундай пайтда Панжи саёққа
ўхшаш такасалтангларнинг куни туғарди. Тимирскиланиб сой бўйига тушса бўлди, истаган давра уни ўзига
қўшиб оларди. Панжи саёқ меҳнатга териси юпқа бўлгани билан улфатчиликни жуда қойиллатарди, хизмат



дан сира қочмасди. Ўчоқ кавлаш дейсизми, тандир осиш
дейсизми, юқоридан ўтин териб тушиш дейсизми, хуллас, бу хил юмушларни жуда кифтини келиштирарди.
Боз устига уста гурунгчи эди. Оғзига озгина ктегишиз
билан ов ҳақида шундай бир гурунгларни бошлардики,
ўтирганларнинг оғзи ланг очилиб қоларди. Даврадагиларнинг кўз унгида бу бирдан ўзгача тус оларди. Шунчаки
бир фақир эмас, балки уста овчи, ҳар йили неча-неча
бўриларнинг шўрини қуритадиган моҳир мерган, нечанеча кучкилардан омон қолган омадли ИНсон сифатида
таассурот уйғотарди. Барча озчилардек бирга ўнни қўшиб гапиргани сайин" туйқусдан шу қадар завқи тошиб
кетардики, оқибатда гапирган гапига ўзи ҳам чишпачин ишониб қоларди. Дам олувчилар ҳам фавқулодда сахийлашиб, ундан ичкиликни аямас, кетишаётиб
эса баъзилари манзилларини ҳам ташлаб кетишарди,
боринг, бормасангиз хафа бўламиз, дейишарди.

Панжи саёқ уларникига бормаганидек, уйига ҳам
таклиф этмасди. Қандай қилиб таклиф этсин. Пешонасига битгани уй бўлиб уй эмас, оғил бўлиб оғил — бир
айвонли, етти боларли шунчаки бир кулба. Ёз бўйи ҳовлисини супурги ўт босиб ётади. Кузга томон супурги ўтларни ўриб, улардан супурги ясайди. Ҳафсала қилса,
бозорга чиқариб сотади, йўғасам, ҳовлининг бир четида
қиш ичи чириб адо бўлади. Рўзғор ишига камҳафсалава овдан бери келмагани учун хотини ташлаб кетган.
Сўққабошликка тамомила кўниккан бўлса-да, гоҳо тўсатдан уйлангиси келиб қолади, Аммо бунинг учун аввало уйини тузатиб олиши лозим, иккинчидан, қуёш кўрмай моғорлаб кетган кўрпа-тўшагини янгилаши керак.
Учинчидан, хотин туширгандан кейин ис-пис чиқариш
деган гаплар бор, бунинг ҳаммасига эса пул керак, Қиш
ичи отган тулкилари терисига битта қисир сигир келмайди. Ака-укалари, одам бўлмайди бу, дея қўл силтаб
қўйганларига анча бўлган. Унинг эса одам бўлгиси келади-ю, лекин..,

Панжи саёқ эркин яшашга ўрганган. Елкасида милтИҚ, тоғма-тоғ изғишни хуш кўради. Унинг бу хил турмуш тарзини одамлар ҳазм қилолмагандек ўз навбатида, у ҳам одамларнинг яшаш русумини ҳеч танига
сингдиролмайди, ўзича одамларни кўркаламушга қиёслайди: кИш, рўзғор, хотин ва бола-чақа.., туфи-ий, шуям тирикчилик бўлди-ю)ъ Қишин-ёзин устидан пахталик
тушмайди. Негаки, кечалари дуч келган ерда ётиб қола



веради-да. Дала-дашт, тоғу тош, ўнқир-чўнқир унинг
учун ҳар қандай уйдан афзал. У, асосан, тулки овлашни
яхши кўради, паррандаларни эса овқати учун отади.
Ёздан бўлак пайт кулбасининг ёнидан ўтиб қолган одамнинг димоғини каклик шўрва ҳиди қитиқлайди. Агар
кўнглингиз каклик шўрва тусаса, марҳамат, яримта
винони қўйинга тиқиб, эшик қоқиб бораверинг, Панжи
саёқ сиздан овқатини аямайди.

Боя айтганимиздек, ёзда унинг куни сой бўйида ўтади, Дам олувчилар ўртасида ҳафталаб туриб кетувчилар
бор. Панжи саёқ гурунги ва хизмати эвазига ҳафталаб
маза қилади. Бир сафар уни норғул-норғул эркаклардан
ташкил топган давра аҳли ўзига тортди. Даврабоши туман марказидаги аллақандай бир каттакон идоранинг
бошлиғи экан. Гап орасида кимдир бу ҳақда қистириб
ўтди. Аммо Панжи саёқ учун бу нарсанинг зиғирча аҳамияти йўқ эмасми, бошлиқнинг виқорли чимирилиб ўтиришларига мутлақо аҳамият бермади. Одатдагидек,
хизматини сидқидилдан адо этиб юраверди. Қўли ширинлигини билган бошлиқ бора-бора уни ўзига яқин
олди, ов ҳақидаги турунгларини жон қулоғи билан тинглади. Тинглаб туриб, бир куни шундай деб қолди:

— Мулла Панжи, бу-у айиғу қоплонларгаям тишла.
ри ўтадими ё фақат бўрининг кетидан пойлайдиларми2

Панжи саёқ хузур қилиб суяк кемираётган эди, жавобга ошиқмади. Суяк кемира-кемира, аввалбошда бошлиқнинг семиз, оппоқ яланғоч сонларига, сўнг иштони
устига тўкилиб турган йўғон қорнига назар солди, ТОҒ
йўлига ўлақолса чидамаса керак бу, деб ўйлади негадир
ўзининг чайирлигидан суюниб. Сўнгра унинг ўзига бит
ҳадар ихлос билан тикилиб турганлигини кўриб, мой
оқи бармоқларини ялай-ялай, ўта жиддий оҳангда гап
ҳотди.

— Тишимиз ўтади. ака. Тоғда бизди тиш ўтмайдиган
зарсанинг ўзи йўқ. Кўнгиллари нимани тусайди, айта.
зерсинлар, отиб бераверамиз. Тоғбегини ўйламанг, бигимниям тутолмайди у.

Табиий, бошлиқ тоғбегини ўйламаган. Шундоқ қариисида савлат тўкиб турган тоғу тошларнинг қўриқлаиши унга бир қадар эриш туюлади. Мийиғида илжайиб,
кўшиб оқаётган сойга тикилади. Атрофнинг ниҳоятда
ўзаллигини ўйлайди. Яна озгина котиб, сувга тушишни
гаёл қилади, Аммо қаршисидаги кимса жавоб кутиб




кўзларини йўқ қилиб турибди. Шунда у яна мақсадга
ўтади.

— Бизга битта қоплонми, айиқми отиб берсалар, —
дейди. — Полга ташлаб қўйсак дегандим. Ҳов бирда бир
оғайнимникига ўтгандим. Айиқ териси шундоққина дивани тагида ётибди. Айтишига қараганда, айиқ жуни
товонни қитиқлаб, нервга ором бераркан.

— Қоплон деганимиз пишак"дан каттароқ бир жонивор-да, — дейди Панжи саёқ сергўштроқ қовурғани қўлига олиб.— Пишакди акаси десаям бўлади уни, Сиз,
яхшиси, айувдан қоманг, ўзиям бир гектар ерни олади.
Янгам билан устида ўйин тушсангиз ҳам бўлади.

Унинг гапи бошлиққа хуш ёқиб, улкан қорнини силкитганча мириқиб кулади. Унга бошқалар қўшилади.
Сой бўйи қаҳқаҳага тўлади.

— Оббо сизи-ий, — дейди бошлиқ мижжаларига
қалқиган ёшни артиб. — Гапни зап олархансиз-ку, а.
Унда бизга битта айиқ отиб берасиз. Лекин ҳақиниям
айиқдай қилиб тўлаймиз. Нима ишонмайсизми — У
ёнидаги йигитга им қоқади, йигит чодир яқинидаги машинадан семизгина ҳамён кўтариб келади. У ҳамённи
қўлига олиб, ундан бир даста пул чиқаради-да, санамай
унинг олдига ташлайди: —Бу аванс, — дейди сўнг. — Қолганини иш пишгач оласиз. Вақтини айтинг, шофёрим кеп
обкетади.

Бир даста пулни кўрган Панжи. саёқнинг кўзлари
чақнаб кетади. Хаёлининг бир четида ҳамиша яшаб
келган ва гоҳо-гоҳо секин қўзғалиб қўядиган ожиз бир
илинж илкис жонланиб, кўз ўнгидан кулбасининг таъмирдан кейинги холати ўтади. Тасаввури янада рангланиб, кулбасида рўзғор иши билан куйманиб юрган бир
аёлни кўради. Ана у эрининг музлаб қолган этигини ибо
билан тортмоқда. Қани энди чоғи келса. Бунга сари
Панжи саёқ ҳузур қилади. Қабатида қўш-қўш каклик
ва бошқа даррандалар. Милтиғи деворга суялган. Тўнғиб қолган сирти уйнинг ҳароратидан терчиган. Хотини
этигини ечиб бўлиб, милтиққа қўл чўзади. Панжи саёқ
норозиланиб бош чайқайди, яроққа тегма,. хотин кишининг ишиямас бу, яхшиси, мановулардан битта шўрво
яса, дейди. Аёли итоаткорона бош ирғиб, тагига янги
қавилган кўрпача ташлайди. У оёқларини печкага тоблаб, ёнбошлайди. О.о, қандай маза)

 

т Лишак — мушук.



Унинг хаёлга ботиб қолганини бошлиқ ўзича тушунди шекилли, хиёл ошиброқ изоҳ беради. ,

— Пулдан ғам еманг. Қанча десангиз тўлаймиз.
Қачон юборай шофёримни

Панжи саёқнинг хаёли қочиб унга қарайди. Бунда
пул кўп, деб ўйлайди унинг қўлидаги ҳамёнга ҳарислик
билан тикилиб, бунга пул писанд эмас, йўғасам, битта
сассиқ айувга шунча пул тўлайдими, леквн айув отиш
ҳам осон иш эмас, қийин.

Бошлиқ сал жонсаракланиб, яна сўрайди.

— Қачон юборай одамимни)

— Кузда, — дейди Панжи саёқ.

Бошлик узоғи билан кҳафта-ўн куна деган жавобни
кутганди. Бу гапни эшитиб ҳафсаласи пир бўлади. Уртадаги пулга ичи ачиб қарайди, мастлик қурсин, дея
ўзини янади. Аммо қайтиб олишга юзи чидамайди. Атрофдагилар нима дейди, деган андишага боради.

— Ҳозир отиб беролмайсизми7 — дейди кейин. —
Сизга чўт эмас-қу бу.

— Ҳозир туллаган пайти, — дейди Панжи саёқ олдидаги пулни баҳузур чўнтатига жойлаб, — Қузда жуни
зўр бўлади. Лекин бахтингиз бор экан. Эгридарада битта зўри бор. Жуни бир қарич. Пахмоқ деб от қўйганмиз.
Шопирни кузди ўрталарида юбораверинг.

— Битта-яримтаси отиб қўймасмикан ишқилиб2

— Отмайди, — дейди Пажни саёқ ишонч билан. —

: Қўриқхонада отиш ман қилинган. Бизнинг йўриғимиз
эса бўлак. Эгаси минг пойласин, ўғри бир дегандай...
амаллаймиз-да энди, ака.

— Эркакча гап-а7 — Бошлиқ унга қўлини узатди.

— Худога шукур, эркак бўп туғилганмиз, — Панжи
саёқ олдинга эгилиб, унинг хамирдай юмшоқ кафтини
тутаркан, алоҳида таъкидлайди. — Сўз бердикми бажа(рамиз, Бажармасак ўзимизни эркак санамаймиз биз)

Бу гап ёз чилласининг ўрталарида бўлиб. ўтганди.
Пахмок бу вақтда ёз неъматларидан тўла-тўкис бахраманл бўлиб юрарди. Ора-сира сойга эниб балиқ овларди. Балиқ овлашнинг обдон ҳадисини олганди. Асосан
бўримдаги қиёқзорда кўп ўралашарди. Қиёқзор сойдан"
айри тушган бўлиб, у ерга сув тошлар орасидан сизиб
ўтапти. Чиқиш жойи торгина ўзан эди. Пахмоқ овни
худди ўша ердан бошларди. Аввал чўнқайиб ўтириб,
илиқ сувла бемалол сузиб юрган балиқларга панжа
урарди. Турган гап, балиқлар патир-путир қочмоққа




тушарди. Шунда унинг сабри чидамай, қиёқзор оралаб.
сувни бошдан-оёқ лойқатиб ташларди. Қейин эса тамомила гарангсиб қолган балиқларни битта-батта тутиб
қирғоққа улоқтираверарди. Қорни дўмбирадай шишиб
кетгунча балиқхўрлик қиларди-да, нафси қонгач, сойнинг
чап қирғоғидаги дўланазорга чиқиб, ўзини офтобга тоблаб ётарди. Орада бир-икки бор сувга тушиб чиқарди.

Қисқаси, айни ўша пайтда у сойнинг юқори қисмида
ов қилиб юрарди. Қуйида эса унинг ўзини овлаш хусусида бир битимга келинганди.

Улар илк бор кузнинг ўрталарида Оқсув бўйида тўқнаш келдилар. .

Оқсув деганимиз Эгридара туби оралаб оқадиган
сойга келиб қуйиладиган кичик ирмоқ эди. Ирмоқнинг
манбаи Эгридаранинг ўрта тармоқларидан бири ҳисоблакмиш тик жарликнинг тўридаги булоқ эди. Тик жар
7 лик тоғ баррига уч чақиримча суқилиб кирган бўлиб,
туби булоқ бошигача қалин чанғалзор эди. Оқсувнинг
сойга келиб қуйиладиган қисмини эса улкан зирк майдони ташкил этарди. Шу куни Пахмоқ зирк оралаб,
нордон, қизил мевалардан тотиниб юрарди. Кузда айиқлар йилнинг бошқа пайтларига нисбатан овқатга ўчроқ
бўлишади. Сабаби, олди қиш, Қиш уйқусига оч қорин
билан кириб бўлмайди-да. .

Олдинги чап оёғига ўқ келиб текканда, у зиркнинг
шиғил мевали шохига энди интилай деб турганди. Кучли
оғриқ баробарида анча наридаги харсанг бошида тутун кўрди. Сўнг овчининг боши кўзига чалинди. Нақл қилишларича, яраланган айиқ ғанимига дарҳол от қўярмиш. Аслида Ҳам шундай. Аммо ҳар пайт ҳам бу ҳодиса юз беравермайди. Пахмоқ харсанг томонга бир талнинди-ю. чўлоқланганча, ғингшиб, ингиллаб қоча бошлади. Шўрлик эндигина уч ёшга тўлган бўлиб, у қадар
Жасоратли эмасди. Боз устига, оғриқ шу қадар зўр
эдики. чопса оғриқ босиладигандек, оёғига зўп бермоқда
эди. Иккинчи ўқ ёнидаги тошга келиб тегди. Бунга сари
у баттар шаталоқ отди. б

Уша куни Тоғ ўнгирилаги коваклардан бирига. биқвниб, роса бир ҳафта жароҳати билан андармон бўлди. Ялаб-юлқаб жонига ором берди. Ҳайтовур, Ўқ суягига зиён етказмаган экан, ҳафта деганда жароҳати анча
битиб, ташқарига чиқди. 
Яраланганда илк бор ёлғизлиги кор қилди. Онасини



Эслаб, узоқ-узоҚ ғҒингшиди.
Милтиқдан эеа ёмон юрак олдириб қўйди.

жи

У онасидан эрта етим қолганди. Онаси ҳам ўзига ўхшаш
журъатсизроқ айиқ эди. Қелбати кичикроқ, кўримсизгина
эди, Лекин барча оналар каби
ўта меҳрибон эди. Боласини еркўкка ишонмагандек, сабоқ
бериш борасида анча талабчан
эди. Аммо сал эҳтиётсизроқ
эди. Нега деганда, сўнгги пайтда қўриқхонада йирик жониворлар ҳаётига қасд қилиш

 

ҳоллари камдан-кам с0дир.бўларди. Тартиббузар
овчилар, асосан, майда
жониворлар билан чекланарди. Қам ҳуркитилгани
боис, у хийла боқибеғам
эди, Айни шу нарса унинг
бошига етди, Билмай заҳарланган сигир гўштини
еб қўйди.

Қўриқхонада милтиқ
отилар, қопқон қўйилар,
лекин заҳар ишлатилмасди. Заҳарни бўрилар жонига теккан чўпонлар қўйганди. Заҳар нималигини
билмаган онаси гўштдан
тўйиб еди, Уша пайтда,
бахтига, Пахмоқнинг қорни тўқ эди. Онаси гўшт
билан андармон вақтида
арчазорда ўйнаб юрарди.
Қайтиб, онасини чўзилиб
ётган ҳолда кўрди. Ўлим
нелигини тушунмас, югу
 

“57 9



риб келиб онасининг пинжига суқилди. Қейин устида
умбалоқ ошиб ўйнади. Қулоғидан тишлаб тортқилади,
Қизиқ, онаси ғиқ этмади. Одатдагидек, улкан панжаси
билан уни нари сурмади. Миқ этмай ётаверди.

Шу пайт сўқмоқ бошида отлиқ кўринди. Одатда,
онасн инсон зотидан иложи борича нари юришга ҳаракат қиларди. Бу ҳолни унинг шуурига қуйишга ҳам улгурганди. Бу сафар уни танг қолдириб, онаси қимир
этмади. Шахмоқ хавфдан огоҳлантириб, оёғидан қаттиқ
тишлади. Бироқ бу ҳаракати ҳам фойда бермади — онаси пинак бузмади. Отлиқ эса тобора яқинлашиб келарди.

От ташвишли пишқириб, туёқ товушлари тинди. Қи.
ши от устидан диққат билан уларни кузатди. Сўнг елдкасидан милтиқ олиб, осмонга ўқ бўшатди. Ўқ овозидан
Пахмоқ қўрқиб кетди. Ички бир идрокка бўйсуниб, арчазорга қочди. Анча вақт биқиниб ётди. Онасининг излаб
келишини кутди. Қуёш қоялар ортига бекинсаямки,
онаси қидириб келмади. У ҳурка-ҳурка онаси томон жилди. У ётган ерда бир уюм гўштни кўриб анг-танг туриб
қолди. Онаси қаёққа йўқолди: Бу саволга жавоб тополмагандек, олға силжишга ҳам ботинолмади. Арчазор
оралаб, ғингшиганча, онасини қидириб кетди.

Онасини излаб тошсупагача борди. Тошсупа кичикроқ қоянинг туртиб чиққан бурни бўлиб, чор тарафи
қуюқ арчазор эди. Онаси кўпинча шу ерни маъқул кў-.
рарди. Қорни тўқ кезлари тошсупада ором оларди. Сукупатга чўмилган даранинг бу бурчида тиқ этган товуш
қулоққа чалинарди. У тунни шу ерда ўтказди. Шитирлаган Ҳар бир товушни онам деб ўйлади. Тошсупа лабидан туриб пастга илҳақ-илҳақ термулди. Аммо ҳар сафар товуш эгаси бошқа бўлиб чиқаверди — гоҳ уни
тўнғизлар галаси алдар, Гоҳ дарахтдаги қушларнинг
патир-путури чадғитар, гоҳ қайсидир жониворнинг оёғи
тагидан кўчган тош умидлантирар, қисқаси, турли-туман
Ҳидга тўла ҳавода онасининг таниш ҳидини беҳуда қидирарди.

Пахмоқ етимликнинг илк тунини тошсупа лабида
маъюс ва эзгин бир ҳолатда ўтказди. Қуёшнинг дастлабки нурлари қаршидаги қоя юзини ёритгач, қорни ниҳоятда очганини англади. Ғингшиб, ингиллаб нола ҚИлДи, ўзича онасидан ўпка-гина қилди, Тонг отганидан
ботирланиб, нораста овозда ўкириб-ўкириб уни йўқлади. Ҳар йўқловдан сўнг диққат билан теваракка қулоқ




тутди. Таниш шарпа қулоғига чалинавермагач, Яна ва
яна ўкирди. Онаси чиқиб келиши мумкин бўлган арчазорга тикилиб-тикилиб ўкирди. Охири ўкиравериш жонига тегиб, бир нуқтага термулганча туриб қолди.

Қун хийла ёйилгач, олифта бар тулки диққатини тортди. Арчазордан чиқиб келган бу жонивор искаланиб, тошсупа тагигача келди. Тошлар орасидан ниманидир топиб, иштаҳа билан чайнай бошлади. Бундан Пахмокнинг қорни баттар ғўлдираб, тумшуқчасини ялади,
нолакор ғингшиди. Тулки чўчиб тепага қаради, Уни кўргач, бамайлихотир ўз юмушида давом этди. Сўнгра тор
сўқмоқ бўйлаб юқорига ўрлади. Пахмоқ кўзи билан уни
муюлишгача кузатиб қолди. Муюлишдан Эгридаранинг
асосий қисми бошланади. Ундан нариёғи кичик водий,
водийдан сўнг Қорадара. Пахмоқ. Қорадарада икки бор
бўлган. Негадир онаси у томонларни унчалик хуш кўрмас, асосан Эгридара ҳудуди билан чекланарди. Қейинчалик билса, Қорадарада емиш камроқ экан, шу боис
онаси у томонларга кам бошлаб бораркан.

Тулкининг қораси ўчгач, у майда тошли сўқмоқдан
пастға энди. Боя тулки ниманидир чайнаган ерга борди.
Тошлар орасига бошини суқиб искаланди. Димоғида
сасиганроқ парранда эти исини туйиб, пишқирди. Пишқира-пишқира қуйига жилди. Илк бор мустақил равишда емиш қидириб кетди. Емиш дегани мўл эди. Мазали
томорилар истаганча топиларди. Нафси бир оз қонгач,
ўз майлида тентиб кетди. Онасини қўмсаб, ғингшиди,
Оёқлари беихтиёр кечаги жойга тортди. Тезроқ борса
онасини топадигандай қадамини тезлатди, Аммо қалин
бутазорга кирганида кутилмаганда ғанимга дуч келди.
Тўсатдан унга тўнғиз ташланиб қолди. Бечорани бир
туртиб нишабликдан пастга улоқтириб юборди. Биқинлари тошга урилиб, қуйига юмалаб тушаркан, оғриқдан ҳам
кўра даҳшатдан, даҳшатдан ҳам кўра ожизликдан чинқириб юборди. Ахир онаси ёнида бўлганида бу ҳол юз
бермасди-да. Онаси даврида бу каби хунук ва серзарда
жониворга неча-неча бор дуч келишган, бироқ улар ҳеч
вақт хад қилолмаган. Энди эса...

Пахмоқ дунёнинг бу хил ишларидан таажжубга 6б0тиб, арча тагида узоқ ўтирди. Танидаги Оғриқ босилгач,
яна секин олға жилди. Буримда яна тўнғизларга дуч
келди. Бояги тўнғиз болаларини эргаштириб, сойга экиб
борарди. Пахмоқ уларни кўриши билан ошиғич ҳелатда
тош ортига биқинди. Илгари бундай эмасди, онаси- қа



батида тик босиб бораверарди. Тўнғиз Деганлари Хўрхўрлаганча. ўзини четга олмасдан иложи йўқ эди.

Тўғри, бир сафар улкан тўнғиз онасига ҳамла қилган,
Чамаси, болаларини қизғанганди. Аммо онаси ўта совуққонлик билан уни шундай бир туширгандики, шўрлик тўнғиз майда буталарни босиб-янчиб харсанг остига
юмалаб тушганди. Онаси эса ортиқ тирғалишни ўзига
эп кўрмай, секин йўлида давом этган ва ўша куни Пахмоқни роса балиққа тўйдирганди.

Тўнғизнинг сўнгги боласи бута ортида кўздан йўқолгач, у биқинган жойидан чиқди. Биринчи бор атрофига
қўрқув ила назар ташлади. Қейин ён-верига ҳадикли
аланглай-аланглай, онаси тўсатдан ғойиб бўлган кечаги
жойга жилди. Қўклам ёмғири ўпирган ўнгир бўйлаб
юриб, ялангликка чиқди. Қечаги ерда қузғунлар галасини кўриб, жойида ҳайрон туриб қолди. Улар орасида
онаси кўринмасди. Қаёққа кетди экан уг Енгил шабада
ўша томондан яна қўланса ҳидни олиб келди, У енгил
пишқириб, ўнгирга тушди. Зорланиб ғингшиди, Қорни
очганини ҳис этиб, онасини эммоқ истади. Тамшанибтамшаниб она сутини, қўмсади. Мункиб кетиб, тумшуғи
билан ўнгир деворига туртилди. Оғизчаси сут ўрнига
қумга тўлди.

У йиғлади, росмана Рингшиб, зорланиб, ҳўнграб йиғлади. Нораста овозда ўкириб-ўкириб йиғлади. Асрий
қоялар миқ этмади, асрий арчалар дардига малҳам бўлмади. Қайтага нақ тепасида иккита ТОғ бургути пайдо
бўлди. Қаровсиз, ҳимоясиз қолган бу митти жониворга
чоғлари келиш-келмаслигини чамалагандай осмон бағирлаб узоқ айланиб учдилар. Пахмоқ арчазорга кир-,
магунча бошидан кетмадилар.

У ўксиб-ўксиб йиғлаганида, миқ этмаган арчалар
уни бағрига олди. Ташқи ғанимлар кўзидан пана қилди. Аммо арчазор қўйни ҳам ғанимларга сероб эди. Йиғлаб бораётган Пахмоқ ўзига ўқдек қадалиб турган нитоҳни ҳис этиб, бошини кўтарди. Нақ қаршисида ғазабкор силовсинни кўрди. Силовсин қўрқинчли ириллаб,
кет, йўқол, деди. Олдинги оёқларини олға чўзиб, жангга шайланди. Пахмоқ бир одим олдинга босса, ташланишини огоҳ этди. Пахмоқ кетига тисарилиб, йўлни чапга солди. Ҳайрати аламга алмашинди. Онаси борида
булар қаерда эди Нега энди ҳаммаси унга ҳамла истаб
қолишди Тўнғиздан еган турткиси каммидиз Нималар




бўлаяпти ўзиё Онаси қаерда қолди Нега қидириб кел.
маяпти2 б 5

Пахмоқ ўша куни ғанимларидан юрак олдириб, тошсупа тепасидаги ковакка эртароқ кириб ётди. Тунпи очнаҳор ўтказди. Тушида онасини кўрди. У тушида. онасини эмди. Тонгда эса қаршисидаги қоя юзида қуёш нурини кўрди. Ички бир сезги билан онаси энди қайтиб келмаслигини идрок этди. Қавак оғзида ғамга ботиб узоқ
ўтирди. Аммо очлик ғамдан кучли эди. У Пахмоқни ҳаракатга ундади. У ўзи сезмаган ҳолда мустақил ҳаётни
бошлади. Онасидан; ўрганган усул бўйича қорин тўйдирмоққа тушди. Шўх айиқчадан дилгир ва маъюс айиқчага айланди. Бора-бора онасини унутди. Ёлғизликка
кўникди.

Буғун эса онасини бот эслади. Оғриқ кор қилиб,
ёлғизлигини ўйлади. Фақат ҳиқиллаб йиғламади. Инграб-инграб ярасини ялади, Ғаним балосидан қутулмоқни ўйлади.

ЖОЖо

Пахмоқ биқиниб ётган жойидан оқсоқланиб чиққанида қуёш анча кўтарилиб қолганди. Қузнинг муздек ҳавосидан тани яйраб, бир муддат чўнқайиб ўтирди-да,
теваракни синчков назардан ўтказди. Сўнг бир-бир босиб йўлга тушди. Юргани сайин ярасидан қон сизаётганини пайқаб, таъби яна хира тортди. Пастга, сой бўйнга
тушиб, оёғини сувга тиқди. Муздек сувдан вужуди тийраклашиб, ўзини бардам ҳис этди, Беқарор шабада қаердандир ёввойи олма ҳидини олиб келди. Қўп ўтмай
блма ҳидига дўлана ҳиди қўшилди.

У ҳидга эргашди. Ўз ҳудудидаги ерларни яхши биларди. Олма ҳиди Бужурқоя тарафдан келарди. Дўлана кута турсин, у олмага тўймоқ истади. Йўл-йўлакай
у-бу тотинган бўлиб, манзил томон ошиқмай жилди. Оқсоқ оёғи ҳар қадамда ўзини эслатиб борди.

Олмазорга арчазор сойлик орқали чиқиларди. Арчазордан нарёғи кафтдек тошлоқ яланглик эди. Олмазор
тошлоқ ялангликнинг нариги бетидан бошланиб, Бужурқоя этагига бориб туташарди.

Пахмоқ арчалари сийрак дўнгликка чиқаркан, ўзи
учун ўта жирканч туюлган. инсон ҳидини сезиб, бутун
тани даҳшатдан титраб кетди. Бутун вужуди кўзга айданиб, ҳид келаётган томонга аланглади. Нариги бетда



ги сўқмоқ бошида отлиқни кўрди. Уни дарров таниди.
Кўнгли андак хотиржам тортиб, арча остига бекинди.
Билади, тоғбеги безиён. Шунга қарамай, у ўтиб кетмагунча яширинган жойидан чиқмади. Атрофни ЖИДДИЙ,
шунингдек, бир қадар мароқ билан кузатиб ётди,
Мароқланиб дейишимизга сабаб шундаки, ҳузурланиб эслашга арзигулик хотиралар унда сероб эди. Бу
жойнинг тарихи ана шундай хотиралардан бири эди.
Аслида онасининг мулки хисобланмиш бу майдонда y
ўз ҳукмронлигини ўтган йилнинг кузида тиклаганди.
Унгача бу ер кулранг бўриларга тегишли эди. Норасталигида тортиб олишганди. Эсласа, ғазабдан ҳозир ҳам
эти тиришади. .
Норасталигида ҳудуд нималигини билмасди, Қорин
тўйдириш ғамида боши оққан томонга тентиб кетаверарди. Бир куни олма ҳидини олиб Бужурқоя тарафга юрди. Олди қиш, ўзи сезмаган ҳолда қорин ташвишига тушиб қолганди. Қиш уйқусига оч қорин билан кириб
бўлмаслигини табиатнинг ўзи огоҳ этганди. Уша огоҳга
бўйсунган ҳолда ҳаракат қиларди у. Аммо ўша куни
олма насиб этмаган экан, арчазордан чиқиши билан
тошлоқ ялангликда бўрнларга дуч келди. Бир эмас, икки бўри уни олдига солиб қувлади. У чинқирганча арчазорга қочди. Пастликдаги арчазорларла яккам-дуккам

учраб турадиган тоғ теракларидан бирига ўрмалаб чи-,

киб олди. Бўрилар терак тагида беҳуда ўралашдилар,
бехуда юқорига сапчидилар. Уларга яна икки ёш бўри,
болалари шекилли, келиб қўшилди. Бири қўйиб, бири телага сапчиди. Кейин ўзаро маслаҳатлашиб, қайгадир
гум бўлишди. Уларнинг қораси ўчиши билан Пахмоқ
пастга тушди. Аммо йигирма-ўттиз одим юрмай, ўзи томон" шиғаб келаётган хавфни пайкади. Бундай қарасаки,
халиги бўрилар елиб келмокда. Демак, пастга тушишини пойлашган. У янада қаттиқ чинқирганча бу сафар
арчага тирмашди. Ҳайтовур, бахтига камбутоқроқ арча
ДУЧ келди.

Уша куни арча устида узоқ колиб кетли. Бўпилапга
чисбатан кек ва адоват юрагида маҳкам ўрнашиб қолпли.
Аслида у онасининг ғанимига дуч келганди. Заҳарли
гўшт айни шу бўриларга қаратилганди. Онаси уларнинг касрига Ўлиб кетганди.

Табиий, у буни билмасди. Ўзига ўтказилган алам туФайли орадан бир йил ўтиб, у бўрилардан боплаб ўч
олди. Бу веқеа ҳам Бужурқоя яқинида юз берди. Пах.




моқ билмасдан бўриларнинг ини устидан чиқиб қолди.
Қаршисидан ириллаб чиққан икки бўрини кўриб, аввалига лол туриб қолди, Бировга ёмонлиги йўқ одам ноҳақ
ҳақоратга рўбарў келгандай, кўзларини пирпиратиб,
анграйиб тураркан, бир хаёли изига кетмоқчи ҳам бўлди. Сўнг бирдан бўриларни таниб қолди-да, ҳайрати
баттар ошди. Назарида, бўрилар анча кичрайиб қолгандай эди. Ўтган йилги бўрилар анча басавлат эди. Булар
эса... Бўрилардан бири узоқ ўйлатгани қўймади. Қутуриб хужумга ўтди-да, унинг сонидан ғарчча тишлаб олди. Пахмоқ беихтиёр кетига тисарилди. Қочмоқчи ҳам
бўлди. Бироқ тўсатдан нафсонияти қўзиб, қаҳри жўшди.
Яқинига тишини иржайтириб келиб қолган бўрилардан
бирини панжаси билан уриб учириб юборди. Иккинчиси
ўзини чапга олиб улгура олмади. Ўз запти билан Пахмоқнинг қучоғига келиб тушди. Шўрликнинг суяклари
бир сиқувдаёқ синиб адо бўлди. Пахмоқ бу билан чекланмай, унинг яғринидан тишлаб ҳам олди. Оғзида қон
таъмини туюб, баттар қутурди. Рақибини, том маънода,
мижиғлаб ташлади. Кейин шу яқиндаги катта тош билан бўрилар инини бекитиб қўйди. Аммо ғалабасидан
негадир рухланмади. Эски ғаними бўлмиш бўриларнинг
бу қадар кичрайиб қолганидан ажабсиниб, улар бошида
хийла вақт туриб қолди.

Пахмоқ Ўзини кундан-кун улғайиб бораётганидан бехабар эди. Бир оз ҳайратдан сўнг бўрилардан бири чўзилиб ётган арча тагига борди. Ички бир ундовга бўйсуниб, тумшуғини кўкка чўзди-ла. орка оёқларида даст
туриб, арча танасига елкасини облон ишқалади. Одатдагидек, аждодларига хос ишни қилди, яъни бу ер меники. деган белги қолдирди.

Юмушини битиргач, арчадан сал узоқлаб, белгига
қиялаб разм солди ва шундагина ўзининг улғайганини
пайкагандай бўлди. Бу сезгилан томирларига қон югурди. Ярим овозда хушпуд ўкириб, теваракка мағрур-мағPVP Hasad солди. Кейин эса ракибларининг мурдаларига
қиё ҳам боқмай олмазорни қора тортди.

Бу энди бир йил оллинги гаплар эли. Қиш ичи у яна
улғайди. Кучга тўлти, Шу йил баҳордан бошлаб ажиб
бир лиқкат ва хафсала билан ўз худудини кенгайтиринг
га тушли, Энди билсаки, бир Йил оллин белги кўйган бу
еплар Ўз худудининг маркази экан. Онаси у Ўйлагандан
кўра кўпроқ ерга хукмронлик қилган экан. Буни у қаердан билди деб ўйларсиз2 Гап шундаки, бу йил бахор
 5

. да Бужурқоянинг жанубий қисмидаги Қўнғир тизмаларда ҳам обдон санқиган эди. Санқиш давомида болалик
хотиралари хаёлида секин-аста қайтадан жонлана борди. Тизмаларда онаси билан юрганларини эслади. Қўнғир тизмалар Эгридара каби емишга мўл бўлмаса-да,
ҳарҳолда ўз мулки, баҳор кезлари тишга босгулик нарсалар топилиб туради. Пахмоқ қизиқсиниб, ундан наридаги ерларни — Чуқуркамар тепасидаги сойликдан бошланиб, ҳув кунботишдаги Мудроққоягача чўзилган Яланғоч тизмаларни ҳам айланиб чиқишга улгурганди. Ҳатто
фасллар гўзали баҳор ҳам бу асрий қояларга бирор-бир
кўрк беролмасди. Овчилар тилида, худо қарғаган жёй,
деб номланмиш бу масканга Пахмоқ қайтиб оёқ босмади. Шунингдек, Қинғир тизмаларда ҳам камдан-кам
ўралашарди. У, асосан, Эгридара ва унинг теварагидаги бошқа катта-кичик дараларда тентирарди; Бужурқоя
этагидаги бу ёввойи олмазор эса унинг энг хуш кўрган
жойларидан бири эди.

Тоғбеги кўздан ғойиб бўлгач, у биқинган жойидан
оҳиста қўзғалиб олмазор томон жилди. Ерга тўкилган
меваларга қаноат этмай, дуч келган олма дарахтларини
силкиб қоқди. Тўйиб-тўйиб мева еди. Лекин хушёрликни
бир дақиқа ҳам унутмади. Нафси ором олгач, ярадор
оёғи симиллаб оғришига қарамай, бир ҳафта кавакда.
ҳаракатсиз ётганининг ҳиссасини чиқармоқчидай, одатдагидек, тентиб кетди. Тентий-тентий кечга ТОМОН Эгридара оғзига — осмонўпар икки қоя оралиғига бориб қолди. Сой бўйидаги харсанглардан бирининг пойига чўкиб,
қаршисида ястаниб ётган кенг яланглик — водийни ва
уминг ортидаги қўнғиртоб, пастак тоғ тизмаларини синчков кузатишга тушди.

Пахмоқ пастак тоғ тизмаларила ҳали хеч бўлмаган,
лекин волийда истаганча кезган. Водий қўриқхонанинг
этак қисми ҳисобланса-да, шу яқин-атрофдаги қишлоқ
одамлари, асосан. тошлоқсойликлар томонидан анчамунча ўзлаштириб олинган. Кишилар бу ерга картошкалан тортиб, ковун-тарвузгача экиб ташлашган. Волий
ўртасидан оқиб Ўтган еойнинг кирғоқлари хув адокда
корайиб турган Тошлоқсой қишлоғигача мевазор боғ.
Боғлаги мевалар тоғлаги мевалардан тубдан Ффапқ килади. Иирик-йирик, серсув ва тотли мевалар. Кузда Пахмок мана шу мевалар илинжида пастга кўп энади. Аммо
энган кезлапи ўзини ҳеч качон эркин хис этолмайди
Негаки, водийда истаган вақтла одам балосига рўбарў




келиш мумкин-да. Шунингчун, нафси жуда ҳакалак 01ган дамлардагина ўғринча келиб кетади. Айниқса, водийнинг қишлоқ тарафдаги қисмида жойлашган ола-була йўлтўсгич ва унинг қаватида қўнқайган чоғроққина
кулба ҳамиша юрагига қутқу солиб туради. Бу йил ёзда ғаллазор оралаб, пишиб улгурмаган кўк майсаларнки
бамайлихотир тушираётганида, ўша томондан милтиқ
отиб ҳуркитилғанди. Шул боис, уйчага нисбатан худди
ғанимидек муносабатда бўлар, иложи борича у томонга
яқинлашмасликка. уринарди. Бироқ нафс деган бало
ҳар вақт ҳам уни ўз майлига қўявермасди.

Ҳозир ҳам димоғида турфа хил мевалар ҳидини сезиб, у безовта ғимирлаб қолди. Шабада бу томонга эсгани сайин оғзи сув очиб, ғингшишга тушди. Қейин сой
ёқалаб, беихтиёр водий томонга юрди. Қартошкапояни
кесиб ўтиб, боққа киргачгина ўзини анча бехавотир
ҳис этди. Инсон боласи оғзига олмайдиган тоғ олмаларига сира ўхшамаган йирик-йирик қизғиш олмаларга
дарров ташланмади. Аввалига теваракни диққат ила
обдон кўздан кечирди. Қейин бамайлихотир йўғонроқ
олма дарахтига яқинлашди. Уни силкитмоқ ўйинида қаддини ростлаган жойида бирдан тек қотди. Сўнг хумдай
бошини эгиб, дарахт танасини искади. У майда жониворларнинг ўзига хос ксўзлашув устунзига дуч келганди.
Тунда ташриф буюрган неки жонивор борки, бу ерда ўз
белгисини қолдириб кетганди. Ҳатто қишлоқ дайди итларининг хам белгилари бор эди бу ерда. Пахмоқ келибкетувчиларнинг устидан айиқларча кулди ва қаддини
тиклаб дарахтга ўз белгисини қолдирди, Қим келиб кетганини бир билиб қўйишсинг

Бахтига ўша куни ҳеч ким халақит бермади. У олмага
обдон тўйиб, қуёш ботиб-ботмай дарага қайтди. Ўзи
билган синашта каваклардан бирига кириб ётди. Қўп
юрганиданми, ярадор оёғи қақшаб, яна азоб бермоқда
эди.

жин

Панжи саёқ ўша заҳотиёқ Пахмоқнинг изидан тушмаганира кейинчалик кўп ўкинди, Аввалбошда Пахмоқни бир ўқ билан тинчитаман деб. ўйлаганди. Аммо баҳайбат жониворнинг салобати ; Б ҚЎЛИ б
кетди. Иккинчи ўқ эса yuymani xani,

қиқача бурун юқорига ўралаф КСтган то

   




тиб келишидан ҳадикланмаганда, ўндан Пахмоқ шўрликнинг қутулиши қийин эди. Ҳайтовур, ўқ овози тоғда
акс-садо бериб, тинар-тинмас, юқори суқмоқдан от туёқларининг дупури эшитилди. Айиқ қочган зирк буталари
сари Ғоят эҳтиёткорлик билан яқинлашиб бораётган
Панжи саёқ ўзини қалин чангалзор ичига олди. Қамчи
тутган қўлини пешанасига қўйиб, теваракка олазарак
қараётган тоғбегининг тезроқ кетишини илҳақ кута
бошлади. Бахтга қарши, тоғбеги кетишга ошиқмади.
Отини ўтловга қўйиб, чордона қуриб ўтириб олди. Овчи
шу атрофда бўлса, барибир ўзини билдиради деб умид
қилди.

Панжи саёқ, чангалзор орасидаги тош ортида биқиниб ётаркан, бошда тоғбегикинг галварслигидан кулди.
У ерга чордона қуриб олгач эса, ўзининг шошқалоқлигидан куюнди. Ўз навбатида, айиқнинг ўлмай қолганидан суюнди. Мабодо, айиқни ўлдирганида, терисини
тушида кўрарди. Бугун ярадор қилдими, эрта бир кун
отиб олишига ишониб, панада баҳузур ёнбошлаб ётаверди.

Тоғбеги кетгач, биқинган жойидан чиқди. Бояги жойга борди. Ерда қон изларини кўриб, аста из бўйлаб юрди. Сойгача чалғимай келди. Қон изи сой бўйида йўқолганди. Демак, айиқ сойни кечиб ўтган. Этик ечмай сувга
кирди. Муздек сув миясига чиққанига парво қилмади.
Сойдан ўтиб, қирғоқ бўйлаб изғиди. Изни тополмади.
Иирик жониворларни овлаб кўрмагани шу ерда ланд
берди. Агар оқим бўйлаб яна тўрт юз одимча Юқорилаганда изни топган бўларди. Пахмоқ муздек совуқ сув
ярадор оёғига хуш ёқаётганини сезиб, сув кечиб қочган,
боз устига, кўз остига олган каваги хийла юқорида эди.
Кавакка сой ёқалаб юрилиб, чангалзор орқали чиқиларди. Пахмоқ бу ерда фавқулодда бир туйғуга бўйсунган
ҳолда изини сув ёрдамида йўқотишга муяссар бўлганди,

Панжи саёқ сойдан ўтиб, Эгридара тармоқларидан
бири бўлмиш Ичакдара оғзига рўбарў бўлганди. Ичакдаранинг тор ўзани қалин арчалар билан қопланган
бўлиб, ваҳимали суратда қорайиб турарди. У айиқни
ўша ерда деб гумон қилди. Назарида, Пахмоқ арчалардан бирининг остида пойлаб тургандек туюлди. Ярадор
жонивордан ҳар балони кутиш мумкин. Тоғда бу хил
воқеалар кўп бўлган. Ҳов бирда тоққа равоч тергани
", чиққан қизилқишлоқлик бир чол ярадор айиқнинг чан
—18 l



галида бекордан-бекорга нобуд бўлганди. Отиб яралаган бошқа биров, балога эса чол қолган ўшанда. Шу
боис, айиқни иссиғида тинчитгани маъқул. Эплаёлмадингми, бу ёғига ниҳоятда ҳушёр бўлмоқ лозим.

Бу ўй унинг бошига Ичакдара оғзига рўбарў бўлганда келди. Ва шунингдек, айиқ овлаб кўрмагани шу
ерда билинди. Ичкарига киришга ҳайиқди. Халақит
бергани учун ичида тоғбегини боплаб сўкаркан, ўзини
оқламоққа зўр баҳона топди: Нима кўп, худонинг куни
кўп, бугун бўлмаса, эртага барибир отиб оламан. АноВУ қайсар ҳўкиз кеп қолмаганда, ҳозир уйда терисини
тузлаб ўтирган бўлардим-а. Энди ортидан тилимни
осилтириб юраверсам, у ёқда лойим қотиб қолади. Бугун лойни бир ёқли қиламан-да, эртан саҳарлаб изига
тушаман. 7

кЛойим қотиб қоладиз, деб бекорга ўзини оқламаганди. Қейинги пайтда кулбасини тузатмоққа туппатузук киришганди. Бунга аслида Зариф устанинг пичинги сабаб бўлганди.

Қун анча ташлаб, сой бўйидаги базми жамшидлар
ниҳоясига етгач, у Зариф устани йўқлаб қолди. Иўқлаб
десак хато бўлади. Нега деганда, иш юзасидан йўқлаш
унинг хаёлида ҳам йўқ эди. Шунчаки устанинг уйи
ёнидан ўтиб кетаётганди. Қарасаки, Зариф уста дарвозаси қаватидағи қўлбола ўриндиқда мудраб ўтирибди.
Шунда йўлига бир бодилик қилгиси келди. Пули борянги билан мақтаниб қўйгиси келди. Билади, устанинг
оёғида боди бор, ёздан бўлак пайт иш олмайди. Шу
дардинг бор экан, ёзда қаерда эдинг деб рад этишга
этади-ю, лекин Панжи саёқ уйига уста олмоқчи бўлти
деган гап бутун қишлоққа тарқалади. Унга мана шуниси қизиқ эди.

Аммо уста каттазанг одам эди. Панжи саёқни пайқамаганга олди. Саломи ерда қолган Панжи саёқнинг
дили оғриса-да, ўзини босди. Бу сафар овозики баландлатиб салом берди. Устанинг ўнг кўзи хиёл очилиб,
лаблари қимирлагандай бўлди, чамаси, алик олди.

— Шу-у.. бизди уйди қўлдан чиқариб берсангиз,
уста, — деди Панжи саёқ мақсадга кўчиб,

Бу гапдан Зариф уста ғоят таажжубланди. Лекин
шундаям иккинчи кўзини очмади. Ўнг кўзини баттар
қисиб, унга бошдан-оёқ ҳайрон тикилди. Негаки, Панжи саёқ, унинг назарида, саноқда йўқ одам, нимасига




ишониб уйига уста солмоқчи экан У Панжи саёқни
кузатишда давом этаркан, истеҳзоли илжайди.

— Уста ҳақига битингни тўлайсанми2 — деди кейин.
— Ё уста насияга иш қилади деб ўйлайсанми)

— Пул дегани бизда ачиб ётибди, уста, — деди Пан."
жи саёқ чўнтаги устидан шапатилаб. — Исига чидаёлмай олдингизга келганимиз,., — Шундай дея у устанинг
кўркам иморатига ишора қилди. — Уйимди ўзингизникидай ккултирнийз Kum берсангиз,

Зариф уста унинг дўмпайиброқ турган чўнтагига ўшшайнб тикиларкан, кўзини юмиб фикр қилмоққа тушди.
Пулга ҳирси қанча баланд бўлмасин, иш масаласида
одам танларди. Ҳунарим ерда қолмаган деб, бундайроқ
одамларникига қадам босмасди. Панжи саёққа ўхшаганларни эса одам қаторида кўрмасди. Шул боис, унинг
ташрифидан жаҳли чиқинқиради.

— Култирний уйда ўтиргилари кеп қолдимит—деди
бир оз ўйловдан сўнг ҳар иккала кўзини бараварига
очиб, — Қим қўйибди сенга култирний уйни Яшайвермайсанми ўша тезакхонангда тинчгина,

Бу хил муомалани кутмаган Панжи саёқнинг жаҳли
чиқса-да, ўзини босди. ,

— Уста) — деди овози андак титраб, — Истамасантиз, истамайман денг. Лекин буйтиб тилга эрк берманг. Уста уруғига қирғин кемаган, сиз бўлмасангиз
бошқаси-да. Аммо оғизга сал эгалик қилинг1

Зариф уста унинг ялинишини кутганди. Бир оз ялинтириб, узрини айтмоқчи эди. Панжи саёқнинг чарс жавобидан иззат-нафси оғриб, ўтирган жойида бир тебраниб олди. Қейин Панжи саёқнинг кулбаси томон имо
қилиб, янада совуқ ишшайди.

— Шуни уй деб уста солмоқчимисан ҳали" — деди.
— Пимаси уй бунингдиз Товуқхонам дурустроқ уйингдан.

Панжи саёқ кулбаси томон ўгирилди. Шу пайтгача
пайқамаган экан, кулбаси ҳақиқатан ғариб аҳволда
эди. Эгасиз уйдай тепаликнинг бир четида шумшайиб
турарди. Қулбасига раҳми келди. Қаншари ачишиб, чуқур хўрсинди. Лекин паст кетгиси келмади.

— Демак, менсимайман денг2 — деди оғирлигини
бир оёғидан иккинчисига ташлаб. — Бошқа биров айтса, хўп-хўп, бизга келганда, йўқ-йўқ экан-да, 22

Уста индамади. Ботаётган қуёшга. термулиб ўтира



верди. Унинг бу қадар беписандлигидан Панжи саёқнинг қаҳри қўзиди.

— Аммо-лекин энағар экансиз, уста) — деди овози
қалтираб, — Олдингизга одам деб келувдим. Сиз эса...
Садқан одам кетинг-га1

Зариф уста унга кўз қирида ўқрайиб қараркан, чўнтагидан носқовоғини олди-да, кафтига мўлгина нос тўкди.

— Ҳунарим ерда қолмаган, — деди носли кафтини
оғзига яқинлаштириб, -– ким айтса югуриб боравергани. Секам бундай ҳадингни билиб юр-да. Суриштириб
келса, қишлоқда итнинг орқа оёғича обрўйинг йўқ. Тағин уйга уста соламан дейсан. Яхшиси, иссиғинг борида уйингга жўна, йўғасам, чатоғингни чиқараман. Улларимни чақираман... тенгингни бериб қўйишади. .

— Чақирини — деди Панжи саёк тап тортмай. —
Қани, нима каромат кўрсатишаркан;{ Уларда мушт бўлса, менда яроғ борт Битта-битта отарман, кейин ҳаммасини) Мени ким деб Ўйлаяпсиз хали1

Зариф уста уни бўш-баёв деб биларди. Билгани учун
ҳам тилига эрк берганди. Буни қарангки, бўш-баёв дегани жуда ботир чиқиб қолди. Андак ортиқча гап қилса, бетига чанг соладиган.

— Бор, кўп бетамиз бўма, — деди сулҳпарвар оҳангда. — Индамаса, андишанинг отини қўрқоқ қўядиган
чоғинг бор. Қаттани олдида озгина уялиш керак киши.

— Сизам оғизди бепалаки қиманг-да, уста. — Павжи саёк бир қадар паст тушиб, унга гинали тикилди. —
Тилим бор деб оғизга келганини валдирайверадими
киши.

— Ана, валдирамадик, — Запиф уста кафтидаги косни тили тагига ташлади. — Бўлдими" Энди жўна"
Уйингга бор.

— Ҳайдаманг, — Панжи саёқ ортига ўгирилган жойида изига кайрилди.—Ҳайдамасангиз ҳам кетаман. Лекин сиз бундан кейин оғизди размирига қараб гапиринг,
уста, Эмасам, йиртилиб кетиши мумкин.

— ОРзимни размирини ўлчагунча уйингга қарпа-"
сгнг-ен, нолон. — Устанинг дили оғриб. унга хўмрайиб
карали. — Тағин бирор кун устингдан босиб тушмасин.

— Қарайманам; — Панжи саёқ бот чегнрайди. —
Нима, кўлидан кемайди деб ўйлайсизми7

— Келса, шу пайтгача қарардинг-да, — Зариф уста




аччиқ кулди. — Лой чангаллаш сангиш эмас сенга. Уйга
эркак киши қарайди, аёл эмас...

— Уй қўриқлаб аёл ётади, эркак эмас, — деди Панжи саёқ унга тақлид қилиб, — Тунда уйингиздан бир
одим нари жилмайсиз, нимангиз эркак сизни; Эркак
кишининг тўшаги ер, кўрпаси осмон бўлиши керак. Уйда товугам ётади-да.

— Нега унда кулбамга қараб беринг, деб келдинг

— Буям бир ҳавасда,

— Ҳавас эмиш, қўлингдан келмайдики, бош уриб
келдинг, :

— Жудаям келади-да.

— Кўрамиз, — Зариф уста носини туфлаб ташлаб,
унга жиддий ва синовчан тикилди. — Агар томингни
туси ўзгарса, Зариф отимви бошқа қўяман"

— Яхши — Панжи" саёқ қишлоқнинг кунчиқишида
қад ростлаган қояга қўлини бигиз қилди. — Агар туси
ўзгармаса, ўзимни анову чўққидан пастга ташлайман
Ташламаган номард

Шу гапдан сўнг, у ҳовлисига зафт ила кириб келаркан, одатдагидек, тағин дангасалиги тутди. Чамаллаб
кўрса, иш дегани жуда кўп экан. Бироқ, Зариф устанинг гапи ҳануз юрагининг бир четини куйдириб турарди. Ҳаракат қилмаса бўлмаслигини сезиб, ўлганининг
кунидан тимирскиланиб ўроқ қидирди. Ўроқни топиб,
ҳовли юзини супургидан тозалагунча қоронғи тушди.
Эртаси эрталаб лойхонани. тўлдириб лой қорди. Бино
бўлганидан бери хомсувоқдан ўзгасини кўрмаган кулба
деворлари бўйлаб андава юра бошлади. Аммо уй бетини бир амаллаб сувоқдан чиқарди-ю, тагин саёқлиги
тутиб қолди. Андавани бир ён ташлаб, тоғларга ҳасрат
билан кўз солди. Шунда дафъатан сой бўйидаги ваъдаси эсига тушди. Ҳадемай терини сўраб келишади,
деди баҳона топилганидан ич-ичидан қувониб, ваъдани
бажармоқ лозим, йўғасам сўзда субут қолмайди. Ўша
куни иш ишда, лой лойда қолиб, елкасига милтиғини
осди-да, овга жўнади. Пахмоқни тинчитиб, кейин ишни
давом эттирарман деб ўзини овутган бўлди.

Тепаликка ўрлаётиб эса, ортига ўгирилди. Қишлоққа разм солди. Кулбасига анча сон кирганини кўриб,
яна суюнди. Суюна-суюна Пахмоқни қидириб кетди.
Бахтига айиқ нақ рўпарасидан чиқди. Рўпарасидан чиққави учун ҳам шошиб қолди. Ва натижада... Ўшанда
айиқнинг изини тополмай, solin қотиб қолади, деб

22

 



ўзини беҳуда алдаганди, қайта лойга киришга умуман
хуши йўқ эди. Ўша куни кечга томон белига беш-олти
каклик ва икки қуённи осиб қишлоққа қайтганида, ҳовлисида ажиб бир манзаранинг устидан чиқди. Ундан
ҳафсаласи пир бўлиб, аллақачон қўлларини ювиб қўлтиғига уриб қўйишган оға-инилари ҳамжиҳат ҳолда
уйнинг ташқарисини гир айланасига сувоқдан чиқариб
қўйибди. Бир дунё лойдан асар ҳам қолмабди. Бу қадар меҳр-оқибатни кўриб, унинг мижжаларига ёш
қалқиди. Милтиғини михга осиб, қайта бошдан лойхонага тушди. Укаси ҳамроҳлигида тизза бўйи лой қарди.

Аслида воқеа бундай бўлганди. Унинг Зариф устага борганидан бутун қишлоқ хабар топганди. Оға-инилари бошда томошабин бўлиб туришди, қани нима
қиларкин бу тентак7 Қарашсаки, саёқ туппа-тузук Тентинмоқда. Ака дарҳол укаларини ёнига чорлади, дедики, худо саёққа ақл берганга ўхшайди, бориб қарашмасак бўлмайди. Эски араз унутилиб, ҳаммаси бир
ёқадан бош чиқаришди, Панжи саёқ бошлаб қўйган
ишни бириасда битириб қўйишди. Унинг қайта лойга
кирганини кўриб, аканинг меҳри ийди, сувоқни ичкаридан бошламабсиз-да, полвон, деди. Лойингиз обдон ачисин, ака дея маслаҳат берди иниси. Ўзиям келин тушадиган уй бўлаяпти-да, ака, дея мактади яна бириси.
Меҳри жўшган Панжи саёқ какликлардан шўрва осди.
қуёнларни қовурди. Кенжа ука ароққа чопди. Ака эса
эскиган, намиққан кўрпа-кўрпачаларни эшакка юклаб.
ўз ҳовлисига обориб ташлади-да, хотинларни йиғиб
буюрди: янгиланглар

Шўрва устида гурунг зўр бўлди. Кенжа ука қитмир
эди, ҳамманинг дилидаги гапни секин сиртга чиқарди;
кАка, — деди шўрвага нонни бўктириб. — Эртан ичкарини сувоқдан чиқарамиз. Қейин уйингиз қизнинг бетидан чип-чиройли бўп кетади. Лекин чип-чиройли уйга
чип-чиройли янгаям керак-да. Шунисини нима қиламиз
энди-а72 Панжи саёқ хижолат тортиб, бош эгган бўлди. Бош эга-эга косасидаги каклик тўшини укасининг
косасига солди. Ука гўшт чайнаб, қишлоқдаги эрсиз
жувонларни бир-бир санаб чиқди. Акаси ҳаммасидан
бир-бир айб топди. Яхши жувон топиш масаласи тугун
бўлиб қолди.

Бу тугунни Панжи саёқнинг ўзи ечди. Орадан икки
кун ўтиб, ярадор Пахмоқни қидириб роса санғиди. Сан



ғиЙ-Ссангий ТОҒ ичкарисидаги Кўкбулоқ ҚИШЛОҒИНИНГ Уустидан чиқиб қолди. Қўкбулоқ дегани дўппидеккина
қишлоқ бўлиб, одамлари жуда хушмуомала ва меҳмондўст эди. Саёқ одам жой танламайди дегандек, Панжи
саёқ бир кеча тунаш учун энг четдаги уйни қора тортди. Йўлда булоқдан сув олаётган ёш бир жувонга дуч
келди. Бегона аёлга кўз ташламоқ яхши эмас, дея юзини ўгириб ўтаётганида, қулоғига бир сас чалингандай
бўлди. Ажабсиниб жувонга юзланди. Жувон салом
берганини у Кеч англади, Юраги ажиб бир тарзда ҳаприқиб, шошиб кетма-кет алик олди. Аслида юраги бежиз ҳаприкмаганди. Ўз қишлоғида унга салом берувчилар кам эди. У бунга кўникканди. Қутилмаган бу салом унга фавқулодда қаттиқ таъсир этди. Азбаройи
ҳовлиққанидан икки бор алик олганини пайқамади. Қейин қандайдир бир кучга бўйсиниб тўхтади. Сувингиздан ичсам майлими, деди. Жувон бошидаги рўмолини
юзига тушириброқ, мархамат, деган маънода бош ирғади. У челакнинг икки биқипидан тутиб, тўкиб-сочиб
Сув ичди. Сўнг четдаги ҳовлида ким туришини сўради.

увоннинг майин жавобидан юраги баттар дукурлаб
кетди. Ўзи овозидан, овози ўзидан чиройли экаш; деб
ўйлади. Унинг тайсаллаб туришини ўзича тушунган
жувон. ўша ёкимли овозда далда берди: {Тортинмай
бораверинг, уйда одам bop.» "

Одам дегани чол-кампир экан, Мехмонни хуш ҳол
кутиб олдилар. "Эзмаланиб ҳол-аҳвол сўрашгунча бўлмай бояғи жувон булоқдан қайтди. Куз ҳавоси илиқ
бўлгани учун елиб-югуриб ҳовлидаги супага жой килЛИ, Жувон уни кўп қизиқтирди. Лекин у қизиқаётганини
билдирмали. Ичида Жувоннинг эрига Ҳаваси келди.
Кўп ўтмай жузоннинг эри қор кўчкиси тагида колиб
ўлганидан оғоҳ бўлиб, ўзича кўп ачинди. Аммо ичида
хўп суюнди. Суюнганидан хафа бўлиб, одамга ўхшаМай қолаяпман деб ичдан ўзини роса янди. Яниб туриб
жуванни хўп кузатди. Тоғларга боққан киши бўлиб,
кўз остидан кузатди, дастурхонга тикилиб, кўз қирида
кузатди, пешанасини қашлаган бўлиб, бармоклари орасидан кузатди. Эртаси эса дардини акасига айтди.
Акаси эса тогапи қаватига олиб. Кўкбулокқа жўнади.
У ёклан хийла дуруст жавоб билан кайтишди.

Шундай кейин Панжи саёқ дунёга сиғмай қолди.
Пахмоқни эса паққос унутди. Аммо кбошлиқз унутмаган экан, эртаси тушдан сўнг шофёри келиб кетди. Қа



ёофатнинг тили аччиққина экан, битим пайтида оғзига
олган сўзини эслатиб кетди. Панжи саёқнинг ёмон аччиги келди. Бир ҳафтага муҳлат сўради. Шу ҳафта
нчи отиб бермасам, одам эмасман, деди.

Бу борада иккинчи бор борган совчилар нохушроқ
хабар билан қайтишди. Жувоннинг отаси кйўқэ демабди-ю, лекин, куёв бўлмиш кўринишда жуда бамаънига ўхшаса-да, ҳеч қаерда ишламас экан, доим ов билан
андармон экан, ишламаган одамга қандай ишонарканмиз, деганга ўхшаш гап қилибди. Бу гапдан сўнг акаси
эртаси ўзи ишлайдиган гараждан иш топиб келди, юр
мен билан, деди. Шўрлик саёқ икки ўт орасида қолди.
Ишга чиқай деса, ваъда бериб қўйган, айиқни отиб бермай иложи йўқ. Бу ёқда эса акаси маҳкам оёқ тираб
туриб олган, боз устига, жувон кечалари тушига кириб
чиқмоқда. Ишни кейинга сургани сари аёлнинг висолига эришмоқ ҳаяллайверади. Ўшанда илк дафъа Пахмоқнинг изидан дарров тушмаганидан ўкинди. Ёзда сой
бўйида оғзига сўз олиб қўйганига ачинди. Охири бўлмагач, воқеани акасига тушунтирди. Оғзига олган сўзиниям айтди. Шундан сўнг акасининг турқи бирдан
ўзгарди, отиб бер, деди қатъий йўсинда, уруғимиздан
лабзсизлар чиқмаган, бир камимиз шу иснодга қолиш
эди, хотин бўлса қочмас, буниси бўлмаса, бошқаси,
отиб бер-да, бундан кейин огизга сўз олишда жуда
эҳтиёт бўл1 Шундан бошқаси керакмас, деди Панжи
саёқ акасининг қўллаб-қувватлашидан руҳланиб, шу
ҳафта ичи айувни тинчитаману ишга чиқаман, Акаси
шу ерда сал ҳаддидан ошди, кейин милтиқни менга
берасан, деди. Панжи саёқ ажабланди, нега; Овга элакишсанг, бу хотининг ҳам кетиб қолади, — деди ака.
Иўқ, — деди Панжи саёқ ўта жиддий тарзда,—хотингаям қарайман, овгаям чиқаман, овсиз мен ўлиб қоламан-ку1 Акаси улкан муштини унинг бурни тагида ўйнатди; аввалам шундай дегансан) Унисини суймасдим, —
деди Панжи саёқ бўш келмай,—бунисини суйиб қолдим,
зўр эр бўламан бунга: Ишонмайман, — деди ака тишлари орасидан, — уйланганингдан кейин саёқлик қилиб, бу хотинингдан ҳам айрилсанг, ўзим сени отиб
ташлайман) Панжи саёқ этни жувжиктирар даражада
совуқ оҳангда деди, — хавотир оманг, буниси кетиб қолгудек бўлса, ўзимни ўзим отиб ташлайман — Сўнг қўшиб қўйди: — Зариф уста эмасман мен, сўз олиб ба
"57 25



жЖармаган, отини ўзгартириш ўрнига, тиржаўнб юрибди, номард1

Шу тариқа, унга бир ҳафта муҳлат бердилар. Панжи
саёқ бир ҳафта тоғма-тоғ санғиди, ўлиб-тирилиб Пахмоқни қидиради. Бу пайтда Пахмоқ камарда яраси
билан андармон эди. У водийдаги олмазорга чиққан
куни эса Панжи саёқ уни беҳудага юқоридан қидириб
юрган эди. Оқшом қишлоққа қайтаётиб, ялангликда
унинг изини учратиб қолди. Юраги ҳаприқиб, из бўйлаб кетди. Эгридара оғзига етмай, қоронғи тушди.
Ортиқ юриш энди фойдасиз эди. Эрта азонлаб келишни
дилига тугиб, у қишлоққа қайтди.

ЖЖоЖ

Тунни Пахмоқ тинч ўтказди. Қорни тўқ, жароҳатининг сим-сим Оғришини демаса, камарда яйраб, ҳузурланиб ётди. Тонгда эса тимирскиланиб ташқарига чиқди. Тумшуғини кўкка чўзиб, муздек ҳаводан тўйибтўйиб нафас олди. Димоғи ёрдамида теварак-атрофни
обдон ўрганди. Пастликдан эсаётганк тизгинсиз ел димоғига куз неъматларидан ташқари тўнғизнинг қўланса исини олиб келарди.

Қуйидаги чангалзорда тўнғизларнинг бутун бир онласи истиқомат қиларди. Булар Пахмоқнинг етим ва
норасталигида қаттиқ ранжитган тўнғизлар галаси
эмас, бошқаси эди. Ўшанда юрагида тўнғизларга қарши кучли кек тўнғиб қолган. Пахмоқ кейинчалик уларни қўшни кичик дарага ҳайдаб юборганди. Чангалзордаги бу тўнғизлар оиласи билан эса иттифоқ эди. Аммо
бу иттифоқлик тинчлик асосида қўлга киритилмаганди.
Бунгача тўнғизлар галаси Қизилжар этагидаги бутазорда яшарди. Жанжалдан сўнг Пахмоқ томонидан бу
томонга ҳайдалганди.

Жанжал ҳеч кутилмаганда юз берганди. Аслида
тўнғиз деганлари кўп бефаросат, кўп серзарда жонивор
бўлади. Жини қўзиса тирик жон у ёқда турсин, тиккайган тўнкагаям ҳужум қилаверади. Саратон ўрталарида улар тўсатдан сан-манга бориб қолишди. Пахмоққа қолса-ку, биров тинчини бузмаса, шу боис, ўзидан
бўлиб бировга қотинмайди.

Қисқаси, ўша куни у бутазор этагида мазали томирларни териб еб юрарди. Турган гап, унинг ташрифи
ойла бошлиғига ёқмади. Йўқол деган маънода тевара



Ғида гир айланиб, пишқириб ғашига тега бошлади. Пахмоқ парво қилмади, Бунга сари тўнғизнинг жони чиқиб, кутилмаганда унга ташланиб қолди. Сарисига
яхшигина зарба еган Пахмоқ бошда ҳанг-манг бўлди,
сўнг қутуриб кетди. Оғзидаги емишини ташлаб, ўкириб
юборди-да, ўнг панжасини куч билан сирмади. Чириган
тўнка унинг зарбидан чирт узилиб, ҳар томонга сочилиб кетди. Ўз ҳужумидан руҳланган тўнғиз, кичкина
кўзлари ёвузона чақнаб, яна унга ташланди. Аммо
Пахмоқ бу пайтда анча эс-ҳушини йиғиб олганди. Қорнини мўлжалга олган рақибига осонгина чап бериб, нақ
яғринига қаттиқ зарба берди. Шўрлик тўнғизнинг оёқлари букилиб, ёнига ағдарилиб тушди, Пахмоқ унинг
устига миниб, ҳов бирда бўриларни дабдала қилганидек, жонига чанг солмоқ истади, Бироқ нақ тумшуғи
тагида пайдо бўлган бошқа бир тўнғиз бу ишга халақит берди. У тагида хириллаб ётган ғанимини ташлаб,
унга от қўйди. Тўнғиз деганлари бамисоли ҳурккан чумчуқдай чор-тарафга тўзғиб кетди. Пахмоқ бутун бутазорни титкилаб, уларни таъқиб этди, қувиб солди. Тўнғизлар бутазорни тарк этибгина ундан қутулдилар.
Шундан буён улар чангалзорда.

Пахмоқ ортиқ уларга тирғалмади. Чангалзор тепасидаги кавакни эса кейин топди. Бу хил муваққат жойлар унда сероб эди. Қишлайдиган жойи эса Эгридаранинг Илондарага туташ қисмидаги хилват маскан эди.
Гирди пакана арчалар билан қуршалган ўнгир кўздан
жуда холи эди. Қишдан бўлак пайт Пахмоқ у ерга сира қадам босмасди. Муваққат жойлари билан чекланарди.

Тепадаги кавакни топгач, бир хаёли тўнғизларни
чангалзордан ҳам қувиб чиқармоқчи бўлди. Қейин фавқулодда мияси ишлаб, бу ниятидан қайтди. Тўнғизлар
у қадар ёқимли қўшни эмаса-да, хавф-хатардан огоҳ
этишда ишончли восита эди. Безовта хўр-хўрлашиб,
хавфдан бохабар этиб туришарди.

.. У ҳозир қурама ҳидлар орасидан ўзига керакли
емиш ҳидини танлаб, олға босаркан, оёғида оғриқ кучайганини сезди. Азобдан оҳиста ўкириб, оёғини авайлаб кўтарганди, оғриқ тўхтагандай бўлди. Босганда
яна оғриди. У ўйга ботгандай, бошини осилтириб, бир
сония туриб қолди. Шунда эсига Эгридаранинг олис
бурчидаги, Чуқуркамар тўридаги иссиқ булоқ тушди.
Емишдан воз кечиб, йўлни ўша томонга тортди. Иссиқ




булоққа тушса, жони ором топишини ўйлаб, нолакор
ғингшиб қўйди.

Иссиқ булоққа бир ярим соат деганда зўрға етиб
борди. Намхуш ҳидни узоқдан сезиб, пишқириб-пишқириб қўйди. Ўзга бирор жонивор қадам босмадимикан, деган ҳадикда теваракка синчков-СИНЧКОВ назар
ташлаб борди. Булоққа яқинлашган сайин таъби хира
тортиб, ғазаби ошиб борди. Биладики, булоққа кўпчилик келиб кетибди. Ҳатто Пахмоқ жонидан ёмон
кўрадиган Қизилжардаги силовсиннинг иси ҳам бурқираб турарди.

Бирдан у титраб кетди. Жойида таққа тўхтаб, ҳар
тарафга олазарак қаранди. Аввал ҳавони, кейин ерни
бот-бот искади. Ўсиқ жунлари енгил титраб, яна ва
яна искаланди. Сўнг андак хотиржам тортиб, секин
ғингшиди. Ҳид эски эди. Яроқ тутган ўша ғаними ўтган куни келиб кетганга ўхшайди. Шунга қарамай, у
ўзини яқиндаги бута ортига олди. Биқиниб атрофни
обдан кўздан кечирди. Тиқ этган шарпа сезмагач, аста
оёққа қалқиди, Илгаригига нисбатан хийла дадил тортиб, олға жилди.

Қоя остидан сизиб чиққан иссиқ сув анча беридаги
охурга ўхшаш мўъжазгина кўлга қуйиларди. Ҳаво муздек бўлгани учунми кўл юзи буғланиб турарди. Пахмоқ
сувга тушишга ошиқмади. Атрофни яна бир карра кўздап кечирди. Унга инсон ҳиди ёқмаётган эди. Авваллари бу ерни одам оёғи етмайдиган жой деб ўйларди.
Энди билсаки, икки оёқли махлуқнинг қадами шу ерга
ҳам етибди. У енгил пишқириб кўлга тушди. Илиқ сув
танига хуш ёқиб, қаттиқроқ пишқирди. Бутун танасини
сувга кўмиб, ҳузур қилиб ётди. Азбаройи маза қилганидан кўзларини юмишни шу қадар истаса-да, юммади.
Бошини сувдан чиқариб, теваракни кузатиб ётди. Илиқ
сувдан оёғига жон кираётганини сезиб, секин-секин
ҒИНГШИДИ, яъни бизнинг тилда соҳ-оҳз деди. Аммо минг
хоҳ-воҳа қилгани билан барибир кўнгли ғаш эди. Инсон ҳиди уни қаттиқ безовта қилмоқда эди.

У.илгари ҳам бу ерга бир неча марта келган, лекин инсон изига ҳеч дуч келмаганди. Бу сафар эса
шундоққина тумшуғи тагида, кўл бўйидаги майин қум
устида этик излари манаман деб турарди. У этик изларига қараб-қараб қўяркан, сувда узоқ ётолмади.
Пишқира-пишқира қирғоққа чиқди. Қирғоқдан хийла
наридаги ясси харсанг томон юрди.




У ясси харсанг устида ястаниб, ўзини офтобда тоблар ётаркан, ногаҳон ўзини қопқонда турганини фаҳмлаб қолди. Камар уч томондан баланд қоялар билан
қуршалган бўлиб, фақат бир тарафигина очиқ эди. Ғаними ўша томойдан бемалол биқиниб келиб, уни осонгина тинчитиши мумкин эди. Бу ҳодиса ҳозир юз берадигандек Пахмоқ ошиқиброқ камардан чиқди. Бехавотирроқ жойга етиб, камарга ҳасрат ила термулди, чамаси, шундай деб ўйлади: Қандай соз жой эди-я, шуниям ҳидини билибди, номард

У оқсоқланиб йўлга тушган жойида бирдан кескин
ортига ўгирилди. Вужуди нафратдан ёниб, кўл бўйига
жадал юриб келди-да, этик изларидан бири устига чўнқайди. Нафратннинг белгиси сифатида изига телпакдай
қилиб тезаклади. Шундан сўнг, ўз ишидан мамнун бўлиб, оқсоқланиб кетига қайтди. Бу сафар дара ичи билан эмас, тепадан дара ёқалаб юрди. Икки дара оралигидаги бу чоғроққина водий кўзига энг бехавотир
жой бўлиб кўринди. Ҳолбуки, бу ерда турли илон изи
суқмоқлар ниҳоятда сероб эди. Ҳатто онда-сонда қўйҚўзиларнинг қумалоқлари учрарди. Мана бу сўқмоқдан
бир соатча бурун тулки югургилаб ўтган экап. Қачонлардир бўриларга ёмиш бўлган қўй калласи тошлар
орасида думалаб ётарди. Шахмоқ бу нарсаларга эътибор бермай бораркан, кўп ўтмай димоғида парранда
ҳидини туйди. Парранда ҳидига сезилар-сезилмас темир иси қоришиқ эди. У сергакланиб илгарилади ва
салдан сўнг тулкилар юришни хуш кўрадиган торгина
сўқмоқда товуқ калласига дуч келди. "У бояги тулки
сезиб, қотинмай ўтган қопқонни пайқаб, айиқларча
кулди. Қейин оёғи остидаги тошлардан бирини товуқ
калласи томон думалатди, Майда тошлар тагига созлаб яширилган қопқон юқорига қалқиб, ХШИЛҚ2 этиб
ёпилди. Пахмоқ яна кулди. Одамзодни галварс санаб,
мириқиб-мириқиб кулди, Сўнг эса қопқонни қозиқ-нОэнғи билан суғуриб олди-да, пастга—дарага улоқтирди.

Барча жониворлардек, у ҳам қопқонни жинидан
ёмон кўрарди. Темир иси сезилган ердан бепарво ўтиб
кетолмасди ё зарарсизлантирарди, ё бўлак жойга итқитиб ташларди. Аслини олганда, Чуқуркамардаги
кўлни қопқон туфайли кашф этганди. Агар гапни сал
узоқроқдан бошлайдиган бўлсак, ўтган йили худди шу
пайтда ўзини жуда доно санаса-да, нодонгина айиқ эди.
Нодонлиги учун кўринган қорага тумшуқ тиқиб юрар



ди. Қопқонга илк бор мана шу водийда дуч келганди.
Сонсиз сўқмоқлардан бирига ғоят усталик билан қўйвб
кетилган қопқонга тасодифан эмас, нодонлиги, янада
аниқроғи, қизиқувчанлиги туфайли тушиб қолганди.
Ўша куни қорни тўқ эса-да, майда тош аралаш майин
қум устида ётган гўшт бўлагига панжа урмасдан ўтолмади. Аммо панжаси гўштга тегар-тегмас, кўринмас
бир ёв кшилқэ этиб оёғини қисиб қолса бўладими. Аввалига жуда қўрқиб кетди, сўнг ажабланди, нима бало
бўлди бу" Қейин оёғини силкиб, ундан халос топмоқ
истади. Бироқ ёв жуда ёпишқоқ экан, қани энди қўйиб
юборса. Навбатдаги қаттиқ силтовидан сўнг қозиқ
занжирининг нариги учига маҳкамланган темир қозиқ
жойидан силжиб, ёнига тўп этиб тушди. У қутулмоқнинг эвини қилолмагач, қозиқни судраб олға юрди. Бу
балодан қандай қутулсам экан деб, роса боши қотди.
Чуқуркамарга тушаверишдаги сўқмоқ бошига етгач,
тағин қопқонга ташланиб, тишлаб тортқилашга тушди.
Аммо ёв дегани балойи азим экан, шунча тишлаб тортқиласа-да, ғиқ этмади. У нима қиларини билмай, сўқмоқ бошида узоқ ўйга ботиб ўтирди. Орада икки-уч
бор қопқонни тошга уриб ҳам кўрди, қайдам барча ҳаракатлари зое кетиб, бекорга урингани қолди. Ана
шундай беҳуда уринишларнинг биридан сўнг, у ўнг
оёғини қопқон устига қўйиб, сўл оёғини кучаниб тортишга тушди. Бахтига ўнг оёғи тасодифан қопқон қулфи устига тушиб қолди. Залварига қулф бардош беролмай, қопқон тиши очилиб кетди.

Ўшанда у қопқондан халос топгачгина нотаниш ерга
келиб қолганини англаб етганди. Азобланган оёғини
авайлаб босиб, сўқмоқдан қуйига энаркан, намхуш нарсанинг исини сезди. Намчил тумшуғини олдинга чўзиб
белги оларкан, ҳид қуйидан келаётганини пайқади.
Одатдагидек, яна қизиқувчанлиги қўзиб, дара тубига
тушди-да, йўлни Чуқуркамарга бурди ва кўп ўтмай юзи
буғланиб турган кўл бўйига етди. Ҳид кўлдан таралмоқда эди. Ер нотаниш бўлгани учун кўл бўйида ортиқ
ўралашмай, теварак-атрофни бир сира тентиди-да, сўқмоқдан юқорига— Чуқуркамар тепасига чиқди, Қўшни
бегона ҳудудга қизиқсиниб- қизиқсиниб боқди. Ўзининг
ҳудуди Чуқуркамарда тугашини ички бир сезги билан
идрок этди. Қўпинча ички сезги ҳар қандай белгидан
устун келади, Пахмоқ бу атрофда огоҳлантирувчи бирор-бир белги кўрмаган эса-да, ундан нарига ўтиш




яхши эмаслигини фаҳмлаб етганди. Шу сабаб, букри
арчага белги қўйиш билан кифояланиб, изига қайтди.

Хуллас, ўша куни қопқон сабабли Чуқуркамардаги
илиқ кўлни кашф этиш билан чекланиб қолмай, ўз ҳудудининг шарқий чегарасини аниқлаб, белги қўйишга
мушарраф бўлганди. Унинг бу хил белгиси, асосан,
ҳамжинсларига қаратилган бўлиб, майда жониворларга
ҳеч алоқаси йўқ эди. Майда жониворлардан фақат кўлни қизғанарди. Аммо минг қизганмасин, бошқа
турдаги жониворлар ҳам кўлдан унумли фойдаланишар, бунга сари ҳар келганда ёмон жони чиқарди. Бора-бора у бу ҳолга тамомила кўникди. Чуқуркамарга
киргунча норозиланиб бир-икки "ўкирган. бўларди- ю,
сўнг тинчланиб чўмилиш бйлан овора бўларди.

Аммо бугунги из уни зўр таҳликага тушириб қўйди.
Бу хашаки жониворларнинг эмас, балки ҳар нарсага
қодир Икки оёқли махлуқ Ранимининг изи эди. Шунингчун, кўлвинг шифобахш сувидан вужуди ором олган
бўлса-да, руҳи сира таскин топмаганди. .

Қопқонни дарага улоқтиргач, Пахмоқ иккиланиб
туриб қолди. Қорни ўлгудек оч" эди. Нафсини тезроқ
қондирмоқ ўйида теваракка маъюс аланглади. Оч қоринга нафрат унчалик ўтиришмас эканми, у ғанимини
буткул унутди, Нафс эркига бўйсуниб, тумшуғини кўкка чўзганча ҳавони бот-бот искади. Ҳавода турли хил
емиш ҳиди анқирди. Енгил эпкин водийнинг адоғидан,
Эгридаранинг муюлишидаги ўнгирлардан олма-ю дўлана ҳидларини олиб келарди. Аммо масофа анча олис
эди. Пахмоқнинг эса тезроқ қорин тўйдиргиси келарди.
Шунда унинг эсига Чуқуркамарнинг жанубий қисмидаги дўланазор тушди. Оралиқ жуда яқин. Чуқуркамар
устидан ўтилса, у ёғи бир одим.

У лапанглаганча йўлни ўша томонга солди. Чуқуркамарнинг энг баланд қояси ҳисобланмиш дўнгликка
чиқиб, ўзи бир йил бурун белги қўйиб кетган букри
арча ёнига борди. Бу ердан чор-атроф кафтдагидек яққол
кўзга ташланиб турарди. Пастдаги кўл мисоли сув тўла пиёладай базўр кўзга чалинарди. Пахмоқ теваракка
кўпда алаҳсирамади. Ерга чўнқайиб, қўшини ҳудудга
диққат билан тикилиб қолди. Қаршисида баланд қоялар арчали тизмалардан иборат нотаниш маскан сирли ҳолда ястаниб ётарди. :

Пахмоқвинг табиатида ёвқурлик йўқ эди. Шу сабаб бегона ҳудудга оёқ босиш истагини ҳис этмади.




Ва шунингдек, бегона жойга тумшуқ суқиш яхшиликка олиб келмаслигини ҳам биларди. Макон талашиб
ҳали бирор-бир айиқ билан ёқа бўғишмаган эса-да,
ташрифи мезбонга сира хуш келмаслигини ўз табиатидан келиб чиққан ҳолда идрок этарди. Мабодо, ўз ерига бегона айиқ оралагудек бўлса, ўлар-тириларига
қарамай, жангга ташланишини ич-ичидан сезарди.

У бегона ҳудудга суқланишни бас қилиб, мақсад
сари юзланди. Чуқуркамарнинг жанубий қисмида узун
сойлик бўлиб, Пахмоққа қарашли ҳудуднинг чегара
чизиғи саналарди. Сой бетига тирмашган қуюқ дўланазор Пахмоққа қарашли эди. Дўланазорга Чуқуркамарга кираверишдаги тик қиялик юзига сапчиган сўқмоқ орқали ҳам чиқиш мумкин эди. Пахмоқ дўланазорга ҳамиша ўша сўқмоқдан чиқиб борарди. Дўланазор
кун ботишда харсанг тошли ялангликка чегарадош бўлиб, ялангликдан сўнг яланғоч тизмалар бошланарди.
Умуман олганда, Пахмоқ бу ерга камдан"кам келарди.
Асосан, қуйидаги емишлар билан кифояланарди.

У сойлик ёқалаб дўланазорга йўл оларкан, ярим
йўлга етиб-етмай, даҳшат ва ғазабдан бутун вужуди
титраб кетди. Тўхтаб, ҳавони искади. Hyuk, димоғи алдамаётган эди, Дўланазорда бегона айиқ юрганини
аниқ ҳис этди, Аммо қўрқув ва эҳтиёткорлик ғазабдан
ҳамиша устун турганидек, Пахмоқ қанчалик қутурмасин, барибир эҳтиёткорликни маъқул кўрди. Дўланазорга писиб яқинлаша бошлади. Узчли харсангга етганда, аста бошини кўтариб, олдинга мўралади. Дўланазор четида кавшаниб турган чоғроқ жуссали айиқни
кўрди. Агар баҳайбат айиққа рўбарў келганида, ғазабини билдирмасдан, унинг кетишини пойларди. Аммо
қаршисидаги айиққа бемалол кучи етишини фаҳмлаб,
ўкиришдан ўзини тиёлмади. Ўкириши билан бегона
айиқ ялт этиб қаради-да, кутилмаганда шаталоқ отиб
қоча бошлади. Қўп ўтмай сойликнинг у бетидаги чангалзорда кўздан ғойиб бўлди. Бирдан ғойиб бўлмади.
Чангалзорга етмай, у томонга алланечук гинали тарзда мўлтираб тикилди-да, сўнг тиғиз ўсган буталар орасига кириб кетди.

Бегона айиқнинг урғочилигини Пахмоқ исидан билганди. Қочишида қўрқувдан ташқари андак ноз борлигини пайқади. Гинали равишда мўлтираб тикилиши эса
кўнглида тушунуксиз ҳисни уйғотди. Агар эвини топса, бегона айиқ рақиб эмас, тузуккина йўлдош бўли



ши мумкинлигини табиат ато этган нозик сезги туфайли фаҳмлаб етди. Хийла вақт унинг таъқибли нигоҳини
ҳис этиб турди. Бироқ у томонга боришни хаёлига келтирмади. Қўпроқ қорнининг ғамида бўлди. Нафси анча
ором олгачгина, бирдан уни эслаб қолди. Беихтиёр
унинг ёнига боргиси келди. Эҳтиёткорлик билан чангалзор тарафга юрди. Бироқ, у ерда бегона айиқнинг
изи ҳам қолмаганди. Пахмоқ ҳид олиб, Чуқуркамар дўнглигига келиб тақалган арчазоргача келди.
Қўшни ҳудудга кириш-кирмаслигини билмай, бир. муддат тараддудланиб турди-да, сўнг таваккал қилиб олға
юрди. Юз одимча юрмай, тик ўсган арча танасидаги
огоҳлантирувчи белгига дуч келди. Белги жуда юқорида эди. Бу бояги урғочи айиқники эмас; балки бутунлай ўзга айиқники эканлиги кундай равшан эди. Ҳа,
қандайдир улкан бир айиқнинг белгиси, ўтсанг ўласан,
дегандай, манаман деб турарди, Пахмоқнинг кўнглида
қўрқув ва рашк бараварига туғилди. Аммо қўрқув яна
устун келди. Улкан айиқнинг чангалига тушса, чивиндай эзиб ташлашидан ҳайиқиб, ноилож изига қайтди.

Қўшни ҳудудда айиқлар оиласи яшашлигини, арчадаги белги ота айиққа тегишли эканини у билмасди.
Билмагани учун ҳам улкан айиқ ҳукмронлик қилаётган
бу ҳудудда бояги пачаққина урғочи айиқнинг бемалол
умрғузаронлик қилиб юрганидан жуда ҳайратланди. У
етим ўсгани бонс ҳамжинсларининг галалашиб яшашларини ҳеч тасаввурига сиғдиролмасди. Назарида, айиқлар -ўзи каби якка-якка яшашга маҳкум эди. Урғочи
айиқнинг изидан тушиб, бошқа айиқ белгиси устидан
чиқиб қолганидан таажжублана-таажжублана кетига
бурилди. Урғочи айиқ улкан айиқдан қочиб чиқар, деган
умидда дўнгда анча пойлаб ўтирди. Унга тузукроқ разм
солиб қўйишни жуда-жуда хоҳламоқда эди, Аммо урғочи айиқ қайтиб қорасини кўрсатмади.

У ноилож ўрнидан қўзғалди. Эгридарага тушишни
истамай, водий ёқалаб йўлга тушди. Дарага олиб тушадиган сўқмоқлардан бирига яқинлашганда, ўнг ёндаги

" харсанглар ортидан Панжи саёқ чиқиб келди. Ғаними
шамолга тескари томондан келиб қолгани учун Пахмоқ
уни тезда пайқамади. Улар бир-бирларини кўришганда,
оралиқ масофа атиги эллик одимча эди. Панжи саёқ
елкасидан яроғини олгунча, Пахмоқ, қочмаган номард,
дея ўзини дарага урди. Биринчи ўқ сўқмоқ четидаги




бута шохини чирт узиб юборди. Иккинчиси қулоғи остидан чийиллаб ўтди.

Пахмоқ дара тубидаги арчазор оралаб, ғанимидан
осонгина қочиб қутуларкан, ганими туфайли турмушидан ҳаловат кетганлигини, ҳаловати бўлмагач, кўнглида ғалати ҳисларни уйғотиб юборган анову бегона айиқ
билан қайта учраша олмаслигини ўйлади. Алами келиб, ғанимини тилка-пора қилиб ташлагиси келди. Аммо
унинг яроғи бор эди. Ундаги яроқ ўзининг тишлари ва
панжаларидан кучли ва даҳшатлироқ эканини у яхши
биларди.

У ўша куни тунда каваклардан бирида ғужанак бўлиб ётаркан, ғанимини эмас, шунингдек лўқиллаб оғриётган озғини ҳам эмас, негадир ўзига гинали назар
ташлаб кетган ўша бегона айиқни ўйлади.

ж ж ж

Пахмоқ қочиб қутулгач, Панжи саёқ аламидан бир
ирғишлаб олди. Милтиғини тошга уриб синдиргудек
бир важоҳатда қутуриб сўкинди. Қейин Пахмоқнинг
изидан юрди. Дарага энаверишдаги сўқмоқ бошига
етгач, таъқибдан наф йўқлигини англади. Boz устига,
шу тобда бу ишга ҳеч ҳафсаласи йўқ эди. Харсанглардан бирига ҳардамхаёл суяниб, пастга ҳасрат ила тикиларкан, қуёшга қараб вақтни чамалади. Овда хаёл .
суришга бало бормиди, дея пича ўзини янди.

Ҳақиқатда, ҳар галгидек бугун ҳам ҳушёр юрганида,
Пахмоқ ҳозир оёғи остида чўзилиб ётган бўларди. Нега
деганда, вазият тўлалигича унинг фойдасига ишламоқда эди: биринчидан, улар харсанг тошли майдонда учрашдилар, иккинчидан, энг муҳими, шамол у томонга
эсмоқда эди. Пахмоқ энг ишончли восита — ҳид илғашдан маҳрум эди. Панжи саёқ ўй сурмай, теваракка зеҳн
солиб юрганида, ўзига қарши келаётган Пахмоқни кўрган ва бирор харсанг ортига биқиниб, уни осонгина
тинчитган бўларди. Аммо ҳамма бало шундаки, айни
шу пайтда хаёли ўзида эмасди. Бутун фикри-зикрини
бир соат бурун юз берган тотли учрашув банд этганди,

зига ширин табассум ҳадя этган жувоннинг рухсорини хаёлидан қуволмай гаранг эди. Аслида жувон билан учрашув унинг етти ухлаб тушига кирмаганди.
Бари Пахмоқ туфайли юз берганди. Аввалига у Пахмоқни Эгридара бўйлаб қидирди. Қейин қўшни кичик
дарага ўтди. Қайтишда Чуқуркамарга бир мўралаб,




Эгридара бўйлаб қишлоққа қайтишни мўлжаллаб, Қизилбет ёқалаб юрди ва ўзи сезмаган ҳолда Қўкбулоқ
қишлоғи устидан чиқиб қолди. Уша таниш ҳовлига кўзи
тушгач эса, юраги олатасир тепиб, бирдан кучли ҳаяжон оғушида қолди. Туйғусини жиловлаёлмай, булоқдан хийла берида, кунчиқишга ёнбошлаб ўсган арча
ортига бекинди-да, ҳовлини кузатишга тушди. Жувон
одатдагидек, ҳовли юзида куйманиб юрар, энаси офтобрўяда жун савар, отаси молхона ортидаги гўнгтепа
ёнида қўшни чол билан гурунглашиб ўтирарди.

Панжи саёқ жувоннинг ҳар бир хатти-ҳаракатини
назаридан қочирмай, синчков кузатаркан, кўнглида
ададсиз меҳр, шунингдек мамнунлик ҳиссини туйди:
кҚачон қарама, ғимир-ғимир, — деб ўйлади. — Қўл-оёги
чаққонгина экан. Бундай аёл рўзғорингни бутлайди,
ямоғингни ясқайди.2 У бир зумга, атига бир зумга
аёлни ўз уйида тасаввур этди. Тасаввуридан дили шу
даражада ёришдики, аёлга бир оғиз сўз қотмасдан кетолмаслигини англади. Бироқ, бу иш мушкул эди. Қишлоқ урф-одати ундаги бу майлни ўзига сингдиролмасди.
Устига-устак, жувонга оғиз солган, ота-онаси кўриб қолгудек бўлса, уни енгилтакликда айблашлари муқаррар
эди. Урта ерда битай-битай деб турган ишни бузиб
қўйиши мумкин эди. Ўз навбатида, учрашмай кетиш
ҳам кўп душвор туюлмоқда эди.

У нима қиларини билмай, гарангсиб турганида, худонинг ўзи ишини тўғрилади. Орада булоққа сувга келибкетган жувон, иккинчи гал бу томонга салт юрди. Ана
у булоқдан ҳам ўтди, Булоқ билан у бекинган арча ораси олтмиш-етмиш одим. Жувон майда-чуйда буталар
оралаб келаркан, эгилиб ўтин теришга тушди. Ўтин дегани бу атрофда сероб эди. Жувон ўтин тера-тера йигит биқиниб турган арча ёнигача келди. Шу орада
унинг диққатини ерда чўзилиб ётган каттакон қуриган
шох тортди. У қучоғидаги ўтинни ерга ташлаб, шохга
яқинлашди. Уни қандай қилиб судраб кетишни чамалади. Қейин негадир. фикридан қайтиб, ортига ўгирилди.
Индамаса, ўтинини қўлтиқлаб кетадиган.

Панжи саёқ ошиғич ҳолатда ўзини билдиради.

— Шошманг1 — деди дудуқланиб, паст овозда. —
Сизда бир оғизгина гапим бориди:;

Табиий, жувон чўчиб тушди. Ранги қув оқариб, ёнверига аланглади. Бир хаёли, қочмоқчи ҳам бўлди.

— Қўрқманг, бу мен, — Панжи саёқ арча ортидан




бўй кўрсатди. Лекин очиққа чиқишга ботивмади. Назарида, гурунглашиб ўтирган чоллар шу томонга қарашаётгандек эди.

— Вой, ўлмасам{ — Жувон кўксига туфлади. —
Юрагимни чиқариб юбордингиз-ат

— Узр1 — Панжи саёқ қулт ютуниб, жувонга диққат-ла тикилади. Буни қандай қилиб узоқроқ тутиб турсам экан, деб ўйлади. Негаки, тоғ аёлларининг феъли
маълум, бегона эркак қошида ортиқча эзмаланишни
хуш кўришмайди. Шу боис, тузукроқ баҳона қидириб,
топгани шу бўлди: — Қўрқитиб юбордим-а

Аёлнинг кўзларида зоҳирланган қизиқиш ифодаси
ўрнини дафъатан истиҳола эгаллади. Йигитга унаштирилиш арафасида турганлиги туйқусдан эсига тушиб,
бошидаги қизғиш рўмолини қошигача тортди; Уялиб
бурилиб кетмоқчи бўлди. Буни сезган Панжи саёқ отини тезроқ қамчилади. :

— Нон... нонингиз йўқми — деди,

Панжи саёқни аёл қалбининг билағони деб бўлмасди, У тоғни билади, тошни билади, табиат билан яхши
тиллашади. Аммо аёллар масаласида ҳеч нарсага ақли
етмасди. Шунга қарамай, ҳозир у ўқни аниқ мўлжалга
олганди. Шу сонияда миясидан нималар ўтмади дейсиз,
аёлни яна бир зумга тутиб қолмоқ учун нималарни Ўй"ламади, дейсиз. Қалласига келгани нон сўраш бўлди.
Шундай десагина аёл қолиши мумкинлигини ҳис этди.
Негаки, аёл кишининг кўнгли меҳр ва шафқатга мойил
бўлади. Қўмак сўраган кишига қайиша қолади. Турган
гап, Панжи саёқ буни билмасди, лекин алланечук идрок
этганди.

Идроки алдамади. Нон. сўзини эшитиши билан
кетмоқ истаб турган жувон бирдан ўзгарди. Йигитга
ачиниш ва ҳамдардлик кўзи билан қаради.

— Вой, ўлай, қорнингиз очми7 — деди. — Уйда отам
бор. Юринг, овқатланиб кетасиз,

— Борардиму.. — Панжи саёқ уялинқираб чеккасини қашлади. — Ҳозирча бизга.., мумкин эмас-да.

— Юраверинг, — деди аёл қистаб, унинг тортиниш
сабабини англамай. — Эркакли уйдан нега уяласиз2

— Сизга... оғиз солганмиз-да, — деди Панжи саёқ
ростига кўчиб, — Борсак, бу йигитда бет йўғакан деб
ўйлашади-да.

Аёл бу ёғини ўйламаган, аниқроғи, бир лаҳзага
унутган экан, уялди. Нима қиларини билмай бирпас




тараддудланди, сўнг, мен ҳозир, деганча, терган ўтинини қўлтиқлаб, жўнаб қолди.

Кўп ўтмай у челак кўтариб қайтди. Булоқ бўйига
етганда, аста ҳовли томонга разм солди. Қампир жун
билан, чоллар гурунг билан андармон эди. Тепадан тушиб келган бир отлиқ улар ёнида тўхтади. Қўшни ҳовлидан ўмганини қўлидаги ҳассага ташлаб, яна бир чол
чиқиб келди. Қулай пайт келганини сезган жувон, челагини ерга қўйди-да, унинг ичидан қизил тугун олиб,
бағрига босганича арча томон шошилди. Боягина бамайлихотир юрган аёл бирор айб иш қилаётгандек,
таҳлика оғушида ҳаракатланарди. Ошиққанидан уринган кавушини чўпга илдириб, йиртиб ҳам олди. Лекин
бунга эътибор бермади. Қўлидаги тугунни арча шохлари орасидан йигитга узатиб, шошилинч ортига ўгирилди. :

— Ўзим... — деди Йигит тўлқинланиб,. — Ўзим сизга
янги кавуш обераман1

Бу гапдан сўнг жувон бошда оёғидаги кавушига,
кейин унга қаради. Ширин жилмайди. Челагини сувга
тўлдириб, пастга энаркан, яна жилмайиб қараб қўйди.

Бу жилмайиш замирида кўп яхши маънолар жамланганини сезган йигитнинг юраги ёмон орзиқди. Аёлни кўзи билан кузатиб қолди. Қейин чўнқайиб тугунни
ечди. Иккита нон орасига яхшилаб жойлаштирилган
катта бўлак яхна гўштни кўриб, аввалига шодланди,
сўнг -негадир димоғи қаттиқ ачишиб кетди. Тугунни
авайлаб бағрига босганча, арчазор оралаб юқорилади.
Бир дўнг ошиб, жилға бўйидан чиқди. Ерга чордона
қуриб, тамадди қилишга тушди. Бир маҳал чайнаётган
луқмаси шўртанг туюлиб ажабланди. Ва шундан сўнггина Йиғлаётганини пайқади. Қўзларидан шашқатор
ёш оқмоқда эди. Бу хил ҳолат илгари унда ҳеч бўлмаганди. Лекин у бундан уялмайди, хўрсина-хўрсина
кавшанишда давом этди, Ора-сира жилғадан ҳовучида
сув олиб ичиб турди. Қўз ёши эса тинай демасди. Тинишини ўзи ҳам нистамади. Кўз ёшлари тотли туюлиб,
қалби. дарддан фориғ бўлаётгандек эди.

, Аслида у меҳрдан йиғламоқда эди. Меҳр кўрмаган
кўнгил озгина турткидан жунбушга келгандек, ҳозир
у шу ҳолатда эди. Гапнинг сирасини айтганда, у меҳрдан йироқ эди. Болалигидан меҳрдан йироқ ўсди, худо
раҳмат қилгур ота-онаси анчайин қаттиққўл одамлар




бўлиб, тоғу тошдан бери келмас бу болани деярли
эркалатмас эдилар. Уларнинг назарида, бу ўғил қулоқсиз эди, саёқ эди. Натижада, беармон урдилар,
сўкдилар, аммо болани тоғу тошлар бағридан айира
олмадилар. Шу тариқа тоғу тошдан сокинлигу хотиржамлик топган ўғилни тушунувчи бўлмади, қайтага
хсаёқэ деган тамғани пешонасига маҳкам босдилар,
шунга яраша муомала қилдилар. Бунга сари у тоққа
қочди. Бир кетишда уч-тўрт кунлаб санғиди. Тўшаги
тош, емиши парранда гўшти бўлди. Кўнгли бамисоли
эркин шамол — нимани истаса ўшани қилди,

Ота ҳайрон — бу кимга тортди Эна ҳайрон — бу
кимга ўхшади" Уруғ суриштириб, ўтган аждодлари
орасида бу хил сиёқли одамни топмадилар. Бир-бирига
ҳайрон боқишиб, тоғу тошга лаънатлар ўқидилар ва
оқибатда асосий масаланинг тагига етолмай ўлиб кетдилар.

Аслида ўғилни тоғу тош тортиб олмаганди, сеҳрлағанди. Бу сеҳр жуда жўн тарзда юз бергакди. Қекса
овчи Шомурод чиноқ носни танлаб чекарди. Чеккандаям каттатепалик Шайман носфурушнинг носидан
бошқасини тан олмасди. Аммо бир тўйда иккисининг
орасидан гап қочиб, қайтиб юз кўришмас даражасига
етдилар. Шундан сўнг Шомурод чиноқ шу атрофдаги
бошқа носфурушларнинг носидан бир-бир тотиб кўрди. Лекин бирортасини Шайман носфурушнинг носига
ўхшатолмади. Урушсам, сен билан урушганман, носинг
билан эмас-ку, дея ўша пайтларда энг маъқул бола
ҳисобланмиш Панжи саёққа пул бериб, отамга дегин,
дея Шайман носфурушникига зинғиллатди. Шу-шу
ноесни унга Панжи олиб келадиган бўлди.

Шомурод овчи кўп танти одам эди. Беминнат дастёрлиги учун уни икки-уч овга олиб чиқди. Милтиқ
отишни ўргатди. Бир куни эсатўсатдан қўлига милтиқ
тутқазди: хБор, жигитдай бўп сенам бир овга чиқиб
кел) Тулки отсанг — менга, парранда отсанг — ўзингra,» Мустақиллик кўп ажиб нарса, ўша куни ўн уч
яшар бола ўзини йигит ҳис этди. Аммо Ялангбетда
ўзини офтобга солиб ётган тулки изидан йигит эмас,
бола бўлиб тушди. Тулкининг найрангларига алданиб,
узоқ-узоқларга улоқиб кетди. Кечга яқин тулкидан
умид узиб, қишлоққа қайтаркан, қияликдан иккита
каклик уриб олди. Илк мустақил ов унга қаттиқ таъсир қилди. Илгари ҳеч ҳис қилмаган туйғуларни 60



шидан кечирди. Ярим тунда қишлоққа бошқача одам
бўлиб қайтди. Тонгда овни қўмсаб уйғонди. Яна кетди.
Яроғ билан илгари ҳеч кўрмаган ўнгирларни кезиб
чиқди. Бора-бора узоқдан мудроқ кўринган тоғу тошлар тирик бир вужуд, унда ҳаёт ўзига хос тарзда қайнашини англаб етди. Кейин-кейин нафақат овни, балки тоғу тошни ҳам қўмсайдиган бўлди. Биринчи бор
тулки отган кундан бошлаб эса тоққа буткул боғланди, Бу орада Шомурод чиноқ яна бир иш қилди, эски
милтиғини унга совга- этди. Ўша тун Панжи саёқ милтиғини росмана қучиб ётди. Эртаси ота-она унинг
тўшагини яна бўш кўришди. Қейин бу ҳол доимий
одатга айланди. Сўнг-сўнг йигитчанинг гоҳо тоғда
ётиб қолиш ҳоллари ҳам юз бера бошлади. Қисқаси,
тахминан, ўн тўрт-ўн беш ёшларида тоғу тош уни тамоман ўзиники қилиб олди.

Тоғдан топган эркинлиги эвазига у яқинлари меҳридан мосуво бўлди. Тоғ дея ҳатто хотинининг ҳам
меҳрини қозонолмади. Аёли кетиб қолгач, у оға-иниларидан балога қолди. Тергашлар жанжалга, жанжаллар аразга айланди. =

Бу ерда яна бир аччиқ ҳақиқат бор эдики, бу ҳақда озгина тўхталмасак, Панжи саёқнинг феъли унча
очилмайди. Хуллас, қайси бир доно айтиб ўтгандек,
одамни ҳадеб чўчқа-чўчқа деяверсанг, охир-оқибат, у
хўр-хўрлаб юборади. Панжи саёқнинг қисмати ҳам
шунга яқин эди. У эсини танигандан бери меҳр ўрнига
камситиш кўрди, ҳурмат ўрнига нописандликни сезди.
Натижада, бора-бора одамлардан кўнгли қолди. Одамлар унга қанчалик нописандлик билан қараса, Ўз навбатида, у ҳам одамларга шу хил муносабатда бўлди.
Одамлар ундан кулди, у эса одамлардан. Одамлардан
четлашгани сари тоғлар уни маҳкамроқ бағрига олди,
эркалатди, суйди. Оқибатда, у бутунлай тоққа боғланиб қолди. Инсон меҳрига ташналик қалбининг
чуқур ерида кўмилиб қолаверди. Қўкбулоқлик жувоннинг илиқ муносабати ўша ташналикни уйғотиб юборганди, Меҳрга қондирилган ташналик муҳаббатни
туғдирганди. Бугун у ўша муҳаббатнинг илк мевасини
тотиганди. Тугун шунчаки тугун эмас, меҳр эди. Ундаги таом шунчаки таом эмас, муҳаббат эди.

У меҳрдан йиғлаб, муҳаббатдан масрурланиб, жилға бўйида узоқ ўтирди. Қолган нонни рўмолга ўраб,
белига боғлади. Белига қувват ингандай бўлди. Кейин



кўз ўнгидан жувоннинг меҳр тўла қарашларини ҳеч
қуволмай, тўғрироғи, ҳеч қувгиси келмай, йўлида давом этди, Пахмоқни ўйламади. Қачонки, унга дуч келгачгина, не мақсадда санғиб юрганлиги эсига тушди.
Аммо...

Пахмоқдан умидини узгач, у водий бўйлаб кетди.
Чуқуркамарга мўралашдан мақсад қолмаганди. Чалкаш сўқмоқларнинг биридан ошиқмай юриб бораркан,
водий четидаги сийрак арчазордан какликларнинг сайрашини эшитди. Юрагидан ўкинч кетиб, қони қайта
жўшди. Милтиғига майда сочмали ўқ жойлаб, ўша
томон юрди.

– Қош қорайганда, белига саккиз какликни қатор
териб, йўлга шай бўлди. Бироқ уйга қайтишни энди
хаёлига ҳам келтирмади. Қишлоғигача икки соатлик
йўл. Албатта, йўл унга ғисанд эмас, ҳар куни босиб
ўтадиган масофанинг арзимас бир қисми. Гап шундаки,
"уйига қайтишдан у сўнгги дақиқада воз кечди. Эртаси
Пахмоқни Чуқуркамардан бошлаб қидирмоққа аҳд
қилди. Иккинчидан, Чуқуркамар эски ошнаси Самад
полвоннинг қишлоғига яқин эди. Учинчидан, қалбини
гупуртираётган ҳис-туйғуларини ким биландир ўртоқлашгиси келарди. Бунга Самад полвон жуда боп ўртоқ
эди. Мана шуларнинг бариси қарорини ўзгартиришга
туртки бўлди.

У ошнасининг қишлоғига қоронғида кириб борди.
Самаднинг аёли уй соҳиби каби очиққина эди, уни
одатдагидек, хуштавозелик билан қаршилади. Қўлига
сув қуйиб, сочиқ тутди. Тагига тўрт қават кўрпача
ташлади. Аёлнинг қай бир жиҳатлари кўкбулоқлик
жувонга ўхшаб кетишлигини сезган Панжи саёқнинг
димоғи ўз-ўзидан чоғ бўлди. Бизди бўлғуси хотин ҳам
мана шу аёл каби эпчил ва меҳрибон чиқадиганга ўхшайди, деб ўйлади. Ошнаси келгунча чой хўплаб, сўзаналарни, токчадаги идишларни, қисқаси, уйга зеб
бериб турган жамики нарсаларни бирма-бир томоша
қилиб ўтирди. Диққатини, айниқса, девордаги айиқ
териси тортди. Унинг ўнг ёнига тулки териси Осиғлиқ
эди. Бу нарсалар уйга унчалик ўтиришмаганини сезиб,
томоқ қириб-қириб қўйди. Айиқ териси устига кўндаланг осилган милтиқ уни кўп қизиқтирди. Бориб тутиб
кўришдан ўзини зўрға-зўрға тийиб ўтирди. Қейин аёл
кишининг қўли сезилиб турган бошқа жиҳозларга
алаҳсиди. Ошнасининг уйини беихтиёр ўз кулбасига




қиёслади. Ҳаётнда илк бор шинам-саришта хонадонни
қўмсади. Ошнасининг аёли ўрнида кўхбулоқлик жувонни қўйиб, чексиз-чегарасиз орзуларга берилди. Сўнг
эса, ошнаси билан ярим тунгача сирли ва сеҳрли СУҳбат қурди. Ичилган ароқ қулф-дилини баттар очиб,
ғоят усталик билан қовурилган гўштдан ўз ёринкинг

дидини тасаввур этди.
“ жо

Пахмоқ якка ўсгани учунми ёлғизликка жуда кўниккан эди. Боз устига, норасталигида еган турткилари уни анча серҳадик қилиб қўйганди. Натижада У
ўзидан бошқаларга ишонмай улғайди. Тани-Жжони соғ
пайтида-ку ёлғизлиги сира билинмасди. Аммо жони
азоб тортган кезлари, тирик жон-да, беихтиёр ҳамроҳ
истаб қоларди. Зилдай оғир бошини йўлдошининг
пинжига суқиб, оғриқдан шу йўсинда ором топгиси
келарди.

Норасталигида тушида ўзини кўпинча онасининг
пинжида кўрарди. Вужуди илиқ тана ҳароратини ҳис
этиб, эркаланиб ғингширди, тамшанарди, талпинарди
ва бу ҳаракати жажжи тумшуқчаси совуқ ўнгирнинг
муздек деворларига бориб тақалмагунча давом этарди.
Қейин бехос уйғониб кетиб, ўзини тор ўнгирда кўраркан, онасини қўмсаб, беҳуда ғингширди, бекорга нола
тортарди.

Аслида у нолимаса ҳам бўларди. Эндиликда оналикни табиат бекаму кўст ўз зиммасига олганди. Ўз
онасидан фарқли ўлароқ, табиат шундай она эдики,
меҳридек, қаҳри ҳам жуда жўшқин эди. Бу она унинг
насибасини бутун тоғу тошларга сочиб ташлаганидек,
пишиб улғайсин, салга руҳи чўкадиган бўлмасин дея
сон-саноқсиз ғанимларини йўлига кўндаланг қўйиб
қўйганди. Пахмоқ улар билан талашиб-тортишиб улғайишга мажбур эди. Ҳатто чоғроққина тўнғиз ҳам унга
ҳамла қила оларди. Бўриларга-ку гап йўқ, уни кўрди
дегунча олдиларига солиб қувлашарди. Аммо она табиат бунинг ҳам ғамини еб қўйганди. Қочиб бекинсин
дея ўнгирларни яратгандек, тирмашишга тоғда арча-ю
бошқа хил дов-дарахтлар билан чор-атрофни тўлдириб
ташлаганди. Пахмоқ жойи келса, булардан усталик
билан фойдаланарди. Лекин шунга қарамай, ёлғизлик
балоси олдида кўпинча ожиз қоларди. Тани азоб тортган кезлари бу оламда ўзи танҳо қолганидек, сиқи



лишдан юраги тарс ёрилай дерди. Боз устига, кўз ўнгидаги жамики жонлиқ зоти ўз жуфти билан умргузаронлик қилишарди. Ҳаттоки анову бефаросат тўнғизлар ҳам ёлғиз эмасди. Қуйи сойдаги қўрқоқ қуёнлар
ҳам ғалалашиб яшашарди.

Қатта қоя биқинидаги бургутлар ҳам ўта ҳамжиҳат
эдилар. Фақат угина ёлғиз эди. Ёлғизлиги кор қилган
кезлари кўнглида ҳамроҳга—ҳамжинсига мойиллик қўзғаларди. Ўтган йили ўша майлга бўйсунаман деб,
жонидан айрилиб қолишга сал қолганди. Агар ўша
воқеа юз бермаганида, у майлга итоат этиб, бирор кун
Ўзига ҳамроҳ топиб олиши мумкин эди. Бироқ ўша
воқеадан Сўнг у ўз ҳамжинсларидан қаттиқ юрак олдириб қўйди. Ҳар хил таниш-билишчиликдан ёлғизликни афзал деб билди. Кейинчалик ҳамжинсларидан бирортасининг ҳидини илғаши билан ўша ҳодиса эсига
тушар, нарироқ, шмкони борича нарироқ кетишга ҳаракат қиларди. Албатта, нари кетиш дегани қочиш
эмасди. У эндиликда қочмасди. Пусиб чекинарди.
Юраги қаҳру ғазабга тўлиб чекинарди, ҳар лаҳзада
ташланишга шайдек, ер тирнаб чекинарди. Бахтига
ўзга айиқлар унинг худудига кўпда оралайвермасди.
Худди ўзи ўзга ҳудуд қаршисида жонсарак туриб қолгандек, улар ҳам бу нотаниш ҳудудга юрак ютиб бетлайвермасди. б

Ушбу воқеа юз берганида, Пахмоқ ҳозиргидек кучга тўлмаган, болалик билан балоғат ёши ўртасидаги
сарсои айиқча эди. {Сарсои айиқчаз деганимизга сабаб шундаки, у бола бўлиб бола, катта бўлиб катта
эмасди. Бир қарасанг, кичик айиқчадай ўйноқи ва
галварстоброқ, бир қарасанг жиддий ва жаҳлдор —
яқинлашсанг, ейман, ютаман дегандай, Ўз майлида
хўмрайиб юрарди.

Ўша куни Пахмоқ ўз ҳудудининг кунботиш қисмида
Ўзга айиқ ҳидини фавқулодда пайқаб қелганди. Бу
томонда унинг сарҳади илон изи сойлик билан якунланарди. Ундан нарига у ҳеч ўтмагғайди. Қолаверса,
ўтишга хеч қизиқмаганди, Бунга сабаб, биринчидан,
ўз ҳудудида емиш керагидан мўл эди. Иккинчидан
эса, айрим ҳолларни ҳисобга олмаганда, ўз ҳудудини
кенгайтиришга иштиёқманд ўктам жойиворлардан
эмасди, борига қаноат этиб, тинчгина яшашни ИВ
кўрарди. Шу куни у кунботишга тасодифан бори
қолганди. Ўзга айиқ ҳидини сезиб, дастлаб бутун
42

 



вужуди қўрқувдан қалтираб кетди. Сўнг негадир беихтиёр шодланди. Борлиқни қуршаб турган минглаб
ҳидлар орасидан аниқ сезилиб турган бу ҳид жуда
қадрдон туюлиб, беихтиёр ўша томонга талпинди. Сал
ўтмай ялангликдаги зирк буталари оралаб юрган улкан айиқни кўрди. Айиқ ўзини жуда ювош тутганидан, у ортиқча хавотирланмади. Эркаланганнамо ҳаракатлар қилиб, секин-аста яқинлашиб бораверди.
Бироқ Ҳамжинси у кутганча қаршиламади. Пахмоққа
кўзи тушиб аввалига таажжублангандай бўлди. Сўнг
шундай қутурдики, Пахмоқнинг назарида тоғу тошлар
титраб кетгандай туюлди. Даҳшат оғушида бир зумга
тангиб қолди. Мен сенға нима қилдим, деган маънода
унга мўлтиллаб тикилди. Аммо бундай қарасаки,
ажал дегани улкан махлуқ тимсолида, ўзи томон шиддат ила босиб келмоқда. Хиёл ҳаялласа тупроққа қоришадиган. У қўрқувдан ура қочишга тушди. Улкан
айиқ уни дўнгликкача таъқиб этиб келди. Лекин бу
ёғига ўтишга негадир ҳафсала қилмади. Ҳойнаҳой, шу
атрофда она айиқ юргандир, деб ўйлаган чиқар. Акс
ҳолда Пахмоқнинг шўрига шўрва тўкилиши аниқ эди.

Ана шу воқеа сабаб бўлиб, унинг ҳамжинсларига
нисбатан қизиқиши батамом сўнган эди. Вақти келса,
ҳамжинслари бўридай тажовузкор, силовсиндай ғазаб“KOP эканлигини англади. Бахтига бу тоғларда айиқлар
сийрак эди. Қўриқхона ташкил этилмасдан бурун
уларнинг кўпчилиги бошқа ҳайвонлар қаторида қириб
юборилган эди. Йўқса, катта бир ҳудудда бу тарзда
эмин-эркин юролмасди. Тўғри, баъзи пайтларда чегара
бузилиш ҳоллари бўлиб турарди, Бундай пайтда Пахмоқ ғазаби қанчалик жўшмасин, тартиббузар айиқкинг
кўзига кўринмасликка уринарди; Негаки, унинг ожизтоблигини кўрган айиқ биринчи галдаёқ уни ҳайдаб
ёки маҳв этиб, ерига эга чиқиб олиши мумкин эди-да.
Уларни мавҳумлик тутиб турарди, холос. Бу бегона
ҳудудда қандай айиқ яшашлигини билмаганликлари
учун ҳам Пахмоқнинг ерида ортиқча ўралашмай, қандай келишган бўлса, шундайлигича секин ғойиб бўлишарди. Ҳатто ўзларидан бирор-бир белги қолдиришга
ҳам тиришмасди. Ер эгасининг белгиси манаман деб
турган жойда белги қолдиришга "камдан-кам айиқ
журъат этади. Ва яна шуки алоҳида таъкидлаш лозимки, Пахмоқ муштдай боши билан анчагина шум
эди, Белгини бўй-бастига меслаб эмас, имкони борича

43

  
 



юқорироққа қўярди. Унинг учун буни ҳеч қийин жойи
йўқ эди. Дарахтга тирмашиб чиқарди-да, керакли
жойга, бошқа айиқлар каби елкасини эмас, ўмганини
обдон ишқаларди. Бу хил шумликни у ўз ҳудудидаги
бошқа жониворларнинг сон-саноқсиз хсўзлашув устун
ларидан ўрганган эди. Пахмоқ қуйидаги белгиларни
писанд қилмаганидек, юқоридаги белгиларга жиндек
ҳайиқиброқ қарарди. Юқоридаги белгилар бўрига ўхшаш йирикроқ жониворларга тегишли бўларди. Белги
қанчалик юқори бўлса, эгаси шунчалик маҳобатли
тасаввур уйғотишини норасталигидаёқ фахмлаб етганди. Шумлигивинг боиси мана шунда эди.

Умуман олганда, Пахмоқ онасидан деярли Ҳеч
нарса ўрганмай қолганди. Яшаш учун зарур бўлмиш
барча тажрибаларни туртиниб-суртиниб, ўзи ўзлаштириб бормоқда эди. (Сўзлашув устуналаридан шумликни ўргангандек, кўзидан кўра кўпроқ димоғига ишопмоқ лозимлигини ва бунинг учун ёлга ошна тутинмоқ
кераклигини бир-икки аччиқ воқеадан сўнг ўзлаштирганди.

кСўзлашув устунзига келсак, жониворларнинг ахборот улашуви азалдан мавжуд. Сиз оддий, хонаки
итларни ҳеч кузатганмисизё Агар кузатган бўлсангиз,
улар кўпроқ диккайган нарсалар, дейлик, дарахт, бута,
ҳатто ерга қоқилган қозиқ атрофида ўралашиб, искаланади ва ўша нарсанинг сиртига ёзилиб кетишади.
Искаланиш орқали бу ерга нималар келиб кетганини
аниқласа, ёзилиш билан ўзи келиб кетганидан огоҳ
этади, яъни белги қўяди. Белгини жониворлар турли
усулда қўяди: бири ёзилади, бири сўлагини суркаб
Кетади. Жониворлар белги қўйишни бировдан ўрганмайди, бу нарса уларнинг табиатида бор, фақат сал
қувроқлари буни ўз фойдасига. нисбатан тузукроқ
усулда қўллай олади. Пахмоқ ана шундай жокиворлар
жумласидан эди. Бошқа жониворларнинг назарида
хайбатли тасаввур уйғотиш учун белгисини юқорилатиб қўяди.

У бу шумликни ҳудудининг кун ботиш қисмида
ўша улкан айиқ билан учрашмасдан анча бурун ўзлаштириб олганди, Бу пайтда ҳамжинсларига нисбатан кўнглида зиғирча адовати йўқ эди. Шунчаки хавфсираш мавжуд эди. Ушбу воқеадан кейин ўзга айиқлардан бутунлай юрак олдириб қўйди. Иложи борича
улардан йироқроқ юришга ҳаракат қилди. Бу йил




баҳорда ўша айиқ ҳудудининг Ғарбий қисмида ТёНтиганда, ер эгаси сифатида ғазабдан титраса титрадики, лекин яқинига йўлаёлмади. Уни ҳайдаб сололмади. Ҳайтовур, бегона айиқ кўп ўралашмай, яна ўз
ерига қайтиб кетди. Пахмоқ забардаст бу улкан махлуқнинг қўланса ҳидини яхшилаб эслаб қолди.

Аммо кечаги учрашув кўнглида бутунлай ўзга таассурот уйғотди. Ҳали ҳеч сезмаган янги туйғуларни
юзага қалқитди. Буни қарангки, ҳаётида илк бор бегона айиқ ундан питирлаб қочди. Иккинчидан эса, унинг
турқ-тароватида ҳеч бир тажавузкорлик пайқамади.
Ҳайнқиш, фақат ҳайиқиш. Бу ҳайиқиш унда ғолиблик
ва ўзига ишонч ҳиссини уйғотган бўлса, нозли ва
маъюстоброқ термулишлари кўнглини ийдирди. Энг
муҳими, Пахмоқ ундан юракка қутқу солувчи эркак
айиқ ҳидини эмас, урғочи айиқларга хос майинтоброқ
ҳидни илғади. Бундан негадир андак қони жўшди.
Бориб у билан искалангиси келди. Бироқ бегона айиқ
бунга изн бермади. Бекинган жойидан чиқмади.

Агар муҳаббат ойи — баҳор пайти бўлганида, улар
ортиқча хавфсирашиб ўтирмай осонгина топишишлари
мумкин эди. Бироқ муҳаббат ойигача олдинда ҳали
бир қиш бор эди, Қўнгилда ошиқлик ҳиссини қўзғовчи
баҳоргача яшашлари, яшаганда ҳам табиатнинг азалий қонун-қоидасига ўйсунган ҳолда, турли хавфхатардан жонини омон сақлаган ҳолда, ҳозир эса тахминан икки ойча давом этадиган қиш уйқусига тайёрланиб кириш учун қорин ғамида куйманиб яшашлари
керак эди. Уйқудан кейинги юмушлари ҳам сероб эди.
Оч қоринга муҳаббат ёқармиди дегандай, емиш қидириб пастга эниш ва қор тагидан тишга босгулик Нарса
қидириб топишнинг ўзи бўлмайди. Қачонки ҳаводан
қишнинг заҳри ариб, кун ботишдан илиқроқ шабада
эсиб, қонлари кўпирмагунча ўз ҳолича яшашлари даркор эди. Тоғ жониворларининг ҳар бир куни кутилмаган турли тафсилотларга тўла эканлигини ҳисобга
олинадиган бўлса, муҳаббат ойигача ҳали олдинда
бутун бошли бир умр ястаниб ётарди. Шунингчун,
Пахмоқнинг ҳозирги интилишлари муҳаббатга дахлдор
эмасди. Уни қизиқтирган нарса урғочи айиқнинг андак маъюстоб боқишлари-ю ювошлиги, ёлғизликнинг
зоҳиран сокин, ботинан оғир исканжаси эди. Бунинг
устига, Пахмоқ балоғат ёшига етган эди. Одатда,
айиқлар уч, гоҳида тўрт яшарлигида балоғатга етади.




Лекин буни кўкламгача ўзлари сезмайди. Мухаббат
фаслида эса бирдан қонлари кўпириб, ҳамжинс қидириб қолишади. Айиқлар оиласи мана шу тарзда дунёга келади. Агар ўлим айирмаса, уларнинг бирлиги
умрларининг охиригача давом этади. Ўз навбатида,
Пахмоқнинг тажовузкорликдан ҳоли феъли, бир қадар
мўминлиги урғочи айиқнинг эътиборини тортмай қолмаганди. Фақат носинашталик ўртада катта бир FOB
бўлиб турардики, бу тўсиқдан ҳатлашга иккиси ҳам
дафъатан журъат этишолмаган эди. :

Тунни чангалзордаги қулаган тоғтеракнинг тагида
ўтказган Пахмоқ ярим кечага бориб оёғида яна кучли
оғриқ сезди. Ғингшиб оёғини яларкан, негадир ўша
бегона айиқни қўмсади. "Иссиқ, ёпишқоқ тили билан
ярадор оёғини ялаб-юлқашини истади. Бошини унинг
пинжига суқиб ором олишни хоҳлади. Тинимсиз азоб
бераётган дард унда илгари ҳеч юз бермаган хоҳиш
ва истакларни туғдирмоқда эди. Айниқса, бегона айиқнинг чангалзорга етиб-етмай алланечук гинали мўлтираб тикилиши кўз ўнгидан кетмай қолганди. Бу боқишда на у кутган ва кўниккан тажовуз, на адоват
бор эди. Бунда нимадир ваъда берувчи гинадан ўзга
нарса йўқ эди. Айни шу нарса Пахмоқни ўзига ром
этиб, кўнглида меҳрга хоҳиш уйғотганди.

Ўзга жониворларнинг бир-бирига нисбатан меҳрибонликларини Пахмоқ кўп кузатган. Ўнг қулоғини
милтиқ ўқи чирт узиб юборган кар туўлкига урғочи
тулки томонидан кўрсатилган ғамхўрликни гувоҳи бўлган эди у. Ўшанда малларанг чиройли тулки ўз жуфтининг ярасиви соатлаб ялаб-юлқиган, айланиб-ўргилганди. Ушанда у бу қадар меҳр-оқибатдан жуда ҳайратланган, сўнг негадир ғаши келиб, уларни ҳайдаб
солганди. Энди эса ўшандай ҳолатни ўзи истамоқда
эди.
Тонгда у ўша истак оғушида ташқарига интилди.
Ёш новдаларни босиб-янчиб яланг ерга чиқаркан,
намчил тумшуғини кўкка чўзиб бир майдон ҳид олди.
Сон-саноқсиз ҳидлар орасидан емиш ҳидини Тез илғади. Аммо бу гал ҳидга эргашмади. Ички бир хоҳишга бўйсуниб, Чуқуркамар юқорисидаги дўланазорни
қора тортиб, йўлга тушди. Назарида, кечаги айиқни
бугун ҳам ўша -ерда учратадигандек эди.

У оғриётган оёғини авайлаб босиб, бирор соатлар

йўл босгандан сўнг бирдан титраб кетди. Тумшуғини



қимирлатиб, ҳавони кётма-кёт искади. Адашмаёди.
Турли ҳидлар орасидан ғанимининг иси яққол сезилиб
турарди. Бу бало қаердан келиб қолди, деган ҳадикда
атрофга олазарак назар солди. Кўрди. Панжи саёқ
пастда, сой ёқалаб ошиқмай келарди.

ахмоқ мушкул аҳволда қолганди, Ортга қочай
деса, наридаги арчазор анча олисда, ўртада кафтдек
яланглик ястаниб ётарди. Ялангликка чиқиш ўлим
. дегани эди. Ўнг ёндаги қуюқ арчазор узра баланд
қоя қад ростлаган, шунингдек, чап ёндан ҳам умид
йўқ — қиялик тўғри сойга олиб тушади. "Ҳар икки
ҳолатда ҳам ғаними уни дарров илғайди. Бир муддат
каловлашдан сўнг, у илк бор қочмай, секин ўнг ёндагк
арчазорга биқинди. Ер бағирлаб ўсган арча шохлари
орасига яшириниб, бутун вужуди кўзга айланганча

"7 ғанимини кузата бошлади.

, Бу орада Панжи саёқ сой ёқасидаги товатош ёнида
тўхтади. Елкасидаги милтиғини тошга суяб қўйиб,
ошиқмай сувга энди. Чўккалади. Ҳовучида сув олиб
ичди,. Қейин кўзларинки қисиб, теваракка диққат билан
назар солди. Агар табиат инсонга жониворлардек ҳид
билиш қобилиятини берганида, турган гап, у Пахмоқни
аллақачон пайқаган бўларди. Аммо у ҳозир атрофга
маҳлиё эди. Эрталабки қуёш нуридан фусункор тус
олган тоғу тошлар бир лаҳзага бўлса-да, диққатини
ўғирлаган эди. Панжи саёқ, кўзи атрофда, оёқларини
узатиб ўтирди. Ҳадемай тотли ҳидлар қаторига арзонбаҳо сигаретанинг қўланса ҳиди қўшилди.

Пахмоқ бекинган жойдан у бемалол кўриниб турарди. У биринчи бор инсонни милтиқдан ҳоли кўрди.
Юрагига ҳамиша қўрқув солиб келган яроғ инсондан
уч-тўрт одим нарида бамисоли калтакдай беозоргина
суяғлиқ турарди. Инсон деганлари усиз ҳеч нарса
эмаслиги, унда на ўткир тирноқлар, на даҳшатли тишлар борлигини, гар яроғи бўлмаса, уни бемалол. маҳв
этиш мумкинлигини у дафъатан пайқади. Пайқаши
баробар вужудини ҳануз титроққа солаётган қўрқув
ҳисси хийла чекиниб, ўрнини қизиқиш эгаллади. Негаки, шу дамгача у инсонни яроғ билан яхлит тасаввур
этарди-да, энди эса уларни бир-биридан ҳоли кўриб
турарди. Қўз ўнгидаги бу хил манзарадан таажжубга
тушган Пахмоқ бошини у ён -бу ён қийшайтириб,
ғанимини обдан кузатди. Бора-бора вужудидан титроқ бутунлай ариди.




Бир пайт Панжи саёқ илдам ўрнидан қўзғалиб,
милтиғини қўлига олди. Пахмоқнинг кўзига у яна даҳшатли тус олди. Шуўрликнинг танига тағин титроқ оралаб, ерга баттар қапишди. Бахтига Панжи саёқ унинг
рўпарасидан эмас, сал қуйи юриб, яланглик қаршисидан юқорига кўтарилди. Бир оздан сўнг тошлар устидан енгил-енгил сакраб наридаги арчазорда кўздан
йўқолди. Аммо Пахмоқ биқинган жойидан чиқар-чиқмас, Панжи саёқ тўсатдан яна яланглик четида пайдо
бўлди. Милтиғини ўнғай тутганча чор-атрофга алангЖаланг қарай бошлади. У ШПахмоқнинг яқиндагина
ташлаган тезагига дуч келган ва уни шу атрофда эканини пайқаб қолганди.

Аллақачон жойидан жилишга улгурган Пахмоқ
оёғи остидаги қуриган шохни бехос босиб, ўзини билдириб қўйди. Панжи саёқ у томон илдам югуриб кела
бошлади. Ортиқ биқинишдан фойда йўқлигини фаҳмлаган Пахмоқ ошиғич пастга эниб, сой бўйлаб қочишга тушди. Бирпасда ғанимини жуда ортда қолдириб
кетди. Аммо ганимининг ғоят чидамли ва саботли эканини у яхши биларди. Билгани учун ҳам уни чалғитишга уринди. Сой ёқалаб бир оз юрди-да, сўнг қарши
бетдаги арчазорга шўнғиди. Ундан ўтиб, тағин Чуқуркамарга олиб борадиган сўқмоққа тушиб олди.

Пахмоқнинг бу ҳаракатини дийдорлашув йўлидаги
собитлик деб бўлмасди. Шу тобда Чуқуркамар томонларга улоқишдан бўлак иложи ҳам йўқ эди. Кўзига
энг бехавотир Жой ўша ёқ бўлиб кўринди. Ғанимимдан илгарилаб кетдим, деган умидда йўлнинг бу ёғига
унчалик ошиқмади.

У Чуқуркамарга яқинлашганда, қуёш анча кўтарилиб, ҳаво исий бошлаганди. Чуқуркамарга кираверишдаги ўнг қўл сўқмоқ бошига ётганда бир муддат нафас
ростлади. Қоп-қора тумшуғини олдинга мўзиб, ҳид
олди. Илк сезгани кўл ҳидига қоришиқ арча ҳиди
бўлди. Сўнгра ўлакса ҳидини илғади. Қаттиқ пишқириб, шабадага Юз тутди-да, тағин искаланди. Бу сафар
узоқдаги дўлана ҳидини пайқади. Оғзи сув очиб, тамшанди. Узун тили билан тумшуғини ялади. Қейин юМшоқ панжаларини ерга шарпасиз босиб, сўқмоқдан
юқорига ўрлади. Тепага кўтарилган сайин ўлакса ҳиди
баттар анқий бошлади. У тумшуғини кўкка чўзиб, бот
искаланди. Ўлакса ҳиди бу сафар жуда яқиндан келди, У чапга кўз ташлаб, каттакон арча ортидаги яланг



ликда ўлакса талашаётган қора қузғунларни кўрди.
Пишқириб яна юқориларкан, дўланазорга кирмай, сўлга
бурилди. Салдан кейин қўшни ҳудуд чегарасига етди.
У ерга чўнқайиб, қўшни томонга диққат билан кўз
ташлади. Бир оздан сўнг, аста изига қайтиб, дўланазорга кирди. Мева териб ейишга киришди. Оғзи емишга етгач, бегона айиқ уни ортиқ қизиқтирмай қўйди.
Қўзи фақат меваларни кўрарди. Қўп ўтмай қалин қор
кўрпаси остида қолиб кетадиган мазали меваларга ичи
ачигандай, айиқларга хос очкўзлик билан кавшанарди.

Нафси тўла қонгач, у четга чиқди. Ётоқ истаб теваракка аланглади. Қорни тўйса, дангасалиги тутиб
қоларди. Шу бонс, ётиб ором олмоқ ниятида қора
харсангни кўзлаб олға юраркан, шу пайт беқарор ел
унинг димоғига кечаги айиқнинг таниш ҳидини олиб
келди. У бу ҳидни базўр илғади. Илғаши баробар кўнглида эрталабки ҳис қайта бош кўтарди. Қизиқсиниб,
ҳидга қарши юрди. Кўп ўтмай қўшни ҳудуд сарҳадидаги харсангтош ёнига етди. Дайди ел бу сафар дара
ичидан эса бошлади. Қадрдон ҳидни йўқотган Пахмоқ
ерга чўнқайиб ўтираркан, бирдан титраб кетди. Шабада димоғига ғанимининг исини олиб келганди. У ишонқирамай, аввал бошини ўгирди, сўнг бутун гавдаси
билан бурилиб, ҳавони қайта-қайта ҳидлади. Йўқ,
димоғи алдамаётган эди. Ҳавода юракка қутқу солувчи ҳид барала сезилиб турарди. У букри арча томон
ошиқди-да, қуйига мўралади. Бир қарашда тоғу тошда
тирик жонни пайқаш қийин. Албатта, бу инсон учун.
Аммо айиқ зоти бир кўз ташлашдаёқ жуда кўп нарсани илғайди.

Шунингдек, Пахмоқ ҳам дара тубида бармоқдек
бўлиб келаётган ғанимини узоқданоқ кўрди. Бошда
енгил ғингшиди, сўнг норозиланиб оҳиста ўкирди. Қочишга унчалик ошиқмади. Негаки, ғакимининг қайси
томонга юрииш ҳали номаълум эди. Чуқуркамарга
етмай чапга бурилиб, водий тарафга юришни ҳам мумкин эди. Шунингдек, ўнгга қайрилиб, боя ўзи ўрлаган
сўқмоқ орқали юриб, нақ қаршисидан ҳам чиқиш мумкин эди. Агар шундай ҳол юз бергудек бўлса, у дўлапазор ёқалаб ўтиб, мулкининг жанубий қисми бўйлаб
юришни мўлжаллади. Шунда унинг диққатини қуйидаги нимадир пойлаб турган тулки тортди. Тулкининг
ўликдай қотиб туриши қизиқ туюлиб, бошини бир ён
қийшайтирганча уни кузата бошлади. Бир муддатдан




– сўнг четдаги арчазор шитирлаб, у ердан кулранг қуён
отилиб чиқди. Уни бошқа бир тулки таъқиб этиб келарди. Таъқибчи тулки ўлжасини пистирмада ётган
тулки томон қувиб келарди. Шўрлик қуён сакраб-сакраб қочаркан, навбатдаги сакрашида шап этиб, пистирмадаги тулкининг чангалига тушди. Икки тулки
ҳаш-паш дегунча уни бир ёқлик қилди-қўйди. Пахмоқ
кўлда бу хил манзараларни кўп кузатган, аммо бунисига айрича эътибор қаратди. Орада тобора яқинлашиб келаётган ғанимига кўз солиб қўйишни ҳам унутмади. ;

Тоғ ели тоғ табиатидек жуда беқарор бўлади. Салдан сўнг муздек шабада қўшни ҳудуд томондан эса
бошлади ва узоқ-узоқлардан ўша бегона айиқ ҳидини
олиб келди. Энди жилмоқ ниятида турган Пахмок бу
исдан яна сергакланди. Ортига ўгирилди. Ўгирилаётиб, ғаними томонга яна кўз ташлаб қўйди. Бу пайтда
Панжи саёқ водийга олиб чиқадиган сўқмоқдан ўттанди. Сўнгги умиди пучга чиққанини сезган Пахмоқ
икки ўт ўртасида қолди. Секин. жилиб қолай деса,
қидиргани шу атрофда юрибди. Уни жуда-жуда кўргиси келаяпти. Қочмай деса, Ғаними бу томонга олиб
чиқадиган сўқмоққа тобора яқинлашмоҳда.. Начора,
жон ширин. У дўланазор ёқалаб ўтиб, жанубий тизмаларни қоралаб йўлга тушди. Ҳудудининг бу қисми-,
ни унчалик хуш кўрмасди. Яланг ялангғоч қоялардан
иборат бу тизмалар жуда кўримсиз жойлар эди.

У яланғоч тизмалар бўйлаб бориб, Эгридара марказига тушмоқни мўлжаллади.

Тизмалар оралиғидаги илон нзи, энсиз сўқмоқлар,
қиррадор тошларға тўла эди. Сал эҳтиётсизлик ҚИЛИНса, оёқни синдириб олиш ҳеч гап эмасди. Шунингчун
ҳам. овчилар бу ерни соёқсиндираря деб атайдилар.
Шу боис, айиқ зоти тугул, бошқа жониворлар ҳам
кўп боравермайди бу масканга.

Пахмоқ дастлабки тош устига оёқ қўяркан, ярадор
оёғига янада кучлироқ оғриқ кирганини сезди. Ғингшиди. Ғингшиганча кузги офтоб нурида сўник тус олган яланғоч тизмаларга маъюс термулди. Тизмалар оралаб қочишдан маъни йўқлигини англаб, гарангсиб,
бот ғингшиди. У каловланиб, чор-атрофга жовдираркан, кўзи сал наридаги қўзиқоринсимон чоғроқ харсангга
тушди. Ва беихтиёр ўша томонга жилди. Харсанг атрофида бир оз тентинди-да, бояги тулкига тақлид қилиб, унинг




пойига чўкди. Кейин қоматини чўзиб, яхшилаб биқиниб
олди. Эрталаб арчазорда қилган қилиғидан сўнг, биқинишда гап кўплигини фавқулодда фаҳмлаб етганди.

У вақтида биқинган экан.
Орадан кўп ўтмай дўнгда
Панжи саёқ пайдо бўлди.
Дўнгдан туриб, кафти манглайида, атрофни узоқ ва синчков кузатди. Ўзича Пахмоқ
" юриши мумкин бўлган ерларни тусмоллади. Яланғоч тизмалар томонга айиқнинг ўт-"
магани аниқ. Ўтса, узоқдан
-яққол кўзга ташланарди.
Унинг эътиборини ўнг томонга чўзилган энсиз сўқмоқ
тортди. Сўқмоқ Пахмоқ биқинган харсанг ёнидан ўтиб,
дара лабидаги арчазорга сингиб кетганди. Бу сўқмоқ дара
бўйлаб бориб, бир ярим чақиримдан сўнг қуйига энарди. Панжи саёқ Пахмоқни
арчазорда деб гумон қилди.
Бирпас ўйловдан сўнг сўқмоққа тушди. Ошиқиброқ, шунингдек, хиёл иккиланиброқ юрди.

Қадам товушлари яқинлашган сайин Пахмоқнинг
жони товонига туша борди.
Кўп ўтмай димоғига қўланса
тер ҳиди урилди. Бир хаёли
ура қочиб қолмоқчи ҳам бўлди. Ҳартугул ўзини босиб,
харсангга баттар қапишди.
Унгача ғаними жуда яқин
келиб қолганди. Ана у майда тошларга сирғала-сирғала харсанг ёнидан ўта бошлади. Салдан сўнг чанг

 



босган этиги, кейин ўзи кўринди. Пахмоқ унинг ортидан қараб қоларкан ажиб бир ҳолдан ҳайрон бўлди.
Ғаними, қўлидаги милтиғини демаса, ушоққина нарса
экан. Бир сакрашда ортидан етиб, осонгина ерпарчин
қилса бўларкан. Ҳайронлиги истакка алмашиниб, У
ҳатто бир қўзғалиб ҳам олди. Аммо журъати етмади.

Бунгача Панжи саёқ анча узоқлашиб улгурганди.
Арчазорга етиб, теваракка синчковлик билан назар
солди. У ёрда жон шарпасини сезмагач, арчазор ёқалаб дўнгликка қайтди. Салдан сўнг дўнглик ортида
кўздан йўқолди.

Остидаги тошни ҳўллаб қўйган Пахмоқ ниҳоят ўрнидан қўзғалди. Бегона айиқни истаб, дўнглик сари
юришни ҳатто хаёлига келтирмади. Оқсоқланганча
арчазорга сингган сўқмоққа тушди-да, Эгридара марказини қоралаб олға жилди.

ж ж ж

Бу фикр Панжи саёқнинг бошига фавқулодда келди. : tu
Бу пайтда у Эгридарага кираверишдаги Ялангтепаra етган. Ёлғизоёқ сўқмоқдан оҳиста юқорига ўрлаёгган эди. Ушбу фикр хаёлига келиши билан таққа тўхтади. Қўз ўнгидак Самад дўстининг уйида кўрган айиқ
териси ўтди. Терини бор бўйича .тасаввурида тўлатўкис гавдалантираркан, дуч келган тошга чўкди-да,
тоғ бошидан пирпираб чиқиб келаётган қуёшга мамнун боқди. Қуёшдан андоза олгандек, юзи табассумдан
ёришиб кетди: (Бирдан сўрамайман, —деб ўйлади.—
Бирдан сўрасам бермайди. Озгина ичгандан сўнг сўрайман. Ичса : жониниям аямайди. Ичмаса хасниям
бермайди. Жўра, сени тўйга айтгани келдим, дейман,
Қиз томон айиқ терисини сўратибди дейман. У менга,
ўзинг овчи бўла туриб, тери сўрашга уялмайсанми,
дейди. Мен эса уни мақтайман, Тоза мақтаганимдан
сўнг тери тугул юрагини суғуриб беради У. Тавба, нега
илгарироқ шу нарса хаёлимга келмади, а2 Пахмоқнинг
кетидан қувгунча Самадникига бормайманми. Уйингдаги анову терини менга бер, ўртоқ демайманми.

У елкасидан тоғ ағдарилганини ҳис этиб, ўтирган
жойида атрофга мағрур боқди. Дўстининг уйига олиб
борадиган яқин йўлни кўзи билан чамалади. Эгридара юқориси билан юриб Оқсувга, Оқсувдан эса чапга
қайрилса йўли анча қисқаришини ўйлади. Аммо овчи



нинг қисмати қурсин, қўлингда Яроғинг тура, ОВНИНГ
хуружи тутмай қўймайди. Қўзи Эгридарага кираверишдаги қоялар оралиғига тушғач, овнинг хуружи
тутиб, тағин фикридан қайтди: кДара ичи билан юраман,—деб ўйлади.—Пахмоқ учраса — бахтим, шартта.
тинчитаман. Учрамаса, Самад жўрамнинг уйидаги терини опқайтаман. Тери райондаги анову началъникка,
хотин эса бизга. Хотинди тўшга босайлик, у ёғи кейин
бир гап бўлар. Лекин ортиқ имилласак, чатоқ бўладиганга ўхшайди. Пастқишлоқлик Мели тумшуқ унга
одам қўймоқчи эмиш. Отни қамчиламасак қўлни бурунга тиқиб қолаверишимиз ҳеч гап эмас. Бугун, агар
учраса,, 8 Пахмоқни тинчитаман, ё Самаднинг уйидаги
терини опқайтаман, Лекин шу началъникка қойил қомадим. Сассиқ пўстакнинг нимасига бунча қизиқади
-У2 Ерга ташлаб қўярмиш. Ерга ташлашга эчкиникиям
бўлаверади-ку; ахир. Фарқи нима Майли, сўз бердикми, бажармай иложи йўқ энди. Бажармасак, эркак
эмас экансан дейиши тайин, Бу гапдан кейин бош кўтариб, чормоқ қийин. Аммо-лекин пулиниям эркакча
тўлайдиган. Бошқа биров у берган пулнинг чорак
қисминиям бермасди, Бундай одамга ҳар қанча ҚИЛсанг арзийди. Қисқаси, бир амаллаб қутулиб олай, шундан, кейин каклик отиб, тулки отиб, тинчгина юрамиз.
Муҳими, келинди қўлдан чиқармаслик. Бугун терини
Қўлга киритсак, эртан акамнинг қаватига ишга кирган
-бўламизда, келинди уйига совчиларни зинғиллатамиз,
бу гал ишни битирмай қайтмаларинг, деймиз. Агар
келин қўлдан кетса, бу дунё бизга Ҳаром, деймиз.
Тўйдан кейин Мели бурун билан бир гаплашиб қўямиз, Мен оғиз солган нарсага нега тумшуқ тиқиб
эдинг деб, яхшилаб пўстагини қоқамиз. Жовлининг
тўйида еган калтакларинг эсингдан чиқдими деб, бир
ғалвирдан ўтказамиз. Қасди бор-да, атай қилаяпти.
Бўлмасам, кар эмас, оғиз солганимизни эшитган. Юрган бир саёқ-да деб, ўзича писанд қилмаган чиқар ҳали2
Шошма, ҳали сенга бир отўйин кўрсатмасамми7 Лекин
тезроқ отни қамчиламасак бўлмайди, йўгасам, энағар
олқўйишдан ҳам тоймайди.

Панжи саёқ чинакамига ташвишга тушиб қолганди.
Агар бу қадар ташвишга тушмаганида, бу даражада
ич-этини емаган, Самаднинг уйидаги тери дабдурустдан
эсига тушмаган ва ҳали-ҳавуз Пахмоқнинг изидан
Эвора-ю сарсон юрган бўларди.




Аслида бугун тонгда, кечаги оворатарчиликдан дили
- қаттиқ хира тортиб, одатдагидек, Пахмоқнинг жонига
қасд ЭтМОК ўйида уйидан чиққанди. Самаднинг уйига
ўтиш хаёлида ҳам йўқ эди. Қишлоқдан чиқаётиб, қўйларини ёйиб қайтаётган акасига дуч келганди. Акаси
уни ёмон хабар билан қаршилади, Дедикй, бугун
овингни бир амалла-да, эртан ишга чиқ, пастқишлоқлик Мели тумшуқ одам қўймоқчи эмиш. Олданги TY
рунгда бу гап йўқ эди. Панжи саёқ акасига меровсираб боқди. Сўровга тили бормаса-да, акасининг жиддий нигоҳидан, Мели тумшуқ ўзи танлаган аёлга Оғиз
солмоқчи эканини англади. Аввалига бадани жунжикиб, тиззаларидан мадор кетди. Кейин вужуди ғазабдан титраб, кўзларига қон қўйилди. УЎлдираман уни,
деди. Ўлдираманинг нимаси, деди акаси унинг нодонлигидан раъжиб, жувон ҳали сенга товин эмас, боши
очиқ аёлга ит ҳам, бит ҳам оғиз солади-да. Йўк, У
меники, деди Панжи саёқ ўжарлик билан, фақат меники. Ака деди, агар У сеники бўлса, бугун айиғингни
тинчит-да, эртан қаватимга чиқ, индинга совчиларни "
қайта юборамиз, "лекин билиб қўй, ИШНИНГ бошини
тутганлигинг ҳақидаги хабар совчилардан олдинроқ
етиб боради... .

Панжи саёқ шу ўтирганча туришга ошиҳмади.
Қуёш нури хуш ёқаётгандек, масрур бир ҳолатда ялпайиб ўтираверди. Нафсиламрини айтганда, унинг ШОшадиган жойи йўқ эди. Тери нақд. Шошиб қаёққа ҳам
боради. Зора Пахмоқ учраб қолса, деган умидда дара
ичи билан юрилса-да, дўстининг уйига тушга қолмай
етиб боради. б

У ошиқмай чўнтагидан сигарет олди. Мириқиб тутатди. Узоқ-яқиндан эшитилаётган каклик овозига
қулоқ тутиб, маъносиз илжайди. Кейин хаёли яна
Пахмоққа кетди. "Ўзи мўмингина деб ўйлаган Жониворвинг бу қадар тутқич бермас чиқиб қолганини ўйдади. Қеча кун бўйи бекорга санғиганидан таассуфланди.

Қеча тонгда Самаднинг уйидан чиқаётганида Пахмоқни учратишига аниқ ишонганди. Қидирувни Чуқуркамардан бошлаганди. Бекорга бу ерга бош суқмаганди. Биладики, Пахмоқ ярадор. Ярадор жониворлар
Иссиқбулоқ кўлида кўп ўралашади. У буни кўп кузатган. Ҳатто ўзи ҳам ўтган йили лат еган оёғини шу
кўлда даволаган. Булоқ суви бир оз сассиқ бўлгани




билан, Жуда хушдаво, Фанингни Ғубордан тозалайди.

У кўл атрофини синчиклаб кўздан кечираркан, Пах
моқни уч-тўрт кун бурун келиб-кетганини пайқади.
Демак, у ўзидан кейин борибди. Нафрати белгиси
сифатида этик изларидан бирига боплаб тезаклаб
кетибди. Панжи саёқ унинг бу қилиғидан хохолаб
кулди. Кула-кула дара ичи бўйлаб юрди. Йўл-йўлакай
қўйган қопқонларини кўздан кечириб борди, Чамаси
икки еоатлардан сўнг сой бўйига тушиб, бир муддат
нафас ростлади. Сигарет тутатиб, атрофни кўп ва хўп
томоша қилган бўлди. Сой икки юз одимлардан кейин
ўнг ёндаги тик қоя тубини ялаб ўтарди. Йўлни давом
эттирмоқ учун сой кечиб нариги қирғоққа ўтиш лозим
эди. Нариги бетдаги энсиз сўқмоқ сойга энган нишаблик тепасидан ўтарди. Сўқмоқдан юқоридаги қиялик
қуюқ арчазор эди. Арчазор тик қояга бориб туташганди. У ўтирган жойдан сўқмоқ кесиб ўтган тошлоқ
яланглик ва унинг ортидаги арчазор бемалол кўзга
ташланиб турарди. Умуман олганда дара ичида бундай арчазорлар ниҳоятда сероб эди.
: Панжи саёқ кетма-кет икки сигарет чеккач, қўлига
милтиғини олди-да, сой ёқалаб сал юрди. Ўтиш мумкин бўлган жой қояга яқинроқ эди. У тошлар устидан
сакраб нариги қирғоққа ўтди. Нишабликдан юқорилаб
тошлоқ ялангликка чиқди. Арчазорга яқинлашганда,
одатига кўра, милтиғини ўнғайроқ тутди. Арчазорга
кириб, у янги тезакка дуч келди. Тезак жуда янги,
ундан билинар-билинмас ҳовур таралиб турарди. Демак, Пахмоқ шу яқин ўртада. Аммо қайси. томонга
кетган У ердаги қуриган хасларга, негадир арча шохларига эътибор берди. Хаслар ҳозир ўзи келган томонга эгилганди. У милтиғини қия тутганча, ялангликка
отилиб чиқди. Табиий, ялангликда зоғ кўринмас, қоя
тагидаги арчазордан бирор сас қулоққа чалинмасди.
У атрофга аланг-жаланг қараб турганида, арчазорда
нимадир қирс этди. Панжи саёқ буни Пахмоқ эканлигини. дарров фаҳмлади. Бироқ айиқ оқсоқ бўлса-да,
жуда эпчил экан, уни бирпасда ортда қолдириб кетди.
Панжи саёқ уни қоралаб изидан тушди.

Уша куни Панжи саёқ уки Чуқуркамар юқорисидан
қидирди, кейин водийга ўтди. Қайтишда яна Эгридара
бўйлаб юрди. Оқсув атрофларини ҳам бир сира кўздан
кечирди. Аммо Пахмоқ ерга киргандай бутунлай Ғо:
йиб бўлганди.




Омадсизликдан Панжи саёқнинг ёмон қаҳри келди.
Пахмоқни хчўлоқэ деб сўкди, кмаймоқэ деб сўкди,
килойи пўстак бўлгур2 деб сўкди, қўлимга тушсанг,
ундоқ қиламан, бундоқ қиламан деб роса қаҳру ғазабини сочди. Қейин эса, одатдагидек, бирпасда тинчланиб, ошиқмай уйига жўнади. Ярим тунда уйига қайтаркан, ечинмаёқ қотиб қолди. Бугун тонгда яна йўлга чиқиб, акасидан юқоридаги шумхабарни эшитди.

Агар бу шумхабарни уч-тўрт кун бурун эшитганда,
унчалик парво қилмаган бўларди, жуда нари борса,
югурганники эмас, буюрганники, буниси бўлмаса, униси-да, деб қўя қоларди. Бироқ булоқ бошидаги кноно
воқеасидан сўнг бундай деб бўлмасди. Ўша кундан
буён Панжи саёқ, чин маънода, ошиқ эди. Ҳаётида
илк бор ошиқлик ҲИССИНИ татимоқда эди. Унинг алангали кучини сезмоқда эди. Шу боис, Мели тумшуқдан
қаттиқ ранжиди, кўнглида унга нисбатан ададсиз адоват қўзғалди. Лабзга сира тўғри келмаса-да, Самад
дўстининг уйидаги терини олиб келишга қарор қилди.
Жувондан айрилиб қолиш жуда оғирлигини англагани
сайин қарори қатъийлаша борди.

Лекин бу қарори Эгридара бўйлаб юришга тўсқинлик қилолмади. Пахмоқ учраса — бахтим, учрамаса —
отасининг гўрига, жўрамнинг уйидаги терини орқалаб
қайтаман, дея секин ўрнидан туриб, бамайлихотир йўлга тушди. Теридан кўнгли тўқ туфайли, аввалгидек
ҳушёр юрмади. Фақат. тоғбегига рўбарў келиб қолмМаслик ташвишида бўлди. Ҳар эсига тушғанида, Ғғудраниб, уни сўкиб борди.

Унинг тоғбеги билан сира сози чиқмасди. Иккаласи
гўё ит-мушук. Бироқ Панжи саёқ анойилардан эмас, У
билан ади-бади айтишиб ўтиришдан кўра, кўзига кўринмай қўя қолишни маъқул кўради. Тоғбеги уни кўп
пойлаган, аммо бирон марта ноқонуний иш устида қўлда туширолмаган. Тўй-маъракаларда учрашиб қолишса, тоғбеги адоватини очиқ билдиради.

— Бирор кун боплаб қўлга туширарим бор сани,—
дейди бошқалар эшитмайдиган бир тарзда. — Ўшанда
қонун йўли билан яхшилаб таъзирингни бериб қўяман

Панжи саёқ анқовсирайди.

— Мусичадай беозор, безиён одамга буйтиб- зуғум
қилишингиз нимаси, ака, — дейди кўзларини пирпиратиб.— Айбимиз, товди яхши кўриш бўса, ана, эртадан
бошлаб чиқмадик товингизга.




У меровсираган сайин тоғбегининг жони ҳалқумига
келади. .

— Милтиқни, бер, милтиқни,— дейди ғазабини базўр жиловлаб.

Панжи саёқ баттар меровсирайди. Чеккасини қиртқирт қашиб, қаншари остидан унга қарайди.

— Милтиқ уйда-ку, ака, — дейди, милтиқ Шу тобда
қўлида эмаслигидан ичи ачигандай. ,

— Опкеб бер1— дейди тоғбеги ғижиниб,— Бўлмасам, участкавойни бошлаб бораман-да, ўзим тортиб
оламан

— Ҳақингиз йўқ-да, ака,— Панжи саёқ ошкора эрмаклаб кулади. Биз ким — овчилар жамиятининг аъзосимиз. Милтиқ сақлашга ҳуқуқи бор одамларданмиз.
Давлатга ҳар йили план берамиз. Давлатнинг ўзи, Бердиёров Панжининг яроғ сақлашга ҳақи бор, деган документ бериб қўйган. Нима, сиз давлатданам зўрмисизё Ё документдан ҳам кучингиз кўпми2

Тоғбегининг кўзларига Қон қуйилади. Қўлидан келса-ю, ерга қозиқ қилиб қоқиб юборгудек бир важоҳатда тикилади унга.

— Ўша документни зиён-безиён жониворларни қиргин деб бермаган-ку, ахир, — дейди сўнг чийиллаб.

— Олдин тутинг, кейин гапиринг,— дейди Панжи
саёқ сиртига сув юқтирмай.— Мусичага озор бермайМиган одмман мен. Туҳмат қилганингиз учун ўзим
гуйингизга участкавойни бошлаб бораман.

2 Тоғбеги уни бирон марта тутмаган, ўйланқираб қо"ади. Лекин бўш келишни хаёлига келтирмайди.

– — Қопқонлар кимникиз — дейди ғазаби баттар авж"Ланиб,— Қўриқхонага қопқон қўйиш ман этилганини
билмайсанми, нима) Тунов куни Қизил бурундаги қопҚонингга кийик тушиб қопти. Яхшиям бориб қолганим,
ўқса, униям жиғилдонингга урардинг)

Ё — Ё. тавба,— Панжи саёқ, бу не туҳмат дегандай
елка учиради.— Ахир қопқонга, Панжиники, деб ёзиб
қўйилмаган-ку, ака. Нима қиласиз одамнинг ажинасини
отлантириб

Охир-оқибат, тоғбеги бу хил тортишишдан маъни
йўқлигини англаб, паст тушади, худонинг нимаси кўп,
куни кўп, дейди таҳдидли оҳангда, бирор кун қўлимга
тушарсан ахир, ўшанда ийиғингни чиқараман сен б0пани

Тоғбеги ҳануз унинг хийиғини чиқариш) умидида




юради. У эса, сира тутқич бермайди. Тоғбегининг шарпасини сезиши билан биқиниб олади. Фақат қопқонларига жуда ичи ачийди. Тоғбеги анчагина қопқонларини
йўқотиб юборган. Шунингчун, Панжи саёқ доим унинг
ортидан сўкиб юради. Олдида эса ҳеч нарсадан хабари
йўқ одамдай илжайиб тураверади. У илжайгани сайин
тоғбегининг жови чиқади. Аммо қўлга тушмаган ўғри,
ўғри эмас дегандек, нима ҳам қила оларди, шўрлик.

Панжи саёқ теваракка лоқайд кўз ташлаб, ҳали У
бетда, ҳали бу бетда ўзидан дарак бериб, тиниусиз
сайраётган какликларга эътибор бермай борарди. Қайтишда, дерди маст одамдай ўзича ғулдираб, саккизтўққизингни унингни ўчираман-да, бугун бир шўрва
осаман, ҳозирча эса сайраб турларинг, қушчаларим,
ҳозир отсам, жўрамдан ортмайсанлар, каклик шўрвани
мендан яхши кўради У.

У беғам бир алфозда Эгридара белидаги чоғроқ йўдакка рўбарў бўлди. Бу ерда сўқмоқ кескин баландлашиб, тик қоя сиртидан ўтарди. Паст ҳам, тепалик Ҳам
гўё пичоқ билан кесилгандек, тик жарлик эди. Пастга
қараган одамнинг боши айланарди. Қуйида пишқириб
оқаётган сой юқоридан худди ариқчадек бўлиб кўринарди. Икки от бемалол сиғарли бу йўлакнинг энг 10K0ри қисмидан катта-кичик харсанглар оралаб ўтиларди.
Харсанглардан сўнг яна нишаблик бошланарди. Нишаблик сой ёйилиб оқадиган, икки томони тик Қоядан
иборат хушманзара кенгликка олиб тушарди. Бир сўз
билан айтганда, Эгридара ўз номи билан Эгридара
эди. Бу ерда ноқулай сўқмоқлар ҳам, хушманзара кенгликлар ҳам истаганча топиларди.

Панжи саёқ елкасидан яроғини олди-да, подачн таёғини белига тирагандек, уни белига кўндаланг қўйиб,
секин-аста баландлай бошлади. Иўл-йўлакай ярмигача
намланган оғзидаги сигаретни пуфлаб пастга учириб
юборди-да, оёғи остидан бир нима топадигандай, ерга
боққанча йўлнинг танобини торта бошлади.

u

Айни шу пайтда Пахмоқ йўлак тепасидаги харсанглар орасида даҳшат Ва қўрқувдан бамисоли баргдай
титраб турарди. 
У бу ерга Павжи саёқдан сал бурун етиб келган,
хушманзара кенгликда ивирсиб юрган тоғбегига кўзи




тушиб, олға силжишга ботинолмай турганди. Тоғбеги
кетар, деган умидда, зўр сабр ва бардош ила кутмоқда эди. Бунга сари тоғбеги ошиқай демас, отини сал
нарига қантариб, аллақаердан оёғига қопқон илаштириб келган улкан тоғ тулкисининг тепасида чўнқайганча, уни ккишанэдан халос этмоқни ўйлаб ўтирарди.
Нодон тулки эса бошида халоскори турганини сезмай,
унинғ узатилган қўлини ғарчча тишлаб олмоқ пайида
жонҳолатда у ён-бу ён талпинар, гоҳо оёғини бамисоли
омбурдай сиқиб турган қопқонга ваҳшат билан оғиз
солиб қўярди. Ана у тоғбеги эҳтиёт юзасидан чўзган
қамчи дастасини жонҳолатда ғажиб, тулкиларга хос
ириллаганча уни силкилай бошлади. Унинг бу қилиғи
тоғбегига қизиқ туюлди шекилли, кулиб уни баттар қутуртирмоққа тушди. Тоғ Тулкиси кучли ва чиройли эди.
Қопқонга орқа оёғи илингани боис, ўзини ҳимоя қилишга бемалол ҳаракатлана оларди. Ҳатто у Тоғбегининг
тиззасига сапчишга ҳам уриниб кўрди. Тоғбеги ўзини
ортга олгани ҳамон ер тирнаб қочишга интилди. Бироқ
тошлар орасига сиқилиб қолган қопқон бунга изн бермас, 603 устига, тоғбеги қўлини чўзишни қўймасди.
Тулки яна ва яна ўзини ҳимоя қилишга ўтади. Оҳиста
ва таҳдидли ириллаб, ҳар дақиқада сапчишга шай ҳолда, тоғбегининг қўл ҳаракатларини зимдан кузатади.
Ора-сирада ер тимдалаб олатасир қочиб қолишга тиришади.

Пахмоқ бошда бу манзарани бамайлихотир кузатиб
турди. Бу пайтда юрагида на қўрқув, на ташвиш бор
эди. Тоғбегининг кетишини кутиб, харсанглар орасида
томошабин бўлиб ўтирарди. Тоғбегининг қораси ўчиши
"Ҳамон манзил томон йўл тортмоқчи эди.

У бугун ҳам Чуқуркамар юқорисидаги дўланазорни
қоралаганди. Нега деганда, туни билан оёғи сирқираб,
кўнглида ўша ўзга жонивор меҳрига ташналик қайта
бош кўтарганди. Улкан бошини унинг илиқ пинжига
суқиб, бир зумга, атиги бир зумга чуқур тин олиш учун
шу пайтда у ҳамма нарсага тайёр эди. Нотаниш айиқнинг гинали мўлтираб тикилишлари ҳар одимда кўз
ўнгида қайта-қайта гавдаланиб, мисоли оҳанрабодай
ўзига чорламоқда эди. Оёғидаги оғриқ эса бу истакни
баттар кучайтирмоқда эди.

Қечаги таъқиб остида бетиним юришлар ўз таъсирини кўрсатмай қолмаганди. Боз устига, кеча кечга
яқин, довдираб, майда тошли қияликдан пастға дума



лаб кетганди. Сал имодан қуйига бамисоли селдай
оқувчи бу тошли қияликдан айиқ тугул, кийик ҳам ўйланқираб юрарди. Пахмоқ тошлар оқимига қўшилиб
пастга думаларкан, чуқур 308 бўйидаги ёлғиз арчага
базўр илашиб қолғанди. Ушанда ярадор оёғи бўларича
бўлганди.

Оёғининг бетиним қақшаб оғриши ҳам ундаги HUKH
истакни босолмаганди. Тонгданок У йўл тадориғини
" кўрган, 09-наҳор Чуқурдарани қора Тортганди. Гўё ўша
ерга етса, жони бутунлай ором топадигандек, ажиб бир
жаҳл нла олға интиларди.

Ҳозирча унинг бу ҳаракатига тоғбеги тўсиқ бўлиб
турарди. У норозиланиб, секин ғингширкан, бирдан
қўрқиб кетди. Бурун катаклари керилиб, ҳавони ботбот искади. Сўнгра ел эсаётган томонга, ортига кескин
ўгирилди. Не кўз билан кўрсинки, пастдан шу тарафra қараб Панжи саёқ келарди. Ана у йўлак бошига
етиб, бир зумга тўхтади-да, елкасидан яроғини олиб,
белига кўндаланг қўйди. Кейин секин-аста тепага Ўўрлай бошлади.

Пахмоқ икки ўт ўртасида қолганди. Олга босай деса,
тоғбеги бор, ортдан эса, ажал бостириб; келмоқда. У
беихтиёр ўнг ёнига ўғирилди. Қўзи тик қоя сирти бўйлаб юқорига югуртилади. Қоя бошида арча тошни ёриб
чиққан, ундан тепада кўм-кўк осмон. Осмонда бир бур-.
гут эмин-эркин сузиб юрибди. У чап ёнга интилди. Тубсиз жаҳаннамга кўзи тушиб, юраги орқасига тортиб
кетди. Қуйидаги сой бамисоли илондай тўлғаниб оқарди. У харсанглар орасида у ён-бу ён талпиниб, иолакор
ғингшиди. Ғингший-ғингший ғанимига жовдираб боқди.
Ғаними бамайлихотир келмоқда эди. У титраб олға талпинди. Аммо уч-тўрт одим босмай, беихтиёр тўхтади.
Тоғбеги ҳануз тулки билан андармон эди.

У йиғлаганнамо овозда ғингшиди. Нажот қидириб,
аянчли овозда ингради. Нажот эса йўқ — йўлакнинг икки тарафи ҳам инсон зоти томонидан тақа-тақ бекитилганди.

Пахмоқ барча жониворлар каби инсон зотидан жуда
қаттиқ ҳайиқарди. У тоғбегими, овчими, бурнини эплаёлмайдиган ёш болами, барибир — жониворлар инсонни ўзига дўст деб билмайди. Иложи борича улардан
узоқроқ юришга ҳаракат қилишади. Шу тобда Пахмоқ
инсонларга хос жиндеккина идрок этолганда эди, у таваккалига олға босган бўларди. Тоғбеги, табиий, унга




тегмасди. Отини миниб, гўё уни кўрмагандай, астагина
жўнаб. қоларди. Бироқ буни Пахмоқ қаердан билсин,
Айни пайтда эса тоғбеги кўзига ғанимидан даҳшатлироқ кўринмоқда эди. Негаки, у кўз ўнгида тулки шўрликнинг жонини олмоқ қасднда куйманарди-да. Худди
тулки ўзи тутиб олган сугурини эрмаклаб ўлдиргандай,
у Ҳам тутқунини шу зайлда қийнамоқда эди-да. Қўз ўнгидаги воқеадан шу хулосага келган Пахмоқ юрак ютиб
олға босармиди. Унинг харсанглар орасида жон талвасасида чир айланишдан ўзга нложи қолмаганди.

Лекин, ўз навбатида, инсон ҳам йирик жониворлардан чўчийди. Масалан, тоғбеги уларнинг жонини ҳи
7моя қилади-ю, аммо ўзларидан қўрқади. У ҳозир тул
кини бир амаллаб қопқондан бўшатаркан, тинмай сў=кинарди. Нега деганда, тулки уни боплаб тишлаб ол(Ганди. Тоғбеги уч оёқлаб қочиб бораётган тулкига ортиқ эътибор бермай, билагидаги қонни юваркан қопқон
7 қўйган шоввознинг гўрига тинмай ғишт қалар, етти
пуштини қолдирмай сўкарди.

Аммо буни Пахмоқ кўрмади. Тоғбегининг отига ми
ниб, дара ичкарисига жўнаб кетганини ҳам" сезмади. Бу
пайтда унинг бутун диққат-эътибори Панжи саёққа қаратилган эди. Аввалига нажот қидириб, харсанглар ораенда роса изғиди. Икки бор харсанг пойига биқиниб,
ҳар сафар бир дақиқадан ортиққа сабри чидамай, яна
:биқинган жойидан отилиб чиқди. Ҳатто даҳшат оғуши"Да тик қояга тирмашиб кўрди. Орада сакраш умидида
(Қуйига мўралаб-мўралаб ҳам қўйди. Ҳамма Ҳаракатлари зое эканлигини сезгач, тақдирига тан бергандай,
Фаними томонга ўгирилиб олди. Ғингшиганча унинг ҳаФакатларини кузата бошлади.
— Панжи саёқ қўланса тер ҳидини бурқситиб яқинлашган сайин Пахмоқнинг юраги туйқусдан ғазаб ва нафратга тўла борди. Қизиқ, ҳозиргина бутун вужудини
бамисоли баргдай титратган қўрқув қаергадир изсиз
йўқолиб, унинг ўрнини мислсиз қаҳр эгаллади. Бу хил
ҳолат жониворларда энг ночор пайтда юзага келади.
Ўлимни бўйнига олган жонивор уни мардона қаршилайди. То жони танини тарк этмагунча киши ақли лол қоладиган бир даражада ғоят сабот ва бардош ила қаршилик кўрсатишда давом этади. Тоғ тулкисининг тоғбегига қилган ҳамласининг боиси ҳам мана шунда эди.

Пахмоқ ҳозир шу ҳолатга кирганди. Бироқ ғазабдан
ҳали ақлини йўқотмаган, йўқотмагани сабабли, ақл



идрокка эмас, шуурга бўйсуниб, оҳиста кетига тисланди-да, иккинчи харсанг ортига ўтди. Ортида яна иккита
харсанг бор эди. Пахмоқ иккинчисини маъқул кўрди.
Аввалига чўнқайди. Сўнг бор бўйича қаддини ростлади-да, ҳамлага шайланиб харсангга қапишиброқ ТУРди. Харсангга СОҒ чап оёги билан таянди. Аммо зарб
бермоқ учун уни бўшатмоқ хозим эди. У чап оёғини бўшатаркан, беихтиёр ўнг оёғига суянди ва жароҳати ОҒриб, ўкириб юборишига сал қолди. Ҳартуғул, вақтида
ўзини тия билди. Секин ғингшиб, жароҳатини яларкан,
кўнглида иккинчи бор ҳис—қасос бош кўтарди. Қасос
туғёни шуур ўрнини идрок билан тўлдирди. Бор тортган
азобларининг бош гуноҳкори мана шу одам эканлигини, шу туфайли жойи қийноқдалигини, агар бу тирик
юрса, гинали НИГОХ ташлаб, юрагиян англарсиз Ҳистуйғуларга тўлдирган бегона айиқнинг дийдорига Ҳеч
қачон етиша олмаслигини охир-оқибат ёрқин бир тарз"
да идрок эта олди.

У энди ғанимига қасоскор туйғу ила боқди. Қасос
лаззати бутун вужудида ёқимли бир титроқ уйғотди.
Ғаними эса" ҳеч нарсадан хабарсиз бир ҳолатда биттабитта босиб келарди. Оёғи остига тикилганча, миманидир ўйлаб, мийиғида илжайиб-илжайиб келарди.

Пахмоқ харсангга баттар қайишди. У энди ғавимини кўрмас, қадам товушларини айиқ эшитиб турарди.
Ава у биринчи харсангдан ўтди. Белига кўндаланг қўйилган милтиғининг қўндоғи тошга тегиб ўтди. Қўндоқ
товушидан кейинги учинчи ё. тўртинчи қадам сасидан
сўнг, Пахмоқ харсанг ортидан шиддат-ла сирғалиб чиқди-да, ғанимининг нақ қошида пайдо бўлди. Улар ораси атиги бир одим ЭДИ. Қутилмаган бу ҳолдан Панжи
саёқ даҳшатдан кўзлари олайган, шамдай қотиб қолганди. Лоақал қимирлашга, овоз беришга ўзида куч
топмай, мисоли бақадай қотиб турарди.

Инсон дегани шундай дақиқаларда ожиз бир махлуқдан фарқсиз бўлиб қолишини сўнгги лаҳзада фаҳмлаб етган Пахмоқ Ғ0ЯТ ҳайратланди-да, ўша ҳайрат
оғушида ғанимининг тарданига панжаси билан боплаб
туширди. Шўрлик Панжи саёқ ғиқ этишга улгурмай,
пастга тошдай юмалаб кетди.

Бу ҳодиса дақиқанинг ўндан бир улушида бўлиб ўтган эса-да, Пахмоққа тўё йилдай- чўзилди. У бошда
оҳиста, кейин баланд овозда ўкириб юборди. "кирган
кўйи аввал пастга, сўнг тўртинчи харсанг ёнига бориб,




тоғбеги турган томонга қаради. У ерда тоғбегининг
қораси ҳам кўринмасди.

 

жан

Жоиониворлар табиатидан келиб чиққан ҳолда иш

тутган Пахмоқ йўлакдан пастга қараркан, бирдан ўзининг ҳаловат оғушида эканини сезди, ғаними ортиқ безовта қилолмаслигини ҳис этди. Бундан у туйқусдан
шоадланиб, нораста айиқчалардай ўйноқлаб кетди. Ўйноқлади-ю, оғриқ азобидан бўкириб юборди. Ярадор
оёғини кўтариб, иссиқ тили билан ялаб-юлқашга тушди.
Жароҳатини ялай туриб нолакор ғингшиди, ўша бего= на урғочи айиқ эшитишини истагандай, чўзиб-чўзиб
"ғингшиди. Сўнгра кўнгли оромбахш туйғуларга тўлибтошиб, олға интилди. Бўлғуси кунлар унга ниманидир,
нималарнидир ваъда бераётгандай эди.

Айни шу паллада тоғнинг бошқа бир бурчида ўзга
бир юрак ўз-ўзидан беадад гуссага тўлган эди. Қўкбулоқлик, бу жувоннинг таъби аввалига хиралашди. Хиралик кўп ўтмай ғуссага айланди. У юрагини аёвсиз кемираётган ғуссанинг боисини англаёлмай, теварагини
гир қуршаган тоғу тошларга маъюс ва ғамгин терму.
лаб қолганди.

` УҒРИ
(Ҳикоя)

– = Ана, менга деса гўштини нимталамайсанми) Қўлга тушир-да, отиб ўлдир, чопиб ўлдир1 Аммо кўрмасдан, билмасдан бунақа туҳмат қилма) Боғлиқ эшак
қанақасига сеникига кирсин" Мана шунисига тушунмай
гарангман.

— Тушунасиз, жудаям тушунасизт Сиз эшагингиздан, эшагингиз сиздан муғамбир1 Қим билиб. ўтирибди,
балки кечаси қўйиб юборгандирсиз2

— Қўйиб юбормаганман. Худо шоҳид, оқшом қандоқ қантарган бўлсам, ҳозир ҳам худди шундай турибди.

— Эмасам, қозонимга ким тегди7

— Мен қайдан билай2 Балки ит-пит теккандир.

— Ит кирса, бўйноғим билдирарди.

— Итга ҳурадиганинг нега эшакка индамабди2

— Молу эшакка индамайди у.




— Ундай итнинг баҳридан ўт

— Ўтаманми-ўтмайманми, бу менинг ишим. Сиз, яхшиси, янги қозон оберинг менга. Қастрюлъкамни ҳам
расво қипти бунингиз. Қастрюлъкамни ҳам янгилаб беринг.

— Эя, қозон зовўдим борми сенга мени2

— Қозон зовўдингиз бўлмаса, манову касофатингизни тумшуғи теккан қозонимини хотинингизга обориб беринг-да, ўзингизникини ҳовлимга элтиб ташланг. Йўғасам, участкавойга арз қиламан .

— Бор-бор, истаган жойингга бориб арз қил. Эри
йўқ хотиндай намунча шапшакқлик қиласан тонг-азондат Эринг кеп таплашсин мен билан, Уялмайсанми, Хотип бошинг билан тўполон кўтаргани)

— Қозонсиз нима қиламан SHAH?

— Қайдан биламан" . :

— Эшагингиз теккан. Ўлдираман бунингизни)

— Айтдим-ку, олдин тут-да, кейин билганингни қил.
Ғинг деган номард1

Ҳовли юзида бадантарбия қилаётган Воҳид қўшни
уй олдида юз бераётган бу можарони қизиқсиниб кузатаркан, бориб аралашишни ҳам, аралашмасликни ҳам
билмай гаранг эди. Аралашай деса, даҳанаки жангдан
нарига ўтишмаяпти, аралашмай деса, бир-бирларини
кўп беҳурмат қилишмоқда. У қўлига қадоқ тошларник .
оларкан, ажиб бир ҳолдан ҳайрон туриб қолди. Тўполондан уйғониб кетган қўни-қўшнилар шундоққина бурунлари тагида "гўё ҳеч нарса содир бўлмаётгандек,
ҳовлиларида ўз юмушлари билан банд эди, бирон кимса
жанжалга эътибор берай демасди. Бу ҳодисадан ажабсинган Воҳид бадантарбияни ҳам унутди.

Утган куни ҳарбий хизматдан қайтган йигит бу хил
воқеа кейинги, пайтда одат тусига киргани ва шу боинсдан одамлар бунга мутлақо кўникиб кетганидан тамомила бехабар эди.

Аслида ҳаммасига айбдор қўшнининг кулранг эшаги эди. Йўрғалиги билан донг таратган бу жониворнинг яна бир хусусияти — ўғирлик эди. Тунлари тентираб, қўшниларнинг қозон-товоғига тегиб юрарди. Ҳа,
айнан қозон-товоғига. Гап шундаки, қишлоқда нима
йўқ, музлаткич йўқ. Аёллар қолган овқатларини қозон
ёки кострюлъкада муздек ерларда, асосан, ҳовлиларидан ўтган ариқчаларда сақларди. Тош бостирилган қопқоқни мушук очолмаслиги, ит тегмаслиги аниқ. Лекин




эшакка бу чўт эмасди, ҳар қандай Оғир жисмни тумшуғи билан бир туртишда думалатиб, идишдаги овқатни пок-покиза тушириб кетарди. Одамлар хийла вақтгача бунинг сирини билолмай юрди. Ҳайтовур, бир куни
эшак қўлга тушди. Шундан бери кунора қўшнининг
уйида жанжал. Энг қизиғи, эгаси уни кечалари қантариб қўяётган бўлса-да, ўғирлик Ҳануз давом этарди.
Бугунги жанжалнинг боиси шу эди.

Воҳид эшакни урмоқ қасдида олға интилаётган аёл
ва унга тўсқинлик қилаётган эркакнинг хатти-ҳаракатларини зимдан кузатаркан, аралашмаса бўлмаслигини
сезди. Секин юриб уларга яқинлашди.

— Нима гап — деб сўради босиқлик билан.

— Нима ганлигини манову кишимдан сўра,— деди
аёл қарғаниб. В

Аскар йигит маълум вақтгача қишлоқда меҳмон саналади. Эшак эгаси меҳмон ҳурмати ўзини босди, воқеани бир бошдан тушунтирди, эшакнинг қантариғлигига қасам Ҳам ичди. Аммо аёл ҳовуридан тушай демасди, яккаш ўзиникини маъқулларди. .

— Юринг, аниқлаймиз,— деди йигит аёлга жиддий
тикилиб, — жанжалдан фойда йўқ. Сиз ҳам юринг,

амаки.
Ҳар иккиси ҳам аскар йигитнинг жиддий тозига, Гох

мўшаклари қайнаб чиққан миқтн, бақувват жуссасига
боқаркан, беихтиёр унга бўйсунишди. . .

— Қандай қилиб аниқлайсан, Воҳиджон— деди аёл
Ҳануз ишонгиси келмай.

— Армияда ўргатишган-да, — деди эркак.

Воҳид деворсиз ҳовлиларга кўз ташлаб бораркан,
девор эгирилганда, бу ҳангомалар йўқ эди, деб қўйди.
Бу гапи нариги иккисига сира маъқул тушмади.

(7 — Деворинг нимаси7— деди аёл ҳозиржавоблик билан.— Одам ториғиб ўлади. б ;

— Юрак сиқилади,— дея уни қувватлади эркак.—
Кенг жойга нима етсин. Уйдан чиқишинг билан кўзинг
деворга бориб тиралса... бунинг қизиғи йўқ-да.

Аёлнинг уйи беш ҳовли нарида экан. Аёл уларни
ҳовли ўртасидан ўтган ариқча томон бошлади. Ариқча
ичида қопқоқлари очиқ қозон билан оқ идиш ёнма-ён
турарди. Чамаси, қопқоқлар ғишт билан бостирилган
шекилли, атрофда ғиштлар сочилиб ётарди.

Воҳид чўккалаб, синчков разм солди. Заранг ерда




 

туёқ излари билинмасди-10, лекин ариқча четида эчки
изи манаман деб кўзга ташланиб турарди.

— Бу ишга эшакнинг ҳеч дахли йўқ, эчкининг қиянен бу,— деди Воҳид қаддини ростлаб. –

Шодликдан эшак эгасининг оғзи қулоғига етди. Аёл
эса ҳануз ншонқирамай қараб турарди.

— Қайтиб, билдинг — деди у.— Балки эшакдир2

Воҳид изга имо қилиб, янада жиддий таъкидлади.

— Эчки изини эшакникидан фарқлай билсам kepak!

— Хўш2— деди эшак эгаси аёлга юқоридан боқиб.—
Энди нима дейдилар Гапирсинлар. "

Аёл талмовсираб турди-турди-да, номаълум эчкини
қарғашга тушди. Лекин ич-ичидан- ўзида йўқ мамнун
эди. Негаки, энди ҚОзон-Товоқни алмаштиришнинг Ҳеч
ҳожати йўқ эди-да.

Воҳид эшак эгасининг мақтовларидан сал ўнғайсизланиб ҳовлига кираркан, яна тошларни қўлига олди.
Аммо бояги иштиёқидан асар ҳам қолмаганди. У қўра
эшигига вуяниб, узоқдаги тоғ чўққиларини қонга белаб,
пирпираб чиқиб келаётган қуёшни томоша қила бош

лади. Сўнгра қўра ичига разм. солди. Бир шоҳи синган
қора таканинг ётиши кўзига ғалати кўринди. Така бошқа жониворларнинг акси ўлароқ оёқларини чўзиб ётарди. Одатда ҳаддан ташқари тўқ молларгина мана шу
тарзда ётади. У таканинг ҳолатини кузатаркан, кўнглига шубҳа оралади. Ичкарилаб, аста такага яқинлашди.
Таканинг соқолига илашган гуруч доналарини кўриб,
шубҳаси янада ортди. Боя қозонда қанақа овқат борлигини сўрамаганидан ўкинди. Такани ўғрига чиқаришга ҳали тўла асос йўқ эди. У асос қидириб, қўрани бир
айланиб чиқди. Бироқ атрофи симтўр билан ўралган
қўрадан эчки тугул мушук ҳам чиқолмасди. У боши
қотиб бирпас турди-да, тунда пойламоққа аҳд қилди.

Тунда у ўзи ётадиган симкаравотни қўрага яқин
жойлаштирди. Одатда, зарур пайтларда ёқиладиган
қўра чироғини ёқишнинг ҳожати бўлмади. Тўлин ой еру
кўкни нурга тўлдирган эди. Воҳид ечиниб, қўра томонга ўгирилиб ётди. У ётган жойдан қўра ичи яққол кўзга ташланиб турар, кўз остига олинган "така бошқа
моллар қатори бир четда тинчгина кавш қайтариб
ётарди.

Ундан бошқа олам бу ишга сира жазм этмаган, соқолга ёпишган гуруч доналарини дея такани пойламаган бўларди. Аммо Воҳид чорвадор боласи, болалигининг асосий қисми жониворлар орасида ўтган. Бир қарашда ўлгудек безиён, бефаросат кўринган эчки зоти
амалда киши ақли донг қоладиган шумликларга қодирлигини у яхши биларди. Бундан ташқари, таканинг
турқ-тароватиданоқ у анча нарсани илғаб олганди. Айни пайтда уни таканинг қўрадан қандай чиқиб кета
олиши қизиқтирмоҳда эди.

Ниҳоят, соат ўн бирларга яқин така секин оёқлади.
Бор қоматини чўзиб керишди. Қейин паст овозда хмииум2 деб, соғ шоҳи билан биқинини обдон қашлади.
Шундан сўнг тумшуғини чўзиб у ёқ-бу ёққа қаради-да,
туёғи билан қулоқлари остини қашламоққа тушди. Орада икки бор қаттиқ-қаттиқ пишқириб, лабларини ялаб
қўйди. У шу тариқа ўзига оро бергач, бир кимадан биқингандай симтўр ёқалаб келди-да, тинчгина кавш қайтариб ётган сигирнинг ортида пайдо бўлди. Сигир уни
сезмади. Така бир муддат тараддудланиб турди-да,
бирдан, худди тепаликка сакрагандай, сигирнинг устига сапчиб чиқиб олди. Сигир чўчиб туриб кетди. Така
мувозанатини ғоят эпчиллик билан сақлай олди. Сигир




қаддини ростлаши билан эса ҳеч ҳаялламай сигирнинг
устидан ташқарига сакради. Юмшоқ тупроқ устига гун
Этиб тушганини Воҳид аниқ-таниқ эшитди. Бу ҳолдан
йигитнинг Оғзи очилиб қолди. Умри бино бўлиб ҳали
бунақасини кўрмаган эди у. Қўра адоғидан айланиб
ўтиб, бамисоли шарнадай қишлоққа сингиб кетган такапи кўзи билан кузатиб қоларкан, қойил, дея бош
чайқаб қўйди. Безовталанган шўрлик сигир пишқирапишқира охири тинчланди.

Бу ёғи энди нима бўларкин дея, Воҳид қизиқсиниб
кута бошлади. Ухлаб қолмасликка ҳаракат қилди. Таканинг чиқиши аломат, аммо қайтишда қандай кираркин қўрагаз Айни шу нарса қизиқтирмоқда эди уни.
Азбаройи қизиққанидан Оғилхона ортидаги гўнгтепани
паққос унутганди. Чамаси икки соатлардан сўнг таканинг қораси оғилхона устида пайдо бўлди. Оғилхона
томи анча баланд, бу қадар юксакликдан пастга сакрамоққа унча-бунча жониворнинг юраги дов бермасди.
Аммо така том четига дадил келди-да, деворга тиккасига суяб қўйилган ёғоч охур. устига, ундан ерга сакради.
У ерга дик этиб тушиши билан, сигир ирғиб ўрнидан
турди. Сузадигандек бошини у ён-бу ён буриб, қаттиққаттиқ пишқирди. То така ўз ўрнига бориб жойлашматунча қайтиб ётмади.

Тонгда Воҳид яна тўполондан уйғониб кетди. Бу са-.
фар эшак эгаси ўн уй наридағи жиккак бир кампир бидан айтишмоқда эди. У юзини ҳам ювмасдан ўша томонга ошиқди.

— Яхшилар, яхшилар 1— деди қўлини баланд кўтаpad. — Жанжаллашманглар Ўғри энди кирмайди Ҳоцлингизга. Бу ёғини менга қўйиб берингизлар. Ўзим тинчитаман уни: "

Ҳақиқатан у тинчитди. — кечалари такани боғлаб
қўядиган бўлди.

ҚАШҚА
(Ҳикоя)

{Жониворларда фақат тил йўқ, эмасам, нафи-залолJIH сендан-мендан яхшироқ фаҳмлайдиз.
ир мана шу гапини Ҳеч ҳазм қилолмайман.
10/7) — мол-да,— дейман баъзан жиним қўзиб, — унда

 



фаҳм нима қилади, ақл нима қилади, ҳайдасанг — юра:
ди, индамасанг — ётади, сизга қолса, уларни аҳли донишга ҳам чиқариб қўясиз2. Аммо энам гапларимга
мутлақо эътибор бермайди, камина билан пачакилашишдан кўра кўпроқ қўрадағи моллар билан андармон бўлишни афзал билади.

Қўра энам учун бир ҳаёт. Қуну тун қўрадан чиқмайди: ҳали қарасанг, молларнинг тагини тозалаган, таппи ёпган, ҳали қарасанг, подага қўшилмайдиган моллар билан тиллашган, ҳали қарасанг, сояда кавш қайтариб ётган эчкиларни уришиб-турткилаб сувга ҳайдаган. Хуллас, ғимир-ғимир, қимир-қимир, тили ҳам тинмайди, қўли ҳам. Унинг учун жониворлар қўй, эчки, сигир, така дея турларга ажратилмайди. Қўрада нечта
жонивор борки ҳаммасининг ўз оти бор. Молларнинг
туси ва феълига қараб номлайди — қашқа, тарғил, ола,
муғамбир, олакўз... дегандай. Муомаласи ҳам шунга
яраша — бирига ширин гапиради, бирини жеркийди, бирини эса силаб-сийпайди. 7

Айниқса, Қашқага меҳри бўлакча. Энамнинг таъбири билан айтганда, Қашқа зотдор наслдан, бирор икки
йилдан сўнг томдай сигир бўлармиш, идиш-товоқни
сут-қатиққа тўлдирармиш. Шу боис, кунора силаб-сийпайди, топганини оғзига тутади. Фақат бир феъли билан ҳеч чиқишолмайди: Қашқа ювиндини яхши кўради.
Охури тўла емишу мудом қўра эшиги ёнидаги идишни
пойлайди. Идишга ювинди тўкилди дегунча юз йил 0ч
ётган юҳодек идишга талпинади, ютоқиб-ютоқиб ювинди ичади. Баъзан унга бузоқлар шерик бўлади. Қашқа
қизғанмайди, четга хиёл сурилиб, шерикчилик ошни тотувлик билан баҳам кўради.

Энам нечоғли банд кўринмасин, кундалик юмушни
маълум бир тартиб асосида олиб боради. Эрталаб молларни подага ҳайдайди. Пода қир ошиб кетгунча қўрани тозалайди. Шундан сўнг, оёқларингни чигалини
ёзиб келинглар дея, қўрада қолган жониворларни далага ҳайдайди-да, идиш-товоққа уннайди. Ҳовлидан
дала кафтдагидек кўзга ташланиб туради. Бирор жонивор ўзбошимчалик қилса, энам ҳовлидан туриб овоз
беради, яъни тартибга чақиради.

Энамнинг жониворлар билан тиллашуви негадир бу
.тал қаттиқ ғашимга тегди, Ҳамма гап шундаки, куни
кеча шаҳардан қайтиб, эндиликда томнинг соясига ташланган ўринда маза қилиб китоб ўқиб ётардим. Қўзим




 

илинган экан, энамнинг овозидан уйғониб кетдим. Энам,
ким биландир гангир-гунгир суҳбатлашмоқда эди. Бирор қўшни. кирибди-да, деган ўйда ўрнимдан туриб, у
ёқ-бу ёғимни тузатган бўлдим. Аммо разм солсам, яккаш энам гапирар, қўшникинг эса саси чиқмасди. Беихтиёр қулоқ тутдим.

— Агар яна бевошлик қилсанг, нақ мендан калтак
ейсан,— дея энам энди очиқдан-очиқ дўқ-пўписага ўтди.— Қечаги қилиғинг эсингдамиз Кап-катта бўлиб, уялмадингмн шундай қилгани Ҳай, безбет, сенга айтаяпмаш Миқ этмайди-я, уятсиз. Қилғилиқни қилиб, без
бўп туришини, қара буни. Аммо бу гал кечирмайман,
манову калтак билан қўлим толгунча савалайман: Сийлаганим сайин тоза бевош бўп кетаяпсан, сен қулоқсиз.

Ажабланиб оёққа қалқидим: кҚимки бу қадар қасди-басдига олаётган экан, Жиянлардан бирови ёмон
шўхлик қилганга ўхшайди. Лекин уйқуни белига. тепдиз,— деган хаёлда том айланиб ўтарканман, кўз ўнгимда ҳосил бўлган манзарадан оғзим ланг очилиб қолди. Не кўз билан. кўрайки, гуноҳкор жияним эмас,




Қашқа бўлиб чиқди. Энам ҳануз койир, у эса узун тилй
билан тумшуқ ялаб, унинг койишларини киприк қоқмай
тинглаб турарди.

— Энди жўна — деди энам сўнгги бурда нонни унинг
ОРзига тиқиштираркан, бошига енгил шапатилаб.—
Укаларинг билан даштда айланиб кел. Пиёзга тушсанг,
этингни нимталайман. Жўна-жўна) Қўп ялтоқланмат
Қап-катта бўла туриб Ҳеч эсинг йўғ-а сени. Бор-борт

Қашқа унинг амрига бўйсуниб, ноилож дала томон
юрди. Унга икки бузоқ ҳам эргашди. Қашқа йўл-йўлакай ювинди идишни тумшуғи билан туртиб ўтаркан, норозиланиб мўнгради.

— Ювинди йўқ,— деди энам қўлидаги чўпни хўжакўрсинга силкиб.— Ювиндини кеп ичасан. Вой, ҳалиям
шу ерда турибсанми2 Қани, тез-тез қимирлаг Йўғасам,
ювиндини Олакўзга бераман.

Қашқа ҳақиқатан қадамини тезлатди. Даштга чиққиси келмаётгани юриш-туришидан шундоққина сезилиб турарди. Бора-боргунча мўнграб кетди. Энам эса
боласини мактабга кузатган онадай уларнинг ортидан
кузатиб қолди. Қейин изига қайтиб, қозон-товоққа уннади. 7

У кишининг қилиғини кузатарканман, бир оз койиб
қўймоқни ўз бурчим деб билдим. Эшитган қулоқ нима
дейди деган андиша остида шундай дедим:

— Эна, бунақада жинни деган номга эга бўласизку, нима қилиқ бу21

— Билмадим, ҳалигача ҳеч ким жиннига чиқаргани
йўқ,— деди энам қолган-қутган нарсаларни ювинди
идишга ағдараркан.— Хўш, нима деб жиннилик қипман2

— Тилсиз жонивор билан шунақа гаплашадими
одам7— дедим у кишининг бепарволигидан баттар жиним қўзиб,— Эшитган қулоқ нима дейди" Фалончи хола ғирт тентак экан деб ўйламайдими7

— Қам шундай деб ўйларкин2

— Масалан, мен...

— Сен кимсан2

— Қим бўларди, ўғлингизман.

— Ўша ўғлим молнинг фаҳмига етармикан2

— Фаҳмига етиб-етмай нима, мол — мол-да,— дедим тишим оғригандай афтимни тириштириб, — Ақлсиз
жонивор билан суҳбат қуриш шартмикан, худди... кечирасиз энди, гап келганда отангни аяма деганлар. Ақл



сиз жонивор блдида ақлсиз бўлишингизни истамайман
мен.

2 Бошқаларникини билмадиму, лекин менинг молларим сендан кўра ақллироққа ўхшайди, — деди энам
Хамир юқи товоқни чаққон юваркан.— Бир сўзданоқ
англашади улар мени. Сен эса эрталабдан бери койинтирасан. Белингга тош тегмаган, икки пол йўнғичқани
ўриб ташлаш наҳотки шунчалар қийин бўлса. Уйга келдинг, китобга ёпишасан, уззу-кун уйқудан бош кўтарМайсан, Анову Олакўздан ҳеч фарқинг йўқ сени)

Олакўз — чўлоқ така. Онадан мажруҳ туғилгани
боис қўрадан четга чиқмайди. Ҳар бир жониворнинг ўз
феъли бор дегандай, Олакўз кундузлари ғалати алфозда ухлайди, яъни ўлган молдек тўрт оёғини узатиб
ётади. Билмаган одам ўлган гумон қилиши тайин. Даетаввал, ўзим ҳам шундай деб ўйлагандим, ҳатто бир неча
бор турткилаб кўрганман. Боз устига, у ўлғудек без,
Туртсанг-да турай демайди, кўзларини бақрайтириб ёта" веради. ,

Олакўзга менгзалишимдан қаттиқ жаҳлим чиқди.
Қўлимдаги китобни шартта ёпдим-да, оёғим остидаги
бўш челаклардан бирини тўнкариб, устига жойлашиб
ўтириб олдим. Шу созда энам билан жанжаллашмоқ
уйида бўлдим. Етар Жар балога менгзагани Аммо аллақачон даштга етган Қашқанинг мўяграши жанжал-нинг белига тепди.

Қашқа мўнграши билан энам, худди боласи йиғлаган онадек, ажиб бир шошқалоқлик билан дик этиб

{ ўрнидан турди-да, кафтини пешонасига қўйиб, дала 10мон қаради. Қашқа гоҳ уй томонга, гоҳ сал олисроқдаги пиёз экилган пайкал тарафга бошини буриб пўписали мўнгради. :

— Пиёзга тушкин, нақ мендан кўрасан — деди энам
мушт ўқталиб.

Қашқа қулоғини ДИнг қилиб, гапни охиригача эшитиб турди-да, сўнг истар-истамас, хас чимдишга тушди. Шу орада пайкал этагида отлиқ қоровул кўринди.
Пиёз мол учун мазали ёмиш. Қоровул далада юрган
молларга ҳадикли қарай-қарай нари ўтиб кетди. Қоровулнинг қораси ўчиши билан Қашқа яна мўнграшга

– тушди. Бу сафар ҳам пўписали мўнгради. Энам жавоб
бермаган, у аразлаган қиёфада пайкал томон юрди,

еекин-аста, намойишкорон
ин. юрди.
— Қайи Kop ea

   

 




Қашқа бошини ўгириб қаради-ю, лекин эгасининг
амрига бўйсунмади, юришда давом этди.

— Боравер-боравер,— деди энам.— Ювиндини сенга
эмас, Олакўзга бераман. Қоровул олдига солиб бир
қувласин сен гап уқмасни:

Бу гапдан сўнг Қашқа таққа тўхтади. Ҳовли томон
қараб зорланиброқ мўнгради.

— Зорланмай, изингга қайт) — деди энам.— Йўғасам мендан кўрадиганингни кўрасан. Сени қара-ю, эркатой.

Қашқа ҳақиқатдан изига қайтди. Бузоқларга қўшилиб ўтлай бошлади. Аммо бу ҳол узоқ давом этмади.
Бир оздан сўнг тағин мўнгради. Бу сафар очиқданочиқ нимадир сўраб мўнграрди.

— Ҳали эрта, ўтлайвер — деди энам.

Қашқа уч-тўрт оғиз хас чимдиб, яна мўнгради.
Энам эътибор бермагач, иккинчи бор мўнгради, овозида ошкора ўжарлик акс этди. Энам бош кўтариб қараши билан эса, аразлаган боладай пайкал томон кета
бошлади.

— Kaft!

Қашқа қайтмади, ҳап сеними дегандай, олға юришда давом этди.

— Ҳали шунақами) — Энам тоғарадаги ювиндини
идишга ағдариб, пўписали оҳангда деди: — Насибангни
энди Олакўзга бераман. Ма, Олакўз. Анову тентакнинг
насибасини ичиб қўй.

Қашқа таққа-тақ тўхтади. Ялинишу тавба-тазарруга хос мўнграш даштни тутди. Ҳовли деворсиз, Қашқа
гоҳ энамга, гоҳ тевараги чор-чўп билан ўралган қўра
тўридаги сояда оёқларини узатиб ётган Олакўзга аланглаб, ялинганнамо мўнграшда давом этаркан, бора-бора
унинг овозига зарда ва ошкора қизғаниш оҳанги инди.
Қейин олдинги оёғи билан ер тирнаб, узоқдан Олакўзга
тикилганча таҳдидли мўнграй бошлади. Бу ҳол энам
аралашмагунча давом этди.

— Кўп ич-этингни еяверма,— деди у қаддини ростлаб.— Қўрқма, бермайман. Олакўзга. Фақат тўполон
қилма. Сени қара-ю, индамаса, ҳализамон йнғлашга
ҳам тушасан, шекилли.

Чинданам Қашқа тинчланди. Қўра томонга шубҳали
қарай-қарай хас чимдишга тушди.

—- Бунақада еганинг ичингга тушмайди сени, — деди




энам ўзича тўнғиллаб.— Майли, жичча сабр қил. ҚоЗон-товоғимни қатрон қип олай.

Бўлаётган воқеани кузатарканман, беихтиёр ҳанг
манг бўлиб қолдим. Кўзимга энам бошқача, жуда бош– қача кўриниб кетди.

= Молйларингизни ҳаммаси шунақа... тушунадиганми8— дедим ҳайратимни яширмай. .

— Яхши тайирейнг, ёуғдан чиқмай тарбияласанг,
ҳаммавсиям тингл йди.— деди ЭНам менинг ҳайратланишимдан ажабланиб,— Нима эдиё

= Анову чўлоқ. 3, Олакўз Ҳам тинглайдими сизнир

— Йўқ, у сенга ўхшаб сал қулоқсизроқ.

Менгзалишдан бу ғал жаҳлим чиқмади. Энам
билан жониворлар ўртасидаги ғалати мулоқот жуда қизиқтириб қўйганди мени,

— Агар шуниям гапингизга юритй олсангиз, —дедим
жиддий. — Ҳозироқ йўнғичқангизни ўриб ташлайман.

— Ўрмай қўя қол1— Энам косани Қозонги, Қозонни
кобага уриб пўнғиллади.— Одамни ёш бола қиламан
дейсан-а; И ,

— Қизиқ-да энди, эна;— дедим ёлвориб.— Чин ёўзим, ёгар мана шу такани тапингизга кирита олсангиз,
эртага анову кичкина томчангизни Ҳам ёувоқдан Чиқйриб бераман. б

— Кулди мол кўрмай юргандай гапирасан-а, болам,— энам хиёл ройиш билдиргандай бўлди.— Қўй,
одамни уялтирма.

— Жо-он, эна1— бориб у кишининг елкасидан тутдим.— Йўқ, деманг.

Энам эркалашимдан ийиб кетиб, ўрнидан турди.
Бир менга, бир оёқларини узатиб ётган Олакўзга қараб туриб,тағин фикридан қайтди. .

— Одамни артист қилма, болам, — деди.— Қариган
чоғимда артист қилиғим нимаси) Керак экан, бор,
ўзинг қилавер.

— Гап менда эмас, сизда, — дедим бўш келмай.—
Мен минг гапирсам ҳам ғиқ этмайди бунингиз. Йўқ деманг энди, эна. Нимаси қийин, борасизу гапирасиз, та
" мом-вассалом.

— Қейин устимдан ҳингир-ҳингир куласан, шундайMu?— Энам менга шубҳаланиб тикилди. — Биламан мен
сени...

— Қулган номард, — дедим бир 03 қизишиб.— Қизиқмисиз, энанинг устидан ҳам куладими, киши. Қун
74

   



далик ишингизни кўз ўнгимда қайтаринг деяпман, холос.

— Ундай бўлса, майли. — Энам қўлларини кир сочиққа сурта-сурта, қўра томон юрди. Лекин ҳозир қилиши лозим бўлган иши ўзига эриш туюлаётгани бутун
хатти-ҳаракатидан сезилиб турарди. Ҳатто ярим йўлда
изига қайтмоқчи ҳам бўлди. Ёлворувчан тарзда тикилиб турганимни кўргачгина, истамайгина яна олдинга
юрди. Таканинг тепасига боргач, мен томонга хижолатомуз қараб қўйди-да, бировнинг гапини сўзма-сўз қайтараётган одамдай, қатъиятсиз оҳангда "буюрди:

— Олакўз, тур ўрнингдан — Олакўз, кавш қайтариб, қимир этмай ётаверди. Таканинг қулоқсизлиги
энамнинг асл ҳолига қайтишига кўмаклашди. Гапи икки бўлишига кўникмаган энам бирдан тутақиб кетди.

— Нима, кармисан, тур ўрнингдан деяпман — деди
бақириб.

Олакўз ошиқмай ўрнидан қўзғалди-да, оёқлагач,
энамга норози тикилиб, кМи-нумз деб қўйди.

— Бор, сувлаб кел — Энам қўли билан чай томонга
ишора қилди.— Тез-тез қимирла1

Олакўз, оқсокланиб, қўра этагига борди-да, улкан
темир идишдан сув ичган бўлди. Сўнг қайтиб, яна жойига ётиб олди.

— Қойил1 — мен чапак чалиб юбордим.

Шу пайт даштдан ҳадикли мўнграш эшитилди. Қизиқсиниб, ўша томонга боқдим. Қашқа, қулоқлари динг,
шу томонга тикилиб турарди.

— Юрагинг ёрилмасин,— деди энам қўрадан чиқа
солиб.— Ювиндингга ҳеч ким тегаётгани йўқ.

Аммо бу гап, афтидан, Қашқани тинчлантирмади шекилли, туйқусдан аразлашга ўтди. Ҳозир пиёзга тушаман, деган оҳангда кетма-кет мўнграб, пиёз пайкали
томон юрди.

— ҲҚилиғинг қурмасин,— деди энам норози бўлиб,—
ўрта ерда Қашқаки безовта қип қўйдик. Энди у осонликча кўнмайди. Мол дейсан, қара, пиёзга тушиш ёмонлигини шуям билади. Қасдма-қасдига бораяпти. Индамасанг, кирадиям. Қейин бошимга бир тўда ғалвани
орттириб олади. o

Ҳақиқатда Қашқанинг важоҳати бежо, қадам олиши
секин-аста тезлашмоқда эди. Энамнинг тергашлари Ҳам
кор қилмай қўйди унга. Ноилож қолган энам ердан темир косовни олди-да, ювинди идишга тақ-тақ уриб, эр



каловчи оҳангда чақира бошлади. .
, — Қашқа, келақолг Қелақол бу ёққа) Қашқа: Қашқажон1

Қашқа юришдан тўхтаб, ишонқирамай бошини биз
томонга бурди. Энам идишни бот тақиллатиб, қўлини
сирмади.

— Қелақолт Қелақол тезроқ)

Қашқа ҳакуз ишонқирамай, тумшуғини чўзиб бирпас қараб турди-да, сўнг худди ёш бузоқлардай ўйноқлаб, ҳовли томонга югуришга тушди. Ортидан бузоқлар
Ҳам эргашди. Учовлари ўйноқлашиб, диконғлашиб келавер,си. ,

Бошқа иложим қолмагач, ўроқни елкага ташлаб,
йўнғичқапояга жилдим. Қун исигандан исиб борар,
аммо ваъдани бажармай бўлмасди. Йўл-йўлакай айбдорни -– Олакўзни тепиб ўтишдан ўзимни тиёлмадим.
Бироқ у лоақал пинак ҳам бузмади.

Бу пайтда Қашқа бошлиқ бузоқлар идишдан мириқиб-мириқиб ювинди ичишмоқда эди. i 7



МУАЛЛИФДАН

Сиз жониворлар оламига қизиқасизми2

Табиий, қизиқасиз. Аммо кўпчилигимизнинг бу қиэиқишимиз шунчаки назар солмоқдан нарига ўтмайди, Дейлик, ит ёки мушук. Биз уларни уй жониворлари
сифатида қабул қиламиз ва турган гап, муносабатимиз ҳам шунга яраша бўлади. Ушбу жониворларда ўзига хос хулқ, қолаверса, қалб мавжудлигини асло хаёлимизга келтирмаймиз. Бир гап билан айтганда, кузатувчанлик етишмайди бизда, Натижада, жониворлар девордан наридаги ўзга олам махлуқотлари бўлиб қолаверади.

Жониворлар ҳақида ёзиш, улар образини адабиёт-та олиб кириш дастлаб хаёлимда йўқ эди. Шунчаки
кузатувчи эдим. Паррандалардан тортиб жониворларгача, бариси мени жуда қизиқтирар, айниқса, уларнинг
турфа хил хатти-ҳаракатларини кузатиб ўтиришни хуш
кўрардим. Бир қарашда ўта аҳамиятсиз туюлган жониворлар ҳаракати ҳамиша маълум бир мақсадга йўғрилишини ва ҳар бирининг ўзига яраша хулқи борлигини болаликдаёқ сезгавман.

Дастлаб майналар билан қизиққанман. Бу қушларнинг бироз муғамбирлиги, хийла жанжалкашлиги, шунингдек, тузуккина ўғрилиги, энг асосийси, ҳар қайсиси турфа феъл-атворга эга эканлигини пайқаганимдан
сўнг, паррандалар ҳақидаги - жўн тасаввурим изсиз
йўқолиб, беихтиёр бошқа жониворлар ҳаётини ҳам синчковлик билан кузатишга тушганман. Оқибатда, жониворларнинг қизиқ ва ранг-баранг олами секин-аста ўзлигини
намоён эта бошлаган. Аммо кузатишларим ҳақида бирор кимсага оғиз очмасдим. Сабаби, жониворлар ҳаёти ва қилиғи тўғрисидаги дастлабки таассуротларим
тингловчилар томонидан лоқайд кутиб олинган, жониворларда ҳам кўнгил мавжудлигини камдан-кам одамга уқтира олганман. Болаларча ҳаяжонларим боқибеғам катталарнинг истеҳзоли табассумига рўпара келгач эса, сукут сақлашни лозим топганман.

ониворлар ҳаётини сукут ила кузатишга одатланганимда, камина тузуккина овчи сифатида айёр тулкилар ортидан кунлаб сарсон бўладиган, қишда даштларда тентирайдиган бўриларни лоақал бир бор кўрмоқ умидида жардаги пистирмада баъзи тунларни бедор ўтказишгача бориб етгандим, Аммо бирорта бўри



 

 

ни кўролмаганман, уларга кейинчалик тўқнаш келганман. Ўта салобатли бу жонивор мардлиги ва совуққонлиги билан бошқа ҳайвонлардан жуда фарқланиб
туради. Турқининг ўзиёқ одамни ваҳимага солади.

Бўриларни дея пистирмада тунаган кезларимда атиги
ўн тўрт ёшда эдим. Бу ҳаракатларимни уйдагилардан
ва қишлоқ аҳлидан пинҳон тутардим. Бу ишда менга
Хуррам овчи деган кимса кўмакка келганди. Хуррам
ака жониворлар ҳақида жуда кўп нарса билса-да, иётадир билганлари ва кўрганлари тўғрисида бировга
гапирмасди. Аслида овчилар жуда ҳангоматалаб, бирга ўнни қўшиб сўзлайдиган халқ бўлади. Бироқ бу одат
унга зид, ўз дунёси, ўз олами билан яшайдиган камгап
одам эди у. кҲайвонот дунёсини одамлар тушунмайди, — дерди Гоҳо ички бир таассуф билан. — Зеҳн С0либ, улардан кўп нарсаларни ўрганиш мумкин. Дашт,
айниқса, тоғ жониворларини, хусусан, айиқлар ҳаётини кузатишни ўша кишидан ўрганганман.

Ҳисор тоғ тизмаларида бизнинг бир жуфт айиғимиз
бўларди. Тўрвада талқон, қотган нон, бир неча сиқим
чақмоқ қанд, қўлимизда эса биргина қўшоғиз милтиқ,
тоғларга чиқиб кетардик. Арчалар панасидан туриб
ўша айиқлар оиласини узоқ кузатардик. Албатта, бироз чўчиб, ўз навбатида, жуда қизиқиш билан томоша"
қилардик. Хуррам овчи ҳамиша бирорта айиқни отиб.
олмоқни ва унинг улкан терисини уйи деворига осиб
қўймоқни орзу қиларди. Аммо ҳаёти давомида бу орзусига етишмоққа бирон марта уринмади. Энди билсам,
журъатсизлиги туфайли эмас, жониворларга нисбатан
айрича муҳаббати Gone бу ишга қўл урмаган экан. У
киши. асосан тулкиларни овларди. Бўриларга сира қотинмасди. Ов баҳонасида ТОҒМа-тТоғ дайдишни яхши
– кўрарди. Ғалати табиатли одам эди. кПахмоқ2 қисса
сидаги Панжи саёқ образи қисман У кишидан олинган.

Хуррам акадан менга жониворлар табиатини кузатишда ниҳоятда зарур бўлмиш сабр-тоқат мерос бўлиб
қолган. Эндиликда камина дурбиндан фойдаланаман.
Бу асбоб кузатишни жуда енгиллаштиради. Узоқдан туриб истаган жониворингизни кўп бўйи кузатиб ётишингиз мумкин, Фақат чидам бўлса бўлди. Аммо бу иш
ҳеч қачон осон кечмайди. Тоғ табиати сизга ҳеч нарсани осонликча раво кўрмайди. Сизни у гоҳ кучли жаласи билан сийлайди, гоҳ туманлари билан чирмайди,
тоҳ эса куйдирувчан офтоби қоқ манглайингиздан уриб



туради. Тоғ ҳавоси салқиндек туюлгани билан қуёши
куйдирувчан, бир кунда ҳабашдек қорайтириб ташлайди. Хуллас, бир қатор қийинчиликларга бардош,
берганингиздан сўнггина тоғ сизга ўз бағрини оча бошлайди. Қерак пайтда дов-дарахтлари билан жонингизга оро киради, Хавфли ҳодисалар тоғда тез-тез учраб
туради. Эҳтиёткорлик ҳамиша зарур...

Уй ҳайвонларидан тоғ эшаклари ўзининг ажойиб
фазилатлари билан диққатимни тортган. Ҳамиша оғир
юк остида куйманадиган бу жониворлар йўл танлашда ва манзилни адашмай топиб келишда ўта зуккодир.
Адабиётда отга кўп ва хўп таъриф берилган. Лекин
эшак жониворнинг ўзига хос хусусиятлари ҳақида деярли лом-мим дейилмаган. Ваҳоланки, манзилдан адашмасликда, сабр-тоқатда, чидам ва матонатда, яшовчанликда эшак деганлари от жонивордан жуда устун
туради. Шунингдек, бошқа уй жониворлари ҳам бизнинг назаримизда бир бутун яхлитлик касб этади: тилсиз ва онгсиз жонивор. Аслида ҳам шундай, лекин ўша
ҳайвонлар ҳам ўз хулқига эга, бу жиҳатдан улар бирбирига сира ўхшамайди. Бу ҳайвонлар қачонки меҳр
кўрсатсангизгина ўз табиатини сизга тўла-тўкис очади.

Жониворлар ҳамиша меҳрталаб бўлади. Бу ҳолни
КҚашқаз ҳикоямда қисман очишга муяссар бўлганман.
Ҳайвонлар яхши гап билак ёмон гапни оҳангига қараб фарқлайдилар. Қўз қарашингиздан ўзига керакли
нарсаларни фаҳмлайдилар. Шунингчун, агар кузатган бўлсангиз, ит кўзингизга мўлтираб туради. Эчкилар
ҳам қўлингизга ёки танангизнинг бошқа қисмига эмас,
айнан кўзингизга тик қарайди. Ҳаракатингизни нигоҳингизданоқ сезади.

Тоғ ва даштларни кезиб ажиб бир ҳолни кузатганман. Тўғрироғи, ўрганиб чиққанман. Ёввойи жониворларнинг ҳар бири ўз ҳудудига эга бўлади. Тоғу тош
ораласангиз ёввойи ҳайвонларни деярли учратмайсиз.
Асрий арчалардан ўзга нарса йўқдек, хотиржам одимлайсиз. Аммо айни шу дамда арчалар орасидан, тошлар ортидан жониворлар сизни кузатиб турган бўлади. Лекин сиз уларни сезмайсиз.

Гапнинг сирасини айтганда, жониворлар жонли бир
ҳалқа сифатида борлиқни ўраб, тўлдириб туради. Барининг ўз юмуши ва ташвиши бор. Табиатнинг бузилмас қонуниятлари ҳайвонларнинг мавжудлиги ва ҳаракати туфайлигина яшовчандир. Буни ҳис этмоқ учун




кишидан озгина меҳр ҳафсала талаб қилинади, холос.

Қамяна юқоридаги кузатишларим бўйича ҳануз ҳеч
кимга оғиз очмай келаман. Лекин қоғозга тушираман,
фақат бадиийлаштирган ҳолда. Жоиониворларнинг хулқи ва яшаш тарзи ҳақида нечоғли ҳикоя қила олдим,
бу ёғи энди сизнинг ҳукмингизга ҳавола, ази

з ўқувчим)

– МУНДАРИЖА
Пахмоқ (Қисса)... 38 Қашқа (Ҳикся) , u. . 69
Уғри (Xusoa) 1). 63 Муалдлифдан ozm Й

НОРМУРОД НОРҚОБИЛОВ
ПАХМОҚ

(Қисса ва ҳикоялар)

Тошкент ғЎқитувчи) 1997

Таҳририят мудири Х. Ҳайит жетов
Муҳаррир М. Аҳмедов
Бадиий муҳаррир Б. Юсупов
Муқава ва расмлар мусаввира Г. Қеворков
"Техник муҳаррир С. Турсунова
Мусаҳҳиҳ М. Иброҳижова

ИБ М 7237

"Теришга берилди 27,03.97, Босишга рухсат этилди 14.05,97, Бичими
14 Х 10852, Тип қоғози, Қегли 10 шпонсиз. Адабий гарнитура. Юқори босма усулида босилди. Шартли б. т. 4,20, Шартли кр. отт,-4,41.
Нашр. т. 4,15. 3000 нусхада. Буюртма N2 57.

кЎқитувчия нашриёти, Тошкент, 129, Навоий кўчаси, 30, Шарт. нома 13—255—96,

Ўзбекистон Республикаси Давлат матбуот қўмитасининг Тошкент
китоб- журнал фабрикасида чоп этилди. Тошкент, Юнусобод даҳаси, Муродов кўчаси, 1. 1997.


