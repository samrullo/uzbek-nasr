ASR OSHGAN ASARLAR

 

 

«SHARQ» NASHRIYOT-MATBAA
`AKSIYADORLIK KOMPANIYASI
“BOSH TAHRIRIYATI

TOSHKENT — 2004



Tahrir hay'ati:

Bobur ALIMOV (hay'at raisi), Saidd AHMAD, Ahror
AHMEDOV (hay'at raisi o'rinbosari), Naim KARIMOV,
Tohir MALIK, Murodjon MANSUR, Omon MUXTOR,
Umarali NORMATOV, Anvar OBIDJONOV, Shuhrat
RIZAYeV, Nosir FOZILOV, Shukur XOLMIRZAYeV,
Islom ShOG“ULOMOV, Ibodulla ShOYMARDONOV,
Barnobek EShPO“LATOV (hay'at kotibi), O'tkir HOShIMOV.

0—38
Oybek.
Navoiy. Roman. /«Asr oshgan asarlar» turkumi//

Tahrir ha'yati: Bobur Alimov va boshq./. — T.: «Sharq»,
2004.— 496 b.

ВВК 84(50)1

O «Sharq» nashriyot-matbaa aksiyadorlik kompaniyasi
Bosh tahririyati, 2004



Navoiy she'riyati va Navoiy obrazi hamisha
kuchli bir quyosh kabi ko'nglimni tortar edi. O'z
asarlarimda shoir Navoiy obrazi yaratishga zo'r
mayl, orzu, istagim bor edi. Lekin tarixga ko'z
tashlasam, Navoiy gigant, buyuk bir siymo holida qarshimda turar edi. Yoshligimdan beri
Navoiyning oʻlmas, abadiy she'rlarini sevib o'qir
edim, uning jozibali g'azallari borgan sari
ko'nglimga singib bordi, shakl va mazmunlari
yuragimni mast va maftun etdi.

Birinchi bob

I

Bahor quyoshi koʻkning tiniq feruzasida Hirotning
Gavharshod madrasasining haybatli gumbazi ustida
porlar, gumbazning azamat peshtoqlarining naqshlari
sho“lalarda jonli, havoiy bir chamanzor kabi turlituman olov ranglar chaqnatar, kabutarlar dam uchib,
dam sirpanib qoʻnib, gumbaz tevaragida quvonch
bilan inoq oʻynashar edi. Bir tomoni xonaqoh, uch
tomoni katakcha-hujralar bilan oʻralgan madrasaning
keng, tekis, chorburchak sahnidan kecha shovdirab
oʻtgan yomgʻir koʻzga ilinar-ilinmas bugʻ boʻlib havoga ko`tarilmoqda edi. Tolibi ilmlarning aksari bukun
hovliga chiqishgan. Ular yapaloq gʻisht yotqizilgan
yoʻlkalarga boʻyralar solib dars tayyorlashadi. Ularning qay biri «Qofiya»'da, qay biri «Hoshiya»da, qay
biri «Shamsiya»'da. Mana bunda biri kitobni tizzasiga
qoʻyib katta sallali boshini uzluksiz chayqab, koʻzlarini chirt yumgan holda gʻoʻngʻillab «Arabiyot»“ni yodlaydi. Nariroqda uch mullabachcha bir boʻyra ustida
oʻtirib, mushkul bir masalani bahslashadi. Ulardan
biri — sersoqol, rangpar va oriq — oʻz mantiqining

"Madrasalarda oʻqitiladigan darslik kitoblar.
“Arab tili qoidalari.




kuchini koʻrsatishga va «haqiqat mezoni»ni oʻzicha
ta'rif etishga astoydil tirishar, sheriklarining dalillarini
rad etardi. Undan yoshroq, lekin oʻjarlikda undan aslo
qolishmaydigan sheriklari qichqirib, yangi-yangi dalillar, mulohazalarning tilsimli qoʻrg“onini bir zumda
soʻz bilan yasab qoʻyardilar. Ba'zan asl mavzu-bahs
gʻoyib boʻlar, ular bahs asnosida kelib chiqqan yangi
nuqtalarga berilib, soʻz changalzorining tikanli mushkilot bilan toʻla sohalarida urina-urina, yana asli
masalaga qaytishadi. Bahslashuvchilar ba'zan munozara alangasida oʻzlarini unutib, bir-birlariga dagʻal iboralar aytishar, ba'zan burgutday hurpayib, bir-birlariga
chang solmoqqa tayyorlanganday qiziq bir vaziyatda
bir zumgina qotishardi. Bu hol madrasa dunyosida
juda oddiy va tabiiy hodisa boʻlgani uchun ularning
asabiy shovqiniga atrofdagilardan hech kim e'tibor
qilmas edi.

Hujralar boʻm-bo`shdek koʻrinsa ham, xonaqohning pinjiga tiqilgan, quyoshga ters bir hujrada toʻrt
kishi gʻuj bo“lib, odatdagicha, gurunglashib oʻtirishar
edi. Hujra tor, zaxkash. Eshikchaning lang ochiq
boʻlishiga, bahor quyoshida koʻz qamashtirib porlagan
kunduzga qaramay, bu yerda nim qorongʻilik hukm
surardi. Bu narsa yolgʻiz bu hujraga xos sifat emas,
albatta. Madrasa hujralari — tolibi ilmlar maskanlarining keng, bahavo boʻlishi goʻyo odatga, an'anaga,
butun zehniyatga zid boʻlgandek, Sharqda madrasa
hujralari bir-biridan hech farq qilmaydi deyish mumkin... «Ilm igna bilan quduq qazish» degan qadimgi
fikrga hujralarning andozasi yorqin bir misol boʻlsin,
deb bir zamonlar me'moriy san'atda' tolibi ilmlar
uchun shu andozani qabul qilgan boʻlsalar ehtimol...

Nim qorongʻi, zaxkash hujrada ulfati chorning suhbati uzilmas edi. Bulardan uchi tolibi ilm bo£lib,
toʻrtinchisi bu hujra sohibining mehmoni edi.
Bularning ilm darajalari, yoshlari, fe'l-huylari orasida
katta tafovut, hatto ziddiyat boʻlishiga qaramay,

' Goʻzal binolar qurish san'ati.




madrasaning eng qashshoqlari boʻlganlaridan, aksar
vaqt toʻplanib, «ikki yarim — bir butun», deganday
ovqat tadorikini birga koʻrishar edi. Bukun ham xuddi
shu maqsadda yigʻilishib, dekcha qaynatish g'amida
bosh og'ʻritishardi. Yosh jihatdan eng kattasi — hujra
sohibi Aloiddin Mashhadiy boʻlib, chuvak yuzini
dagʻal qora soqol bosgan, payvasta quyuq qoshli, har
vaqt yarim yumuq xira koʻzli, past boʻyli, chamasi
qirq yoshdagi kishi edi. U oʻn besh yildan buyon
«Gavharshod» madrasasida, shu hujrada istiqomat
qilar, bundan biron yoqqa qoʻzgʻalishi ham belgisiz
edi. Aloiddin Mashhadiy oʻz zamonasining eng
peshqadam mudarrislarida oʻn yillab dars olgan boʻlsa
ham, biron ilmda oʻzini yorqin koʻrsata olmagan. Bir
necha yildan buyon ilmlardan koʻngli sovib, darslarga
koʻpincha qatnashmaydi ham. Lekin zamonaning bir
koʻp odamlariga muyassar boʻlgan shoirlik baxti yoki
baxtsizligi uni ham benasib qoldirmagan. U she'rning
turli navlarida qalam yuritadi. Tunlarni uyqusiz
kechirib, devon ham tartib qilgan; muammo'da oʻzini
yagona boʻlmasa-da, har holda eng chapdastlardan
hisoblaydi. Ammo uning bu sohadagi mahorati ham
xuddi devoni kabi hanuz she'r olamiga tanilgan emas,
bu ahvolga u gʻoyat qayg`“uradi, dard uni ich-ichidan
kemiradi. Umidsizlik, oʻksiz ruh uni bir zum ham tark
etmaydi. Shuhrat, iltifot qidirgan shoir shohlarga
boʻlmasa-da, beklarga, vazirlarga, hatto bulardan
quyiroqdagilarga ham qasidalar yozib taqdim etadi.
Savodsiz bekni «Jomi ul-ulum»?, «Xazinai maoniy»,
«Fuzalo va shuaro homiysi»” deb yuksaltiradi. Uning
sultonlarga, hatto beklarga navkar boʻlib oʻtgan otabobosini oftob olamtob yaratilgandan beri davlati,
iqboli zavol koʻrmagan oliy nasabli «saltanat spehrining xurshidi»”” va hokazo puchak, lekin koʻz qa
' Kichik she'r turi; shoirlar muammoda kishi ismini yashiradilar.
“Ilmlar yig`indisi,

“Ma'nolar xazinasi.

“Shoirlar va fozillarni himoya qiluvchi.

“Podshohlik osmonining quyoshi.




mashtirgich yaltiroq soʻzlar bilan madh etmoqqa
mohir. Alojiddin Mashhadiy asabiy, jizzaki, sezgir
shaxs; arzimagan narsaga kishidan koʻngli qoladi. U
kimdan ranjisa, oʻsha soatda bir hajv ila oʻz «dushman»ini soʻz balchig`iga shunday bulgʻaydiki, oʻqirkan, eng chirkin hid burqib turadi.

Ikkinchi mullabachcha hirotlik oʻrta hol oilaga
mansub Zayniddin, qaddi-qomati nozik, xushmuomala, xushsuhbat, havoyi tabiatli yigirma-yigirma bir
yashar yigit edi. U toʻrt-besh yildan buyon tahsil koʻ“rib, ba'zi ilmlarda ancha ilgarilagan. Arab va fors
tillarini yaxshi egallagan. Lekin havoyi tabiatli boʻlishi
va hayotda ziynatni, xursandchilikni sevishi orqasida
tahsilga uncha qunt qilmaydi. Koʻproq vaqtini san'atlarga bagʻishlaydi. Madrasa ahli orasida u oʻzining
husnixati bilan mashhur. Bundan tashqari, yaxshi kuylaydi, g“ijjakni goʻzal chaladi: keyingi vaqtlarda otasi
bilan orasi buzilib qolgach, faqirlikka tushdi. Bu
madrasada va oʻzga madrasalarda boʻlgan asilzoda,
sohibi davlat! talabalarning va Hirotdagi bekzoda,
vazirzodalarning kechki bazmlariga, yig“inchoqlariga
borib, kuyi, sozi bilan oʻltirishni qizitib, qornini
toʻydirar edi.

Uchinchi talaba ikki yil burun Shahrisabzdan tahsil uchun kelgan doʻng peshonali, miqti gavdali,
oʻtkir, yirik koʻzli oʻn sakkiz yashar Sultonmurod edi.
Bu yigit Shahrisabzda mashhur sangtarosh ustaning
oʻgʻli edi. Usta Samarqandda ish vaqtida katta bir
bino tepasidan yiqilib oʻlganda, Sultonmurod uch
yashar bola edi. Oʻqimishli, jonkash-jafokash onaning
tarbiyasida ulgʻayib, dastlab oʻz shahrida, soʻngra
Samarqandda tahsil koʻrib, nihoyat, qarindoshlarining
yordami bilan Hirotga kelib, bu madrasaga joylashgan
edi. Uning iste'dodi madrasa ahligagina emas, balki
Hirotning aksar olimlariga ma'lum. U barcha mavjud
ilmlarni egallab, zamona olimlarining peshvosi, «saromadi» boʻlishga tirishadi. Diniy ilmlardan tashqari,

' Boy, davlatmand.




riyoziyot', ilmi nujum?, mantiq, adabiyot va hokazolarda keng, pishiq ma'lumot kasb etgan edi. U oʻn
toʻrt yashar vaqtida Samarqandda bir domlasi unga
shunday degan edi: «Qadim zamonda bir olim oʻtgan
ekan. U, agar rub'i maskun'dagi barcha olimlarning
xotirlaridan barcha ulum va funun" banogoh koʻtarilsa, u ilmlarning hammasini asliday tirgizishga qodirman, der ekan. Oʻg'lim, sizda oʻshanday zako va iste'dod koʻraman, sa'y-g'ayratni aslo qoʻldan bermangiz!»
Ilmlarda ana shu afsonaviy olimning darajasiga koʻtarilish Sultonmurodning gʻoyasi edi.

Bu yerda hammadan ajralib turgan shaxs —
Aloiddin Mashhadiyning mehmoni samarqandlik
Toʻg'onbek edi. U yoʻgʻon, chorpaxil gavdali,
dakkam-dukkam qizgʻish mo`ʻylabli; keng, qoramtir
yuzining yonoqlari boʻrtgan; qisiq koʻzlari ayyorcha
beqaror; kunlar isib ketgan boʻlsa ham, uning egnida
qoʻpol eski poʻstin, boshida qunduzi qalin katta
boʻrk... Toʻg'onbekning ota-bobolari Amir Temur
davrida katta mansablar ishgʻol etganlar. Ularning
orasidan mashhur askar boshliqlari, davlat xodimlari
va dabdabali tarxon'lar chiqqan. Lekin, keyinchalik,
Temur davlati parchalanib, shahzodalar orasida tojtaxt uchun urush, janjallar qizib ketgach, bu oilaning
ovozasi asta so“na boshlagan: dadasi Feruzbek qaysi
bir safarda dom-daraksiz gʻoyib boʻldi. Obroʻli obog“alari“, tag“oyillari, amakilari ham birin-sirin mavqelarini yoʻqotdilar. Ba'zilari aka-uka, ota-bola sultonlarning oʻzaro urushlarida qirildi, ba'zilari oʻz dushmanlaridan xavfsirab yoki yangi baxt qidirib, uzoq
ellarga koʻchib ketdi. Oʻn yetti yoshdan boshlab
Toʻg“onbek Movarounnahrda, Xurosonda, Dashti
Qipchoqda, Iroqda va, umuman, bir vaqtlar Amir
Temurning qilichiga tobe boʻlgan bir ko“p mamlakat
' Matematika.

? Astronomiya.

“Dunyo ma'nosida.

“Fanlar.

$ Podshohdan alohida huquq va imtiyozlar olgan aslzoda.
“Qarindoshlari.




larda qaynoq siyosiy kurashlarga, uzluksiz qoʻzgʻolonlarga, fitnalarga boshi bilan shoʻngʻidi. Baxt, shonshavkat qidirib, oʻzini oʻtga-choʻ“qqa urdi. Chig`atoyoʻzbek sultonlari, turkman beklarining ostonalarini
yaladi. Har qaysisida bir muddat xizmat qildi: aldadi,
aldandi; taladi, talandi. Nihoyat, bundan ikki oy
ilgari, yigirma besh yoshida Hirotga yuzlandi.
Uchrashuvning tasodifiy boʻlishiga qaramay, Aloiddin
Mashhadiy bilan doʻst tutunib, bu hujraga tiqilib oldi.

Toʻg'“onbek chalasavod boʻlsa ham, ilm-fanning
qadri-qiymatini biladi. Talabalarning suhbat va
munozaralariga diqqat bilan quloq soladi, lekin bu
sohani oʻzi uchun begona hisoblaydi. Ilm-tahsil —
yuvosh, tinch, sabr-qanoatli odamlarning ishi, Toʻgʻonbekning xayoli esa har vaqt jahongashtalik olamida parvoz etadi: u uchqur otda chaqmoqday yonib,
janglarda qilichbozlik qilishni, o“q-yoy otishdagi kuchi
va mahorati bilan barchani tong qoldirishni, qal'alarga
bosqin yasashni, togʻday yuksalgan qoʻrgʻonlarga botir yigitlar bilan birga shotular' qoʻyib, hoy-huy, arosat
solishni, sahroyi xalqning qishlovlariga ot qoʻyib,
minglab qoʻylarni oʻlja haydashni sevadi. Toʻgʻ“onbek
biron tumanga bek tayinlanib, atrofiga bir dastagina
chopqinchi zabardast yigitlardan toʻplab, hiylanayrang, aldash, doʻq, bosqinchilik va hokazo yordami bilan oʻzga beklarni, hokimlarni biror-biror agʻdarish, nihoyat, poytaxtlardan shohlarni haydab, oʻzi toj
kiyish yoki qangʻib yurgan shahzodalardan bironta
boʻsh-bayovini taxtga oʻtqazib, butun hokimiyat jilovini oʻz qoʻlida tutish singari umidlarning yurakdagi
alangasi bilan yashadi. Buning uchun kurashdi. Na
qilsinki, bu umidlarni amalga oshira olmadi. Hatto
bir necha dafa bu qing`ʻir yurak boshqalarga sezilib
qolayozdi. Uning boshi bilan birlikda bu telba umidlarni kesmoqqa koʻtarilgan qilichdan oʻzini zoʻr-bazoʻr
qutqarib, Hirotda bu madrasa kavagini in qilishga
majbur boʻldi. Lekin Toʻg“onbek hali bu umiddan

' Narvonlar.




qaytgan emas. Unda hali ishonch zoʻr: Temurning
evara-chevaralari koʻp; bular ham qoʻziqorinday
koʻpayib turadilar. Bola otaga, ota bolaga, aka ukaga,
togʻa jiyanga qarshi isyon koʻtarishi bu mamlakatda
bir odat boʻlib qolgan. Bundan tashqari, katta-kichik
shaharlarda, viloyatda beklar, hokimlar bor. Mol
mulkka, shon-shavkatga, hokimiyatga ularning ishtahalari hamisha karnay. Shu sababdan Toʻgʻonbek
qonli gʻavg'olarning, ur-yiqitlarning uzoq davom etajagini anglaydi-da, faqat oʻngʻay fursat va sharoitni
kutadi...

Vaqf mablagʻlari bilan kun kechiruvchi talabalarning ahvoli ogʻir. Qoʻllariga tekkan naqdlarni qish
allaqachon yutib qoʻygan. Endi haftada bir-ikki topqir
qozon qaynatish ham mahol. Sotish uchun qoʻlga ilinarli hech nima yoʻq. Ovqat toʻgʻrisida bosh qotirilar
ekan, aksar vaqt Toʻgʻonbek: «Bir ilojini topg'aymiz,
Hirotday shahri azimda bu qanday dagʻdagʻa!” deb
poʻngʻirlardi-da, lapanglab chiqib ketar, ovqat uchun
kerakli masalliqni tezda topib kelardi. Kissasining
koʻpdan buyon qup-quruqligini sezsalar ham, mablag'ni qayerdan va qanday qilib topganligini undan
surishtirmas edilar. Lekin bukun gap shu toʻgʻrida
soatlab davom etsa ham, Toʻgʻ“onbekdan sado chiqmadi. U fe'li ayniganday, hujraning bir burchagiga
tiqilib, qisiq koʻzlarini bir nuqtaga yomon tikib oʻtirdi.

Chuchitilgan moy va qovurilgan goʻshtning mazali
hidi dimogʻlarga urildi. Bir koʻp hujralarda kunda ikki
mahal laziz taomlar pishiriladi. U hujralarning egalari
vaqfxoʻrlar emas. Ular yuksak oilalarning oʻgʻillari.
Ular kechalari shirin suhbatlar tuzadilar. Doʻst-yorlar
yigʻilishib, chagʻir! ichib, musiqiy va raqslar bilan tong
ottiradilar...

Uzoq kengashdan soʻng biron ma'qul chora topilmagach, yogʻochday qotgan, junsiz, taqir poʻstakda
hujra toʻrida oʻtirgan Aloiddin Mashhadiy kichkina
gavdasi bilan yengilgina qoʻzgʻalib, uzun pechi osilgan

'May.




katta sallali boshini chayqadi. Soʻng dardli bir uh tortib, dunyoning buqalamunligi haqida shikoyatlandi,
ingichka tovush bilan choʻzib oʻqidi:

Uftod ast dar jahon bisyor,

Betamiz arjimandu oqil xor'.

Zayniddin sinovda koʻp durust natija bergan taklifni, ya'ni Hirotning saxovatli a'yonlaridan? yoki eski
shahzodalardan biriga qasida yozib, murojaat qilishni
taklif etdi. Bu fikr hammaga ma'qul tushsa ham,
Aloiddinga yoqinqiramadi, chunki bu uning yolgʻiz
oʻziga xos ish boʻlib, boshqalarni sherik qilishga tobi
yoʻq edi. Kim biladi, ehtimol, Mashhadiyning silliq
nazmi, rangli uslubi valine”mat”ning koʻnglini shunday
asir qilarki, u aqcha bilan birga bir necha qoʻy va
isqarlot" chakhmon ham in'om qilib yuborar! Shu
damgacha Mashhadiy hech bir boyondan, hech bir
a'yondan bunday iltifotga noil bo`lmagan esa-da,
xomtamalik orqasida shunday mulohazani xotiridan
kechirdi...

Aloiddinni yumshatish uchun Zayniddin ingichka
qoshlarini ma'nodor chimirib, dedi:

— Agar qasida shoiri boʻlsam edi, xoqon ibni
xoqon Sulton Husayn Boyqaro hazratlariga bir bemisl
qasida yozib, janobi oliydan shohona sarupolar olar
edim, chunki ayni vaqti: ikki hafta muqaddam ul
janobning muborak boshlariga humoyun qushi”
qoʻndi, koʻngillari barqaror boʻldi. Shuaro“ga saxovatning yetti darvozasini ochishlariga aminmen.

— Sulton hazratlarining oʻzlari ham otashnafas
shoir emishlar,— dedi Sultonmurod,— ash'or'ni
go'zal va ravon soʻylarmishlar. Ma'niyi xos'ning,

'Ma'nosi: Aqlli, o'qimishli odamlar xor-zor boʻlib, johillarning aziz bo'lgani
dunyoda koʻp koʻrilgan hodisadir.

? Davlatda yuqori mavqeli, e'tiborli odamlar.

"Himoya qiluvchi, xayri ehsonli kishi.

“Qimmatbaho mato.

"Podshohlik qushi.

“Shoirlarga.

” She'rlar.

“Alohida, nodir, chuqur ma'no.




nozik, rangin xayolning oshiqi boʻlgan tojdorning,
albatta, shuaroga homiy boʻlishlariga aslo shubha qilmaymen...

Aloiddin bu soʻzlarga e'tibor qilmaganday koʻrinishga tirishsa ham, ichi yulindi. Zayniddinning soʻzlarini kinoya deb tushundi. Sultonmurodning soʻzlariga: «Yangi podshohning oʻzi katta shoir, nozik zavq
egasi. Sen unga qasida yozib ovora boʻlma!» degan
ma'no berdi-da, boshini ichiga olib, sukut qildi.

Hali ham hurpayib oʻtirgan Toʻgʻ“onbek, odati
boʻyicha, salmoqlanib:

— Soʻfi so“gʻon yer, topilsa yoʻgʻon yer, deganday,
endi podshohdan bir nima yulmoqchimisizlar!
Tangriga sigʻininglar... Tojdorlarning oʻziga yarasha
tashvishi bor: navkar saqlash kerak, qoʻrg“on tuzatish
kerak. Podshohlar madrasadan koʻra, safar to`gʻrisida
koʻproq oʻylashi kerak, — dedi.

— Husayn Boyqaro hazratlari ham shoir, ham ilmparvar emishlar. Yaxshi ishlarga bel bog'ʻlashlarini
umid qilmoq mumkin,— dedi Zayniddin ishonch
bilan.

— Sahroning bagʻri yomg'irga tashna boʻlganidek,— dedi Sultonmurod qoʻllarini harakatga solib,— koʻhna Xurosonning eli adolat va fazilat
quyoshiga tashnadir. Shoyad umidlarimiz behuda
boʻlmas.

Toʻgʻ“onbek dakkam-dukkam mo`ylabini yoʻgʻon
barmoqlari bilan chimtib, kinoyali kulib qoʻydi.

Aloiddin Mashhadiy yarim yumuq ko`zlarini, har
vaqt ensasi qotganda qilganidek, butunlay yumib
oldi.

Eshikda qari farrosh Hoji Solih paydo boʻldi.
U darveshnamo, kamtarin, xayolchan kishi edi.

— He, a'lam molata'lamun', shundamisiz? — dedi
Sultonmurodga va tabassum bilan davom etdi chol. —
Chorsuv tomonga yoʻlim tushgan edi, halvofurush
doʻstingiz sizning va mulla Zayniddinning bormoq
' O“qimasdanoq koʻp bilim orttirgan, katta olim ma'nosida.



liqlarini oʻtinib qoldilar. Yangi ash'or oʻqib beradilarmi yoki oʻzga mulohaza...

Sultonmurod suyunib Zayniddinga qaradi.

— Boramiz, albatta, — dedi Zayniddin oʻrnidan
qoʻzgʻalib, — shirin suhbat bilan dillarning gʻ“uborini
sovuramiz.

— Ajab Hirot ekan! — dedi boshini qimirlatib
Toʻgʻonbek. — Halvofurushi ham shoir, kabobpazi
ham shoir... Boringiz, g“azalining toti boʻlmas, balki
halvosining totli boʻlishida gumonim yoʻ Qq...

— Halvofurush mavlono Turobiy insoni komil
odam, — dedi jahl bilan Zayniddin. — Istasangiz, sizni ham olib boramiz, oʻzingiz xolis baho berursiz.

Toʻgʻonbek, rozi boʻlgandek, jilmayib qoʻydi.
Aloiddin Mashhadiy koʻzlarini sal ochib, yuzini ters
oʻgirdi.

Ular peshin namozini oʻqib boʻlib, madrasadan
chiqishdi. Eski boʻlsa ham, top-toza, uzun, keng
olacha toʻn kiygan, boshlariga qordek oppoq salla
oʻragan va madrasa ahliga munosib mutavoze'lik ham
g'urur bilan ketayotgan ikki mullabachchaning oʻrtasida qoʻsqi poʻstinli, katta boʻrkli, chorpaxil Toʻ
gʻonbek, otda koʻp yurganidan, oyoqlarini kerib bosib,
lapanglab borar edi. Odati boʻyicha, Zayniddin yoʻlyoʻlakay bir-ikki yerga, koʻz ochib yumguncha kirib
chiqishi kerakligini aytib, hamrohlarini sudradi.
Toʻgʻ“onbek norozilanib poʻngʻilladi. Sultonmurod
ma'nodor kulib qoʻydi. Zayniddin bilan yoʻlga chiqilsa, manzilga horib-charchab borilar edi. Har koʻchada, har muyushda uning turli tabaqaga mansub
doʻstlari, tanishlari, hazilkashlari va hokazo uchrar;
Zayniddin ularning biridan Hirotda roʻy berib, hali
quloqqa chalinmagan, koʻpincha, qiziq bir voqeani,
sirli bir mojaroni bilib olar; ikkinchisi bilan bir nafas
hazil-mutoyiba qilar, biron latifa aytib, atrofidagilarni
koʻzlari yoshlanguncha kuldirar; uchinchisi bilan biron masala ustida bahslashar... Oyoqda turib shoirning
yangi gʻazali yoki qasidasini, cholg“uvchining yangi
maqomini tinglar; Hirotning koʻcha yigitlari bilan




ularning tilida, ruhida bir nafas hangomalashar;
mudragan semiz qassobning qornini, xasis baqqolning
pachaq tarozusini, havoni yangratib qichqirgan nonvoyning nonini bittadan bayt aytib, hajv etar... Shunday qilib, shaharning qarama-qarshi tomonlariga, masalan, shimoldagi Darvozai Mulkdan janubdagi Darvozai Feruzobodga chiqib qolganini kishi sezmay qolardi.

Sultonmurod tixirlik qilib, sug'urilib qochishni
koʻzlagan Toʻg“onbekning qo`ltig`iga kirib, doʻstining
orqasidan shod va yengil odim otdi; qariyb bir haf
tadan buyon madrasadan chiqmay, nim qorongʻi, zax
hujrada muttasil kitob mutolaa qilganidan, iliq-yorqin
havoda kezishga mayli kuchli edi.

Hirotda bahor... Har ikki yog`ida aksari bir qavatli,
eski, yangi, koʻrimli, koʻrimsiz paxsa devorli uylar
orasida boloxonali, rango-rang, guldor naqshlar bilan
bezalgan imoratlar qatorlashgan toza koʻchalarda,
odamlar gʻuj qaynagan maydonlarda, zumurrad yashilga koʻmilgan bogʻlarda, xiyobonlarda quyosh toshqini...

Zayniddin qiziq gaplar bilan hamrohlarini kuldirib
borar, goho ulardan bir zumgina ayrilib, qayerlarga
bosh suqib, qandaydir tanishlari bilan soʻzlashib, yana
qaytar va hikoyasini davom ettirardi. Sultonmurod
doʻstini tabassum bilan tinglab, Hirotning bahorda
toza husn bilan yashnagan ajoyib manzaralariga
suqlanib qarar, shodlikdan hislarning shoʻxligidan
koʻksi to“lib-toshardi. U Hirotni sevardi. Butun atrofi
muazzam kungurador qoʻrgʻon bilan oʻralgan bu katta
shaharda ulug“ madrasalar, qoʻsha-qoʻsha adl, yuksak
minoralarini tiniq zangori samoga uzatgan masjidlar,
san'atning butun mo£jizalari bilan bezalgan boy
saroylar ham bog`chalar, chamanzorlar oʻrtasidagi
yengil, havoiy koʻshklar, koshonalar, ulugʻ odamlarning, aziz-avliyolarning hamisha ulugʻvor sukunatga
koʻmilgan toza, chiroyli maqbara-mozorlari va hokazo
koʻp edi. Sultonmurod bunday yerlarga takror-takror
kelib, fikrlariga berilib tanho tentirashdan zavqlanardi.
U bu shaharning tarixiga qiziqib, uning eski binolari,




maydonlari, bozorlari, koʻpriklariga doir ma'lumotlarni eski qo“lyozmalardan, vasiqalardan, afsonalardan
toʻplamoqqa boshlagandi. Vasiqalar, afsonalar bu shaharni Iskandar Zulqarnayn bino qilganini soʻylar edilar... Bir yil-bir yarim yil ichida u goʻzal, tarixiy binolar haqida oʻnlab, Hirot haqida esa yuzlab baytlar,
ruboiylar toʻplay bildi. Hirotning ulugʻligi, goʻzalligi,
ahamiyati haqida hamma qalamlar hamfikr edi:

Hirot chashmu charogʻi jamii buldon ast.
Jahon tan astu ba nisbat Hirot chun jon ast!

Hirotliklar o“z shaharlari bilan faxrlanar, uning
tuprogʻini oltinga, bogʻlarini jannatga, suvlarini kavsarga oʻxshatar edilar. Samarqandlik, bag“dodlik, misrlik, hindlik va xitoylik hamma sayyohlarga bu shahar
manzur boʻlardi.

Zayniddin toʻxtab, Hirotning darveshnamo mashhur naqqoshi bilan hangomalashib qoldi. Bu yer tepalik edi, bu yerdan shaharning ajoyib azamat inshooti — Qal'ai Ixtiyoriddin yaqqol koʻrinardi. Bu — qatqat tog“ kabi yuksalgan, muazzam qulalari, kungirador
qalin devorlari, tepa-tepa tuproq uyumlari bilan Hirot
samosiga hokimlik qilgan qal'a edi. Mojarolar bilan
toʻla umrida katta qal'alarni koʻp koʻrgan, ularga jangda hujum qilgan Toʻgʻonbek kichik, qiygʻ“och koʻzlarini qisib, qal'aga tikildi. Bu qal'aning xususiyatlari
tog'risida Sultonmurodga qiziq ma'lumot berdi.
Keyin ular uzoqda, shaharning shimolida Darvozai
Mulk bilan Darvozaiy Qipchoq oʻrtasidagi jomining
quyoshda chaqnagan yetti ulug“ toqi, gumbazi toʻgʻrisida soʻzlashdilar. Zayniddin keldi. Pastda, turlituman olomon bilan qaynagan katta guzarga koʻz
tikdi. Uch katta koʻchaning kesishgan joyidagi guzarda zar yoqa toʻn kiyib, bedov otlarni gʻijinglatgan
magʻrur beklar, olifta bekzodalar, xitoyi shoyi toʻnli,
guldor mahsili davlatmandlar, eshak mingan juldur
kiyimli dehqonlar, tirikchilik mashaqqati bilan zir

"Ma'nosi: Hirot dunyodagi hamma shaharlarning ko`zi va chirogʻidir. Jahon
bamisoli badan boʻlsa, Hirot unga nisbatan jondir.




yugurishgan xarob kosib-hunarmandlar, qandaydir bir
jinoyatkorni sazoyi qilib koʻcha aylantirgan qahrli
sipohilar — navkarlar, dagʻal mallabo“z toʻnli sokin,
xayolchan, shovqin-suronga beparvo darveshlarni
koʻrish mumkin edi. Oʻtkinchilarning yoʻlini to`smoqchi, etaklariga yopishmoqchi boʻlgan gadoylar, shaharning boshqa guzarlariga qaraganda, bu yerda
koʻproq edi. Zayniddin Sultonmurodning tirsagini
turtdi.

— Anavi devqomat, — dedi u birini koʻrsatib, —
Haydar pahlavon... Iroqdan kelgan Mufrid qalandardan Havzi mohiyon'da besh tayoq yeb, oyoq suyaklari
bir xalta oshiqdak boʻlinib ketgan edi. Shayx Husayn
jarroh uning oyogʻini chuqurga koʻmib, qirq kunda
tuzatgan... Gandiraklagan, hov koʻrdingmi, anav mast
olifta umrida besh yuz ming bayt yozgan ulugʻ“ shoirning nabirasi... Bu ham shoir. Lekin gʻazallarini oʻz
yonidan pul toʻlab eshittiradi! Hov anav, baqqol
yonidagi choʻqqi soqol, yelkasi chiqiq chol — usta
Orif Buxoriy... U oʻttiz hunarda yagona: naqqoshlik
va zargarlikdan to sartaroshlikkacha, kimyogarlik va
muqovachilikdan to xodimlikkacha nodir odam. Anav
qashqa yoʻrgʻada jilpanglagan amaldor shahar dorugʻa'sining amakibachchasi Shodi bedoddir. Soqol
mo`ylablaringni qirdirgan kunlaringda uning yoniga
aslo yaqinlasha koʻrmanglar!

Sultonmurod bilan Toʻg“onbek qotib kulishdi. Keyin pastga tushib, olomon ichiga aralashib ketdilar.
Ozgina yurgach, Bogʻi Zogʻonning bosh arki oldidan
chiqdilar. Bu — podshohning saroyi edi va darvoza
yonida beklar, katta mansabdorlar, qurolli sipohilar
har vaqtdagidan koʻproq koʻrindi.

— Yo podshoh biron yerga chiqadi, yoki elchi kelishi kutiladi, — dedi Zayniddin toʻxtab.

— Bejiz emas, odamlarning koʻzlari bejo... — dedi
Toʻ`gʻonbek hasad bilan arkka qarab.

— Kutamizmi? — Sultonmurodga qaradi Zaynid
"Hirotda koʻpincha katta tomoshalar boʻladiganiyhaydon.

= АВВ6 zamoqtla shahar yoki keyt boshlig'i.
= 17



din.— Yur, yur! Oyoqda mador qolmadi, — zoʻrlab
olib ketdi Sultonmurod.

Bozorning g'“ovur-g“uvurli, turli-tuman olomon bilan tola Chorsusiga yaqinlashgach, Toʻgʻonbek birdan toʻxtadi. Yo`ldoshlarining iltimoslariga oʻjarlarcha
quloq solmasdan, shu yerda ayrildi-da, bozor girdobi
ichida gʻoyib boʻldi.

— Sahroyi moʻgʻul ash'or tinglashdan qochdi! —
dedi kulib Sultonmurod.

— Hechqisi yoʻq, — dedi qoʻlini siltab Zayniddin.— Bechora Aloiddinga biron nafaqa topib olib
boradi balki.

Kichkina, xarob do“konchada katta, toʻgarak
barkashlarga uyulgan xilma-xil halvolar orasida о"Шgan mayin harakatli, kamtar, koʻzlari shoʻx, qirq yoshlar chamasidagi shoir Turobiy doʻstlarini suyunib
qarshi oldi. Goʻyo uzoq zamon koʻrishmaganday, holahvol soʻrashdi, yor-birodarlarning, tanishlarning salomatliklari, mashg`uliyatlari haqida ma'lumot oldi.
Bir necha qochirma gaplardan keyin boloxonaga takНГ etdi.

Zayniddin koʻcha tomonga qaragan darichani ochdi. Uy ichiga yorug“ bilan birga xush yoqar koʻklam
shabadasi kirdi. Toqisiga novcharoq odamning boshi
tegadigan eski boloxona guldor sholchalar, chiroyli
jihozlar bilan bezalgan edi. Bu — yuragida ilhomi, hislari, shoirona xayollari jo`sharkan, mehnat bilan kun
koʻruvchi, halvo pishirib, ertadan kechgacha olomonga matoini maqtab qichqiruvchi, tirikchilikning zeriktirgich mashaqqatlariga qaramay, ruhida san'at ishqini saqlab boruvchi kamtarin, olijanob bir shaxsning
qabulxonasi edi. Aksar vaqt Hirotning olim va shoirlaridan ma'lum bir guruhi bu yerga (0"Папаг, агаб,
eron, turkiy tillardagi muhim asarlar oʻqilar, qizgʻin
suhbatlar, mushoaralar va munozaralar boʻlib turardi.

Tokchalarga qalangan kitoblarning qariyb hammasi
ularga tanish boʻlgani uchun biron yangi asar
bormikan, degan umid bilangina yalpi koʻz yugurtirib,
keyin daricha tagiga tiz cho`“kishdi.




Bozorchi olomonning shovqini, uzoqda, temirchilik va misgarlik qatorlarida yangragan «taraqaturuq»lar boshni aylantirar edi. Bir ozdan keyin shoir
halvofurush tandurdan yangi uzilgan ikkita non va
juda nafis ishlangan guldor mis laganchada kesma
halvo olib chiqdi. Dasturxonchani yozib, nonlarni
ushatdi, doʻstlarini oʻz odati boʻyicha, yemakka qistadi. Talabalar bugʻlanib turgan nonni og`izda eriydigan
halvoga qoʻshib, birpasda yeb bitirishdi. Keyin shoirning halvo pishirishdagi san'atini madh etishdi.

— Og'ʻzimizga qandu nabot soldingiz, — dedi
Zayniddin bino qoʻygan siyrakkina miyiqlarini artib.—
Endi badialaringiz bilan koʻngillarimizni zavqiyob qilsangiz...

— Sizlarga manzur boʻlgudek gʻazallar yozilmadi, — dedi shoir oq tusha boshlagan soqolini silab. —
Ba'zi xomroq narsalar borki, ularni o“qimoq bilan
bahramand boʻlmassizlar, deb oʻylaymen. Shirin
suhbatlaringizga tashna boʻlganimdan chorlagan
edim.

— Bu oqshom biz shundamiz, — dedi Sultonmurod qat'iyat bilan, — lutf etib, g'azallarni olingiz.
Shuaro shahri boʻlgan Hirotda yashab, Aloiddinning
ba'zi zoʻraki narsalaridan boshqa, bir haftadan beri
hech nima koʻrmadik...

Halvofurush ohistagina oʻrnidan turdi. Tokchadagi
qalin bir kitobni ochib, uning orasidan bir necha
yaproq yap-yangi, shaldiroq qogʻoz olib, Zayniddinga
uzatdi. Zayniddin qogʻozlarni bir-bir koʻzdan kechirib, Sultonmurodning tizzasiga qoʻydi.

— G`azal oʻqimoqda sen bilan tenglashurlik shaxs
yetti iqlimda ham topilmas, desam, xato qilmasmen.
Marhamat qil.

Sultonmurod she'rni goʻzal oʻqirdi. U oʻqiganda,
she'riyat otashidan mahrum oddiy misralar ham go`yo
birdan yaltirab ketardi. Doʻstining she'rlarida unga
avvaldan belgili boʻlgan ba'zi umumiy nuqsonlarni
yedirib ketish uchun koʻproq zavq va ruh bilan oʻqishga tirishdi. G`“azallarga aksar vaqt musiqiylik nuqtai




nazaridan qarab baholaydigan Zayniddin, zavqqa
to'lgandek, soʻzlarning ohangiga yarasha boshini asta
tebratib oʻtirdi. She'rlar tamom boʻlgach, yoppasiga
yaxshi baho berdi, ayrim o`xshatishlar, kinoyalar ustida mulohaza yurgizib, ularda shoirga xos rang va
xayol borligini ta'kidladi. Hirotning qaysi bir goʻzali
haqida yozilgan bir g'azalni shoʻx ulfatchiliklarda
musiqiy bilan kuylash uchun shoirdan soʻrab oldi va
qogʻozni toʻrt buklab, katta sallasining bir chetiga qistirib qoʻydi.

Sultonmurod esa soʻfiyona ruh bilan yozilgan bir
g'azalnigina maqtadi, uning ayrim misralarini bu nav
g'azallarning eng goʻzal namunalarini bergan Hofiz
Sheroziy va zamondoshi mavlono Jomiy kabi shoirlarning misralari bilan chog£ʻishtirdi. Bu munomabat
bilan u turli zamonlarda oʻqigan va kuchli xotirasida
saqlangan oʻnlab shoirlarning butun-butun в"атаПапni, ruboiylarini birin-ketin oʻqib, izohlab, falsafiy qimmati haqida soʻzlay boshladi. Nihoyat, Sultonmurod
soʻzini bitirgach, shoir shogirdning ishidan xabar
olgani doʻkoniga tushib ketdi. Lekin she'r va shoirlar
haqidagi soʻz kesilmadi. Hirotning eski va yangi shoirlaridan bir koʻplarining asarlaridagi goh yaxshi, goh
nuqson, lekin qiziq jihatlar ustida Zayniddin, goʻyo
maxsus ravishda tekshirgandek, juda maroqli narsalar
gapirdi. Keyin ba'zi shoirlarning tirikchiliklari, fe'latvorlariga doir latifa yoʻsinli hikoyalarni qatorlashtirib tashladi. Mavlono Jomiy bilan mavlono Sogʻariy!
oʻrtasida boʻlgan hazil-mutoyibalarning eng qiziqlarini
aytarkan, Sultonmurod ichaklari uzilguday xaxolab
kuldi. U endi ichidan otilmoqqa tayyor qah-qahani
qaytarishga intilib, doʻstiga: «Bas, jonim, bas endi!»
der va nafasini rostlar ekan, mavlono Turobiy kirdi.

— Do`konga tushib chiqaman, deb shaharni
aylanib keldingiz shekilli? — dedi Zayniddin.

— Afsuski, boʻlmadingiz,— dedi Sultonmurod

' Abdurahmon Jomiy (1414—1492) — mashhur shoir. Navoiyning doʻsti; Sog'atiy — XV asr shoirlaridan.




namlangan koʻzlarini artib,—- Zayniddinning ajoyib
soʻzlaridan mahrum qoldingiz.

— Men, — dedi halvofurush yuzida quvonch bilan,— shunday bir inson haqida xabar keltirdimki,
uning har bir soʻzi bebaho gavhardir.

— Xoʻsh? — deb tikilishdi ikki talaba birdan.

— Shahrimizga Alisher Navoiy qaytibdilar.

— Rostmi?
— Albatta, butun shahar yolgʻon soʻzlamas.
— Istiqbollariga chiqmoq kerak, — oʻrnidan

qoʻzgʻaldi Sultonmurod.

— Biz g'aflatda qolibmiz, manzillariga yetibdilar. — Qoʻli bilan, oʻtiring, ishoratini qilib, gapida davom etdi halvofurush. — Zayniddin, siz Alisherning
suhbatlarida boʻlganmisiz?

— Boʻlmadim. Lekin bir necha daf'a madrasaga
kelgan edilar. Ustodlarimiz bilan oralari yaqin edi.

— Kapalak gulzorda aylanganidek, — dedi halvofurush shoir, — ul janob ham to goʻdaklikdan boshlab
arbobi ilm, fikr, she'r va san'at orasida kezadilar.

— Alisher Navoiyni kaminangiz koʻrgan emasmen,— dedi hayajonlanib Sultonmurod, — ammo
Hirotga kelgan soatdan buyon jahonning u nodir siymosi toʻgʻrisida yaxshi ta'riflar eshitdim. Ilm va fan
daryosini koʻngillariga jo qilmishlar. She'rlari haqida
ta'rifga hojat yoʻq. Oʻz soʻzimizning gavharshunosini,
oʻz she'rimizning Firdavsiy va Nizomiysini koʻrmoqqa mushtoq edik. Alhamdulillo, ko“rurmiz. Marhamat
qilib, u janobning hayotlari haqidagi ma'lumotlaringizni batafsil aytib beringiz, chunki fazilatlari
toʻgʻrisida koʻp eshitdim. Ammo hayotlari haqida qariyb hech nima...

Shoir Turobiy boshini quyi solib, bir muddat
oʻylab qoldi-da, koʻzlarini xayolchan suzib, gapira
boshladi:

— Garchi Alisher janoblari bilan faqirning orasida
munosabat va robita! unchalik barpo boʻlmagan esa
"Aloqa.



da, har bir hirotlik kabi, u janobning hayotlariga doir
ba'zi jihatlardan xabardormen. Alisher bu shahri
azimda baland martabali, najib bir oilada tugʻilganlar.
Bobolari, otalari avlodi Temurga benihoyat xizmatlar
qilganlar... Ulum, fununning qadri qimmatini bilgan
ota bir vaqtlar Abulqosim Bobur zamonida Sabzavor!
hokimi edi, u kishi farzand arjimandiga goʻdaklikdan
goʻzal tarbiya, husn, axloq bergan. Alisher ham ilmning har bobida ulug“ iste'dod koʻrsatgan. Hamma
ilmlarga bepoyon muhabbat bogʻlagan; yana bir nuqta
shulki, Alisher va alhol toji davlat boʻlmish Sulton
Husayn Boyqaro hazratlari goʻdaklikda doʻst va hammaktab ekanlar.

— Alisher, buni yaxshi bilamizki, bolalik yillarida
ikki tilda badialar ijod qilib, Zullisonayn? laqabi bilan
shuhrat topdilar. Alisher marhum Abulqosim Bobur
saroyiga xizmatga kirganlarida, gʻ“olibo, oʻn besh yoshda edilar. Shu davrda oʻzbek va fors tillaridagi ash'orlari el orasida ham shuaro nazarida gʻoyat maqbul va
margʻub edi. Forsiy ash'orda «Foniy», turkiy ash'orda
«Navoiy» taxallus qoʻllagan bu bola soʻz dengizidan
shunday durri gavharlar sochdikim, eng nodir qalamlar taajjubda qoldi. Yodimda bor, Hirotning barcha
peshqadam shoirlari aksar vaqt yig`ilishlarda uning
ajoyib matla”larini tatabbu“ qilar edilar.

— Mavlono Lutfiy kabi, — deb soʻzga aralashdi
Sultonmurod, — ovozasi olamni tutgan keksa shoir
hali go'dak Navoiyning oʻz tilidagi bir bayti uchun
oʻzining uzoq umrida aytgan jamiki g`azallaridan voz
kechishga tayyor ekanini bildirgan ekan. Bu rivoyatga
ne deysiz?

— Shubhasiz, toʻg'ri. Mavlono Lutfiyning oʻzlari
uning sehrli qalamining ta'rifini menga bir necha bor
aytgan edilar, — deya javob berdi mavlono Turobiy.— Filhaqiqat, ona tilining asli tuganmas oltin kon
' Xurosonda kichik bir shahar.
"Ikki tilli.

“G'azalning ilk bayti.
“Tekshirmoq.




larini yosh Navoiyning moʻjizali qalami kashf etdi.
Alisherning turli ilmlardagi qudrat va iqtidorini siz
oʻz ustodlaringizdan, zamonaning ulugʻ“ olimlaridan
soʻrangiz. Alisher Hirotda, Mashhadda koʻp yil tahsil
koʻrdi.

— Mudarris mavlono Fasihiddinning soʻzlaricha, — dedi Sultonmurod, — Alisher inson fikrining
barcha sohalarida keng ma'lumot sohibi emish. Tarix,
falsafa, mantiqdan boshlab tirandozlik'ka, musiqiyga
qadar hech bir sohani qoldirmagan emish.

— Alisher Navoiy goʻzal xattotdir, — dedi faxrlanib Zayniddin. — Musiqiydagi mahorati uchun ijod
etgan ba'zi maqomlari dalildir; u musiqiydan xabarsizlikni shoir uchun zoʻr nuqson deb hisoblar emish.

— Gʻoyat toʻg'ri talab, — dedi Sultonmurod, —
shoir soʻzning musiqiysiga, hatto fikrning musiqiysiga
chuqur kirmogʻi kerak. Xoʻp, Alisher Navoiy Samarqandga rasmiy bir vazifa bilan safar qilganmi?

— Xayr, azbaroyi tahsil uchun, — dedi mavlono
Turobiy.

— Tahsil uchun? — ishonqiramagan tovush bilan
soʻradi Sultonmurod va soʻzida davom etdi. — Ulug“
bek zamonida Samarqand, haqiqatan, urfon? xazinasi
edi. Ul zamongi Samarqand qayda? Endi u muborak
shaharda bir guruh johil shayxlar maskan qurib olgan.
Ilm oftobi Samarqanddan Hirot samosiga hijrat etgan”, Samarqandning eng peshqadam olimlarini
Hirotning har madrasasida oʻnlab topmoq mumkin...

— Fikrimcha, — dedi Zayniddin mavlono Turobiyga, — bu toʻgʻridagi xabarlar haqiqatdan uzoq boʻlsa
kerak.

— Do'stlarim, andak sabr etinglar, — Zayniddinning soʻzini kesdi mavlono Turobiy, — men sizga
isbot qilay. Samarqandi firdavs monandʻdan kelib
turuvchi ba'zi qadrdonlar, tijorat yoki boshqa vazifa

"Oʻq otish,

? Bilimlar.
“Koʻchgan.
“Jannatga oʻxshagan.




bilan u tomonlarga boruvchilar Alisherning ne
mashg'ulotda ekanini kaminaga bir necha bor soʻzlagan edilar. Alisher mashhur huquqshunos Xoʻja
Fazlullo Abullaysda muttasil dars olar ekan. Shogird
bilan ustodning oralari koʻp yaqin va samimiy ekan.
Yana Samarqand hokimi va yaxshi shoir Ahmad
Hojibek Alisher bilan doʻstona munosabatda ekan.
Hatto Alisher maishatining ba'zi tafsilotlarini ham
eshitganmen. Shunday kunlar bo`lganki, Alisher mayda xarjlari uchun ham tangasiz qolgan. Uning insoniy
g'ururi, tabiatining nozikligi Ahmad Hojibek kabi
ulug“ sarkarda doʻstdan yordam soʻramoqqa yoʻl qoʻymagan. Alisherning barcha yaqinlari bu gaplardan
ogohlar. Nega toʻgʻri bo`lmasin?

— Durust, — darrov soʻzga kirishdi Zayniddin, —
mabodo Alisherning oʻzidan soʻralsa, u janob ham
balki sizning kabi javob berar. Xoʻja Fazlullo
Abullaysda dars olganiga ham ishonamiz. Ammo bu
narsa voqeaning zohiridir!.

— Haqiqat nimada? — deb soʻradi mavlono Turobiy.

— Ishonchli ba'zi zotlarning rivoyatiga koʻra, Alisher bilan marhum podshoh Abusaid Mirzoning
munosabati sovuq boʻlgan. Abusaid Mirzo Alisherning
Hirotda yashamoqligini ma'qul koʻrgan emas. Shu
jihatdan bundan uch yil muqaddam Alisher Hirotni
tark etib, Samarqandga jo“namoqqa majbur boʻlgan.
Endi podshoh bilan shoir orasidagi nizoning asl
ma'nosiga kelsak, harholda, siyosiy bir tarzda boʻlishi
shubhasiz. Andak sabr eting, doʻstim, men sizga ba'zi
voqealarni soʻzlay: marhum Abusaid Mirzoning
ashaddiy dushmani hozirgi taxt egasi Boyqaro hazratlari boʻlgani ma'lum. Bu hazrat bilan Alisherning
oralarida ilgaridan doʻstlik va yaqinlik mavjud edi.
Bundan tashqari, Alisherning tagʻoyilari Husayn
Boyqaro hazratlarining yaqin odamlaridan boʻlganlar,
uning taxt uchun kurashlarida yordam berganlar.

"Tashqari koʻrinishi, sirti,



Mana bu hollar Alisherga Abusaid Mirzoning gumon,
shubha bilan qarashiga sabab boʻlishi gʻoyat tabiiy
emasmi?

Mavlono Turobiy e'tiroz qilmadi. Toʻg'risi, e'tiroz
uchun dalil topolmay, sukut bilan yerga qaradi. Bu
bahsga chuqur diqqat va qiziqish bilan quloq solgan
Sultonmurod ma'nodor qarash bilan dedi:

— Zayniddinning soʻzlarida aql koʻproq koʻrinadi.
Doʻstim Zayniddin har kuni besh karra takrorlaydigan
namozda xato qilishi mumkin, lekin, umuman, Hirot
voqealarining ichini bilishda hech vaqt xato etmaydi.

Hammalari kulishdi. Bu vaqt aksari shoir boʻlgan
yangi mehmonlar kelishdi, hammaning og`zida yolgʻiz
birgina soʻz edi: Alisher!

II

Toʻgʻonbek uzoq vaqt bozor oralab yurdi. Nonvoyxonadagi nonlarning, oshpazlar qichqirib maqtab
sotayotgan har nav taomlarning hidi uning dimogʻiga
guppa urib, soʻlagini oqizar, och me'da ichdan kemirib, butun borligʻini betoqat qilar edi. Nima qilsinki,
yonida qora chaqa yoʻq.

Bundan uch oy ilgari qongʻib-qongʻib bu shaharga
kelganida, yigirma besh dinor! puli bor edi. Tejab-tergab xarajat qilish orqasida bu mablagʻni ancha
choʻzdi. Mana endi qariyb ikki haftadan buyon tangasiz xunob... Va'dani quyuq qilib ba'zi qassoblardan,
oshpazlardan bir necha dinor qarzga ham ilindi. Sotilgudek, narsadan unda sopi fil tishi va kumush bilan
ishlangan bir xanjargina bor. Lekin Toʻgʻonbek ochdan oʻlishga rozi boʻlsa ham bu buyumdan ajralishni
istamasdi. Birinchidan, u umuman tigʻga oʻch odam.
Bir koʻp odamlar duoning, tumorning kuchiga qanday
ishonsa, u ham tigʻning sehrli kuchiga shunday
e'tiqod qiladi. Ikkinchidan, bu xanjar ota-bobo merosi. Bu tigʻ uning shavkatli bobolariga baxt yoʻldoshi
boʻlgan!

' Bir dinor taxminan yarim soʻmga baravar.




Toʻg“onbek ovqat tadoriki uchun bozorda biron
yumush qidirmadi. Mehnatga sira bosh bermas, har
qanday mehnatni oʻzining ortiqcha sezgir izzat-nafsi
uchun haqorat, deb bilardi. Lekin u ot minib, qorli
boʻronlarda, dahshatli sellarda haftalarcha tentirab,
togʻ-dovon oshishni, yozning qizgʻin oylarida bepoyon
Osiyo cho`llarining jahannam yongʻiniga, qum toʻlqinlariga chidash berib, och, suvsoq kezishni mashaqqat hisoblamas edi.

Toʻgʻonbek shovqin-suronli Hirot bozorining turli
tomonlarini sayr etib, Hind, Eron, Xitoy, Misr mollari qalashgan doʻkonlarga hirs bilan qaradi; chaqmoqday otlarda sersavlat beklar ucharkan, uning
ko`zlarida havas, hasad yonib ketardi. Kechga yaqin
aslahafurush bir cholning doʻkoni oldida toʻxtadi.
Zuvalasi pishiq, kichkinagina chol shirin soʻz bilan
qarshiladi:

— Nima kerak, koʻnglingni olay, bek yigit?

Toʻgʻonbek indamadi, qoʻpol poʻstin tagidan belga
taqilgan xanjarni olib, cholga uzatdi.

— Qariya, meni tanglikdan qutqaring. Boshim
omon, yaxshiligingizni unutmaymen, oʻz otam kabi
yodlaymen.

Chol o`z ishiga mohir edi. Po`latni tanlashda mislsiz edi. Har qanday po`latning sifatini aniq tayinlashgina emas, hatto uning vatanini — Bagʻdoddami,
Isfahondami, Samarqanddami ishlanganini darrov
aytib bera olar edi.

Chol xanjarga bir zum qarab, koʻzlari allaqanday
quvonib ketdi. Keyin Toʻgʻonbekka boshdan-oyoq
razm soldi, molni arzonga tushirish uchun sovuqqonlik, beparvolik bilan gapirdi:

— Bek, yigit, men sotuvchimen. Shunday buyumlarimning qadriga yetadigan xaridor qidiramen, lekin
gʻoyat ilojsiz qolgan boʻlsang, u vaqt seni muhtojlik va
zarurat panjasidan xalos etmoqqa tayyormen. Chunki
umrimda masjid-madrasa soldirmadim. Aziz-avliyolar
uchun maqbaralar bino qilmadim. Makkai mukarramaga borib, paygʻambarimiz bosgan tuproqlarni




koʻzimga surtmadim. Bas, ollohning dargohiga ne
bilan borurmen?

— Qariya,— dedi Toʻgʻ“onbek manglayini qashib,—
sotish niyatida emasmen.

— Xoʻsh, maqsading? — deya uzun, uchi ingichka
soqolini tutamladi chol.

— Xanjar sizda garov boʻlib qolsin, — deb javob
berdi Toʻgʻ“onbek doʻkon chetiga oʻtirib. — Menga
besh dinor bering, raso bir oydan keyin men sizga olti
dinor keltirib, buyumni qaytib olamen. Agar taqdir
nasib etmay, aqcha topolmay qolsam, u chogʻ savdosini qilgʻaysiz. Oʻzingiz insof bilan baholarsiz...

Chol koʻzlarini quyuq qoshlari ichiga yashirib, bir
nafas jim qoldi. Keyin taraddudlanib, dedi:

— Meni mushkul ahvolga solding, yigit, ne qilsam?..

— Ilojsizlikdan qoshingizga keldim, — dedi yalinqiragan tovush bilan Toʻgʻ“onbek.— Men chaqaloq
ekanmen, rahmatlik otam bu tigʻni beshigimga, yostigʻ“im ostiga qoʻygan ekan. Esimni tanigandan buyon
hamisha yonimda.

— Yaxshi yigit, men bilamen. Bu bir parcha poʻlat
seni turli balolardan asragan; bu tigʻ sen uchun eng
nodir xotiralar bilan bogʻlangan. Shuning uchun aziz
tutasen. Ammo, oʻylamaki, men buni har bir xaridorga roʻkach qilg'aymen... Yoʻq, sen kabi bir tigʻ“parast
yigitga beramen. U shundayki, yaxshi tigʻni dilrabo
ma'shuqasidan afzal koʻradi, oʻzi barlos bekzodalaridan!

Toʻg“onbekning umidi kesildi. Qoʻlini tigʻ“ga uzatdi. Lekin chol bu qiymatli buyumni qoʻldan chiqarishni istamadi. Bir oydan soʻng balki arzon bahoga
sotib olish umidi bilan, kissasini kavlarkan, dedi:

— Xoʻp, oʻgʻlim, yigitning soʻzini qaytarish erlarning ishi emas.

Toʻgʻonbek besh dinorni olib belboqqa tugdi-da,
xayrlashib, oʻrnidan turdi. Ochlik andishasi boshidan
koʻtarilsa ham, yuragining bir parchasi uzilgan kabi,
chuqur qaygʻu, og`riq, oʻksinish sezdi. Xanjarni qaytib




ola bilamenmi, yoʻqmi, degan savol uning fikrini parmaladi. Xiyla vaqt yana sandiranglab yurdi. Keyin
qoʻlini siltab, oshxonaga kirdi, to`yib ovqatlandi.
Shom qorong`ʻisida madrasaga joʻnadi. Hirotning
Feruzobod darvozasiga ketuvchi katta yoʻlda sharobxonaga kirdi. Katta-kichik xumlarning orqasida pastak
kursida oʻtirgan xomsemiz, koʻzlari mast sharobchidan katta kosada obi angur soʻrab, bir juft sham bilan
yoritilgan katta xonaning bir burchagiga ogʻir choʻkdi.
Bu yerda bir talay odam bor edi. Ba'zilar tanho
oʻtirib, xayol surib ichadi. Ba'zilar toʻp-to“p boʻlib
ulfatchilik qilishadi, oʻqtin-oʻqtin qiyqirib qoʻyishadi.
Bir tomonda toʻrt-besh moʻysafid davra qurgan.
Ulardan biri boʻgʻiq zaif ovoz bilan forsiycha bir
g'azalni xirgoyi qiladi. Boshqalarning savatday sal
lalari kuyning ohangida asta-sekin chayqaladi.
Shaharning mashhur «avbosh»! laridan bir toʻpi birbirlari bilan baslashganday kosalarni paydarpay sipqorishadi. Oyoqda bazoʻr turgan bir shoir duduqlanib
oʻzini maqtash bilan ovora. Oʻzbek-fors tillaridan iborat qurama bir shovqin boshni gangitadi.

Xilini, ta'mini surishtirmay, duch kelgan sharobni
koʻtaraveradigan va qozoqlar qimiz ichgan singari
juda koʻp ichadigan Toʻg“onbekka ikki kosa may hech
kor qilmadi; chanqoq tuyaning labi suvga tegdi, xolos!
U, odatda, ichishga kirishganda, tangani ayamas edi.
Ammo umrida birinchi marta u qoidani buzdi. O`zini
zoʻrlab boʻlsa ham orzusini oʻldirishga tirishdi. Oʻz
jonidan ham aziz boʻlgan otameros tig“ uchun olgan
aqchani sovurmaslik uchun oʻrnidan turdi. Lekin
eshikka chiqish oldida tanish tovush eshitdi: «To`g`on!
Itning bolasi!»

Toʻg'onbek qayrilib, moʻysafidlar davrasi orqasida
yolgʻiz oʻtirgan Toʻqli merganga koʻzi tushdi-da, go`yo
Xizrga yoʻliqqanday, mamnun boʻlsa ham, lekin botir
yigitlarga xos ulug`vorlik va g'urur bilan koʻrishdi va
uning yoniga chordona qurdi. Toʻgʻ“onbek bu epchil,

' Bezori.




dov yigit bilan bir vaqtlar Badaxshon hokimida xizmat
qilgan edi.

Toʻqli mergan qudratli yelkasini kerib, kulib
qoʻydi: «Qani, manavini qadimgicha qilib bir sipqorchi!» dedi-da, kosani Toʻgʻ“onbekka tutdi va oʻzi uchun
boshqa chaqirdi. Kosalarni qadimgicha choʻqishtirib,
eski qadrdonlar bir-birlarining hol-ahvollarini surishtirib ketishdi. Toʻgʻ“onbek sarguzashtlarini va bu kungi
hayotini salmoqlab soʻzladi. Toʻqli mergan Iroqdan
bir hafta burun kelib, Ixtiyoriddin qal'asida xizmatga
kirganini bildirdi. U Toʻgʻ“onbekni boʻlimli — ishbilar
yigit deb hisoblar edi.

Uning bunday safolatga tushib qolganiga achindi.

— Tole qushi oʻz vaqti-soatida qoʻlingga qoʻnadi,
fursat kelmasa, ming yoqqa boshingni ur, hech narsa
chiqmaydi — dedi u oʻrtog'iga tomon engashib. —
Bilamen, sen lak-lak qoʻshinga sarkarda boʻladigan
boʻlimli yigitsen. Ammo, buni qulogʻingda tut, oshiqma: otilmagan sopqon ham boshga tegar... Hozir
maishatni oʻylab yuraver!

— Ne deysan? — toʻngʻilladi Toʻgʻ“onbek, —
masjidga soʻfi, kulolga shogird tushaymi?

— Bu yerda bir valine'matim bor. Menga uzoq
qarindosh... Bilasen, mening aslim hirotlik. U odam
saxiylikda Hotamtoy. Davlatda e'tibori baland.
Yigitlik haqqiga ont ichib aytamenki, u zot kecha men
bilan uchrashib: «Mardona, dilovar bir yigit top, bizning xizmatimizda boʻlsin», deb edi. Men ham qal'aga uning harakati bilan kirdim. Istasang, shu soatning
oʻzida yuguramiz.

Toʻgʻonbek kosani boʻshatib, dakkam-dukkam, dagal miyiqlarini poʻstin yengi bilan artdi-da, qalin
labini tishlab, oʻylab qoldi.

— Bilamen, g“ururing yoʻl bermay turibdi! — dedi
Toʻqli mergan koyinib. — Behuda. U odamning dargohida sen yolgʻiz uning shavkati, dabdabasi uchun
yashaysen. Tushundingmi?

Toʻgʻ“onbek doʻstiga tikildi. Uning yirik, chaqin
koʻzlarida samimiyatdan oʻzga bir andisha sezmagach,




roziligini bildirdi. Ular yana bir kosadan ichib, oʻrinlaridan turdilar.

Ularni fonus koʻtargan tetikkina bir chol darvozada qarshiladi. Toʻgʻ“onbek diqqat bilan cholga tikilib,
uning aft-boshidan qul ekanini payqadi. Chol ularni
shirin soʻzlik bilan ichkari oldi-da, qayoqqadir gʻoyib
boʻldi. Koʻp oʻtmasdan, nariroqda eshik g'`ijirladi va
cholning ovozi eshitildi:

— Marhamat qilinglar!

Toʻgʻonbek doʻstining orqasidan xona ichiga kirib,
toʻrda, qalin koʻrpacha ustida chordona qurib oʻtirgan
oʻrta yoshli, koʻzlari mugʻombirona yongan, butun
vaziyatida kibr-havo, asabiylik, oʻzbilarmonlik jilvalangan odamga koʻzi tushdi. Bu — Shohruh! saltanatida
katta mansablar ishgʻol etgan Gʻiyosiddin Pir Ahmad
Havofiyning oʻgʻli Majididdin Muhammad edi. U
Abusaid Mirzo davrida devon”da ishlovchi mayda vazifadorlardan edi. Hozir esa Husayn Boyqaroning
jiyani «Mirzoyi kichik» — Muhammad Sultonning
vazirchasi.

Toʻgʻonbek salom berib, uning qoʻl uchini siqdi.
Toʻqli mergan oʻtirgach, qoʻsqi poʻstinning etaklarini
qayirib, tiz choʻkdi. Majididdin oʻz oldida turgan
katta mis shamdonni nariroqqa itarib 40"уФ,
Toʻgʻonbekning dam poʻstiniga, dam koʻzlariga razm
soldi: qomatdor, dov yigit. Toʻqli mergan qoʻydek
yuvosh, mutavoze oʻtiribdi. Qoʻsqi poʻstin kiygan
Toʻgʻonbek gʻururning va qoʻpol kuchning goʻyo timsoli, mujassami edi. Majididdin Toʻqli merganga
ma'nodor qarab, joʻrttaga oddiy til bilan gapirdi:
«Kechagi gapimga chin ishonib, qulogʻingga quyib
olgan ekansen, mergan. Bu yigit senga otning qashqasiday ma'lum? Korsoz? yigitga oʻxshab ketadi. Nima
qilamiz, qabul etmoqdan oʻzga chora yoʻq».

Toʻqli mergan Toʻgʻonbekning ba'zi sifatlarini
soʻzlab, maqtashga boshlagan edi, Тоғ опбеКк unga

' Temurning oʻgʻli.

? Bosh idora, mahkama.

? Ish biladigan.




xoʻmrayib, tilini kesdi. Majididdinning muomalasi va
soʻzlari unga qattiq tekkan edi. U hurpayib oldi.
Majididdin payqadi shekilli, tovushini, soʻzning ravishini oʻzgartirib, darrov gapirdi:

— Bizga xizmat qiling, inim, bizdan aslo yomonlik
koʻrmaysiz.

— Ne yumush qilamen? — toʻngʻillab soʻradi Toʻв опрек.

— ОТ, Фб, qih... — kuldi Majididdin, qora quyuq
soqolini serkillatib. — Men sizga, inim, yigitga yarashur ishlarni buyuramen, amin boʻling. Qadamingiz
qutluq boʻlsa, martabangiz ulugʻlanur...

— Ostingda bulutday ot, — gapga aralashdi Toʻqli
mergan, — egning but. Dasturxon har vaqt muhayyo... Bilamen. Shundaymi, taqsir?

Majididdin iljayib, bosh qimirlatish bilan tasdiqladi. Toʻgʻ“onbek ham qaddini rostlab, yengillanib oldida, erta bilan kelishga ijozat soʻrab, doʻsti bilan birga
qoʻzgʻaldi.

Ikkinchi bob

I

Sultonmurod dars uchun mudarris mavlono Fasihiddinning hujrasiga kirib, hayratda qoldi. Yap-yangi
koʻk shohi toʻn kiygan ustod yangi taqyaga sallani
bejab o“ramoqda edi. Uning har vaqt muloyim, ochiq
yuzi, oq koʻrkam soqoli, butun savlatdor gavdasi
uning shoshilayotganini, quvonchini bildirar edi. Sultonmurod uning biron oliy dargohga otlanganini faraz
qildi. Mudarris sallani oʻrab boʻlib, toʻnining silliq
shohisini qoʻllari bilan asta silab-silab qoʻydi-da, tabassum bilan Sultonmurodga murojaat etdi:

— Maxdum, bukun sizga ta'til. Alisher Navoiy
janoblarini podshoh hazratlari muhrdorlik vazifasiga
tayin etmishlar. Yoshlik zamonlarida janob Alisher bir
necha vaqt menda ta'lim olmish edilar. Rutbai oliylari" bilan tabrik etmoq vazifamizdir.

' Yuqori mansablari,



Sultonmurod podshoh bilan Alisher Navoiy oʻrtasida eski doʻstlikni eshitgan boʻlsa ham, Hirotga kelishi
bilan bunday yuqori vazifaga koʻtarilishini xayol qilmagan edi. Shoirlik qudratini uning qo`lma-qoʻl yurgan she'rlaridan bilgan, olimligi va insoniy fazilatlari
haqida ayniqsa keyingi kunlarda hammaning ogʻzidan
favqulodda qiziq, hayratbaxsh gaplar eshitgani bu
shaxsning davlatda yuqori poyaga koʻtarilish xabari
uni samimiy quvontirdi, ham shu bilan baravar, tunov
kun halvofurushning boloxonasida Alisherning Hirotga qaytganiniilk eshitgan chogʻda koʻnglida tugʻilgan
kuchli orzu — shoirni koʻrish ishtiyoqi hozir uning
butun borligʻini qoplab oldi.

— Taqsir, demak, sizni ham tabrik qilmoq mumkin, — dedi Sultonmurod tavoze bilan, — chunki
janob Alisher Navoiy bir vaqtlar sizning ma'rifat
nuringizdan bahramand boʻlgan.

Mavlono Fasihiddinning koʻzlarida shodlik toshdi.

— Bu faqir shogirdingiz,— davom etdi Sultonmu-rod,— koʻngilidagi bir muddaoni arz etmoq istaydi.

— Qanday muddao? — jiddiy tikildi Fasihiddin.

— Muddao shulki, — javob berdi Sultonmurod, —
ulug“ shoirning huzurlariga janobingizning soyasi kabi
ergashib borsam, na dersiz?

Mavlono Fasihiddin koʻzlarini yerga tikib, ma'nodor sukut etdi. Shogird, uni taraddudga solganidan,
allanechuk koʻngli ranjidi.

Fasihiddin oʻzining favqulodda iste'dodli shogirdini sevar, uning g'ayrati va bilimlarini maqtar edi.
Lekin bu yosh yigitcha uchun har vaqt ortiqcha
tashvish chekishga toʻg'ri kelar edi. Sultonmurodga
bir ikki soat dars bermoq uchun u, ba'zan, oʻz uyida
haftalab kitob koʻrar edi. Bu nodir iste'dodning orzularini yerda qoldirishga koʻngli botinmas edi. Birdan
koʻzlarini yerdan uzib, kulib qaradi.

— Xurosonning barcha ulug` zotlari bilan muloqot
qilmoqqa siz uchun fursat kelgan. Balli, bizga hamroh
boʻlingiz.




Mudarris va shogird madrasadan chiqdilar.

Alisher yashagan uyda tantanali ruh hukm surardi.
Mulozimlar hurmatli mudarris bilan tanilmagan
shogirdni toʻrdagi katta uyga taklif etdilar. Qip-qizil
gilamlar yongan devorlari, shipi naqshdor, tokchalari
ganchdan ajoyib gullar bilan ishlangan katta uyda bir
talay odam oʻtirgan edi. Mavlono Fasihiddinni toʻrga
o`“tqazdilar. Sultonmurod eshik tagiga tiz choʻkdi. Bu
yerdagi odamlarning aksari Sultonmurodga tanish
boʻlgan va turli ilmlarda nom chiqargan olimlar ham
Hirotning oldingi shoirlari edi. Bulardan tashqari, bir
necha yuqori mansabdorlar qimmatbaho toʻnlarga
oʻralib, ulugʻvorlik bilan oʻtirishar, darveshnamo,
tashqi takalluflarga begona ba'zi shoirlarning qiliqlariga, atvorlariga gʻijinganday koʻrinardilar. Sultonmurod majlisdagilarning gapidan Alisherning hali
saroyda ekanini fahmladi. Gangir-gungur suhbatga
quloq solib oʻtirdi. Oradan koʻp vaqt oʻtmay, kimdir
shoirning kelganidan xabar berdi. Sultonmurod darhol
oʻzini ayvonga oldi. Shu vaqtda uydagilarning aksari,
shu jumladan mavlono Fasihiddin ham chiqdi.
Hammaning koʻzi unda-munda daraxtlar oʻsgan katta
hovlida edi. Zar yoqa toʻn kiygan, magʻrur bir necha
saroy odamlari orasida Sultonmurod shoirni, xuddi
ilgari ko`rgandek, darrov tanib oldi, koʻzlari cheksiz
quvonch bilan yonib ketdi. Shoirning boshida uchli
koʻk taqyaga silliq oʻralgan koʻrkamgina salla. Egnida
odmi shohi toʻn, ustida yalang qoʻngʻir movut chakmon... Navoiy oʻttizdan oshmagan boʻlsa ham, yoshi
ulug`“lardek koʻrinardi. Qomati oʻrtadan baland,
ingichka, lekin gavdasi pishiq, barmoqlari uzun va
nafis; qora va qisqa soqolli, xushbichim miyiqlari tekis
va silliq; yonoqlari chiqiqroq, kenggina yuzida doimiy
tafakkurning asl ma'nosi, ma'naviy qudrat va yengil,
go`zallashtiruvchi bir horgʻinlik jilvalanadi. Qabariqroq qovoqlari ostidagi qiyg'och koʻzlarida go`yo
tafakkur va xayol bilan birga qandaydir iroda kuchi
ifodalanadi.

Navoiy, lablarining uchida, ko`zlarida jiddiy tabassum, odamlar bilan birin-ketin koʻrisha boshladi.




Mavlono Fasihiddin shoir bilan koʻrishib, hayajon
bilan samimiy tabriklagandan soʻng barmogʻi bilan
Sultonmurodga ishorat qildi. Sultonmurodning hayajondan rangi bir oz oqardi. Qoʻlini koʻksiga qoʻyib,
shoirga yaqin keldi. Bir oz enkayib, uning qoʻlini
siqdi-da, bir qadam orqaga tashlandi.

— Kaminaning shogirdlaridan, — dedi iftixor bilan
Fasihiddin. — Nodir iste'dod. Zamonamizning Abu
Ali ibn Sinosi boʻlishiga kaminada aslo shubha yoʻq.

— Hurmatli ustodim kamina shogirdlari haqida
gʻoyat mubolagʻa etdilar, — qoʻllarini qovushtirgan
holda kulgansimon dedi Sultonmurod. Navoiy doʻstona tabassum va iliqlik bilan Sultonmurodga murojaat etib, uning qayerlik ekani, qanday ilmlarni oʻtgani
va hokazo haqida surishtirdi. Sultonmurod haqiqatni
yashirmadi. Oʻzi chuqur egallagan ilmlarni, bir qadar
kamtarinlik bilan aytib berdi. Bu vaqtda atrofga
toʻplangan va Sultonmurodni taniydigan ba'zi mudarrislar ham uning toʻgʻrisida biron nima deyishdi.

— Himmat va gʻayratni aslo qoʻldan bermang, —
dedi Navoiy suyunib. — El, ulus sizdek zotlarga
gʻoyat muhtojdir. Ilm daraxtini yaxshi parvarish etib,
yurt tuprogʻiga chuqur tomir yoydirmogʻimiz va
undan mo`l hosil olmogʻimiz kerak. Mana endi oshino boʻldik. Umid qilamenki, bizni hamisha yoʻqlab
turursiz.

— Iltifotingiz uchun qalbimdan tashakkur etamen, — dedi Sultonmurod titroq ovoz bilan. —
Sizning ma'rifat daryongizdan bahramand boʻlmoq
qadar ulugʻ saodatni tasavvur etmoq imkonsizdir...

Navoiy Sultonmurodni birga olib, uyga kirdi,
yuqoriroqqa oʻtirishga taklif etsa ham, Sultonmurod
uzr tilab, pastroqqa oʻtirdi. Navoiyning qalbini
tushunmagan ba'zi odamlarda hayrat sezilar edi. Ular,
bu olacha toʻnli, faqir, yosh mullabachchaga bu qadar
diqqat va iltifotning nima keragi bor ekan, deb oʻylar
edilar shekilli. Sultonmurod ba'zi koʻzlarda shu
ma'noni ochiq sezarkan, uning tasavvurida, Navoiyning siymosi benihoyat yuksaldi, unga boʻlgan muhab



bat uchun hech chegara уо"а 291. Мийгдот эпош пу
sohibi boʻlganlikdanmi yoki kamtarlikdanmi, hammadan pastda oʻtirdi. U dastlab Hirotdagi turli
madrasalarning ahvoli, talabalar va mudarrislarning
tirikchiliklari, vaqf ishlari haqida gap ochdi. U kishilarning soʻzlariga diqqat bilan quloq soldi. Keyin
soʻnggi yillarda Xurosonda vujudga kelgan katta-kichik
ilmiy asarlar, devonlar toʻgʻrisida mufassal ma'lumot
olishga tirishdi. Qandaydir nomsiz bir shoir tarafidan
aytilgan bir ruboiy, bir bayt yoki bir muammo ustida soʻz ketgan taqdirda ham, Navoiy jiddiy surishtirdi. Hammaning qulfi dili ochilgandek, majlis qizib
ketdi.

Sultonmurod, goʻyo Navoiyni ikkinchi qayta koʻrish nasib boʻlmasligiga ishonganday, undan koʻzini
uzmas edi. U Navoiyning siymosida kamtarlik bilan
baravar kibrdan, manmanlikdan xoli boʻlgan chin,
ulugʻvor bir g'urur, qoʻllarining harakatida, soʻzlarkan, lablarining qimirlashida, tabassumida, ovozida
qandaydir mayinlik, noziklik, ingichka ohang sezar
edi.

Mulozimlar dasturxon yozdilar. Mehmonlarga har
nav shirinliklar, pista, bodom, quruq mevalar juda
moʻl-moʻl tortildi. Keyin chiroyli chinni kosalarda
shoʻrva, laganlarda et va yumshoq nonlar keltirildi.

Ziyofatdan keyin majlisning keksasi fotiha oʻqib,
uy sohibini duo qildi, majlis muhrdor bilan xoʻ`shlashdi.

II

Tokchada yongan shamning shu'lasi va qiya ochiq
darichadan tushgan oy nuri gilamlarning gullari ustida
jivillab, xayoliy, mayin manzaralar, oʻyinlar yasar,
pastgina kursi ustida ochiq turgan qalin, katta kitobning varaqlarini shildiratar va, tanburda shoir chalayotgan kuyning sehriga berilganday, jimgina tinar edi...
Musiqani she'rdan ayirmagan Navoiy goʻzal sadolar
ilmini chuqur bilar va chuqur sevar edi. Shoir koʻzlari




yarim yumuq holda zavq bilan chertar, qillar hayotning, koʻngilning pinhon ohangini sadolarning
fusunkor tili bilan sayratar edi...

Shoir yengil bir soʻlish olib, tanburni tokchaga
tirab qoʻydi. Barmogʻidan noxunni chiqardi. Daricha
yoniga oʻtirdi. Hovlida shabada bilan oʻynashgan
daraxtlarning yengil kuyidan boshqa savdo yoʻq. Shoir
oʻyga toldi. Mana, u yana Hirotda, oʻz uyida. Balki
endi butun umr bu suyukli shaharda muqim boʻlib
qolar... Kim biladi, taqdirni xohishi, jilvasi yana qanday kutilmagan o`yinlar koʻrsatar ekan!

Bu yerda endi har bir narsa unga yaqin, mehribondek koʻrinardi. Ilgari bunday tuyulmas edi. Balki
marhum ota va onaning ruhi, mehri bu narsalarda
aksini qoldirgandir. Bir vaqt G'iyosiddin Kichkina!
xuddi shu yerda, shu daricha ostida oʻtirib, uni erkalatmasmidi? Toʻrt yashar vaqtida (shoir g'ira-shira
bazoʻr xotirlaydi), Mirzo Qosim Anvoriy”ning baytlarini biyron tili bilan oʻqib berarkan, ota qanday
quvonardi! Yaxshi odam edi u. Sodda, toʻgʻri soʻz,
insofli, rahmdil odam... Marhuma ona-chi! U oʻz
oʻrtoqlarining onalarini mehr va shafqatda hech vaqt
oʻz onasi bilan tenglashtirmas edi. Sodda, bolalari
uchun kuyunchak, qoʻni-qoʻshnilar, aqrabolar bilan
hamisha xushmuomala ayol. Besh-olti yoshda maktabidan ozod boʻlib yugurib kelarkan, u darrov
bagʻriga bosar, sut, patir non va shirinliklar berardi.
Maktabda muhtaram qari domla oʻrgatgan saboqlarni
yoddan oʻqib berarkan, suyunar, oʻgʻlining kattakon
mullo boʻlishini orzu qilardi.

Shohruh Mirzo vafotidan keyin, Xurosonda roʻy
bergan siyosiy tartibsizliklar zamonida, bir koʻp oilalar
bilan birga jonlarini hovuchlab Iroqqa qochishlari,
yoʻldagi mashaqqatlar, tomoshalar, xursandchiliklar,
Sharafiddin Yazdiy” bilan uchrashuv, ayniqsa safardan qaytishda kechasi otda mudroq bosib, yerga

“Navoiyning otasi.

U zamonning katta shoirlaridan.

"Mashhur tarixchi. Navoiy olti yoshida bu kishi bilan uchrashgan.




yiqilib tushishi, ertalab uygʻonib qarasa, bepoyon,
kimsasiz taqir sahroda yolgʻiz yotganligi, atrofda
qongʻib, oʻt chimtib yurgan yuvosh otni tutib bazoʻr
minib olish, yoʻl topolmaslik, qizgʻin choʻlda tashnalik, nihoyat, karvon qoʻngan yerga yetib kelganda,
g'amdan oʻlayozgan ota-onaning xursandchiligi va
hokazo xotiralar bir-biriga ulanib, koʻz oldidan
oʻtaverdi. Husayn Boyqaro bilan birga maktabda
o`qirkan, sakkiz-to“qqiz yoshida Farididdin Attorning
«Mantiqut-tayr»'ini mutolaa qilar, uning sirli, otashin
fikrlariga berilib ketib, nihoyat, bora-bora oʻyin-kulgini, uyquni, taomni ham unutgani, bechora ota-ona bu
ahvoldan qoʻrqib, noiloj, shu kitobni man etib,
qoʻlidan tortib olib yashirganlari, kitobni boshdanoyoq yod olgani uchun baribir takrorlay bergani... —
shuning singari ajoyib, shirin, achchiq xotiralarni
eslarkan, koʻksini qandaydir hislar toʻ“lqinidan boʻshatmoq uchun xoʻrsinib qoʻydi. Keyin ilk she'r
mashqlari, ilk ijodning azobi va shirin hayajonlarini
qaytadan yashatganday boʻldi. Ilm, san'atni sevgan
otaning shoir oʻgʻil bilan quvonishi, yirik shoirlar bir
ogʻizdan maqtab, tashviq etishlari, oʻylab-o`ylab, «Navoiy» va «Foniy» taxalluslarini topishi, keksa mavlono
Lutfiy bilan uchrashuv va uning kutilmagan darajada
baho berishi — bularni unutmoq mumkinmi?! Ishq
bilan, hayajon bilan yurakka, miyaga naqshlangan
voqealar, onlar...

Gʻariblik, musofirlik yillari... Mashhaddagi yettisakkiz yillik hayot — xarob ba'qalar”, sovuq, tor
madrasa hujralarida kunduzlari quyoshga chiqib havo
olmay, tunlari mijja qoqmay, muttasil kitob koʻrish...
Kitoblar orqali asrlar bilan, ming yillar bilan, qadim
faylasuflari, olimlari, shoirlari bilan suhbatlashish.
Ustodlari, sheriklari, uchrashuvdagi ulugʻ odamlar
suhbatlaridan bahramand boʻlgani yuzlarcha donishmandlar — to soʻnggi ustodi samarqandlik Xoʻja
Fazlullo Abullaysga qadar hammasini esladi. Barcha
' «Qushlar tili».
? Kambagʻal talabalar, musofirlar yashaydigan hujralar.




sidan mamnun edi. Fikran yana ular bilan gaplashmoqqa boshladi.

Tashqarida oyoq tovushi eshitildi. Shoir boshini
birdan koʻtardi. Eshik «gʻirch» etib ochildi-da, ruxsat
soʻrab, ukasi Darveshali kirdi. Bu, oʻqimishli, tavozeli
odam bo`lsa ham, bir koʻp jihatlari akasiga oʻxshamasdi. Havoyi hayotga berilgan, beparvo, uquvsizroq edi.
Navoiy uning nim mast suzilgan koʻzlariga qaradi,
kinoya bilan jilmaydi.

— Soʻzlang, inim, yurtda qanday xabarlar bor?

— Shu kunlarda shi'iy va sunniy! g'avgʻosidan
oʻzga muhim hodisani bilmaymen, — deb javob berdi
Darveshali asta oʻtirib. — Har yerda sunniylar norozilik bildirmoqdalar: «Podshoh shi'iy, masjidlarda
imomlar shi'iy... Bunga bardosh etib bo`ladimi!» —
deydilar.

— Taassufki, — dedi Navoiy gʻijinib, boshini
tebratib, — bu ma'nosiz gʻavgʻo podshohning farmoni
bilan roʻy berdi. Ulus orasiga tafriqa” solmoqdan oʻzga
ish yoʻqmi, ajabo? Davlatning moliyasi ne holda,
qoʻshin ne ahvolda, madrasalarda tolibi imlar, olim va
fozillarning tirikchiliklari qanday, har nav amaldorlar
poytaxtda, tumanlarda, viloyatlarda xalqqa ne turda
muomala qilurlar; dehqonning roʻzgʻori nechik, kosibning kori nechik — mana bu vazifalarni aql va idrok
koʻzi bilan koʻrib, tadbir va salohiyat bilan hal qilmoq
kerak edi. Inim, har qanday mazhab janjallaridan
yuqori turmoq lozim. Yagona husni mutloq mavjuddir. Quyoshning nurida, dengizlarning joʻshqinida,
togʻlarning muazzam jussasida va yaproqlarning
titrashida uning jamoli jilvasini koʻramiz. Koʻngilni
uning ishqi, yodi bilan to“ldirmoq kerak.

Darveshali shoir fikrining ildizlariga yetmoqqa
tirishib: quyi solgan boshini asta chayqagan holda
sukut etdi. U oʻzi ogʻasiga va uning fikrlariga chuqur
ehtirom bilan qarar edi.

' Islom dinida ikki oqim.
“Ajralish (muh.).



— Bu diniy nizolar ulg“ayib ketmasa edi... — dedi
nihoyat Darveshali.

— Xayr, biz bu dagʻdagʻalarni oʻrtadan koʻtarishga
harakat qilurmiz, — dedi Navoiy qat'iy ohang bilan.—
Garchi bu mazhablarning birini oʻzgasidan afzal
koʻrmasak ham, ulusning birligini e'tiborga olurmiz.
Inim, dunyoda kitob o“qimoqdan, tafakkurdan, she'r
aytmoqdan oʻzga zavqbaxsh mashgʻulot yoʻqdir.
Tabiatim ko`proq bu tomonga moyil edi. Sokin bir
maskanda yashab, bu zavq daryosida suzmoqchi
edim.

Lekin menga, ma'lumingiz, davlatda vazifa berdilar... Yolgʻiz el va ulus manfaatini nazarga olib, mansabni qabul etdim. Bu muborak yurtda qilinadigan ishlar benihoyat koʻpdir. Bu ishlarning har biriga elimiz
asrlardan beri tashnadir. Masalan, bir kutubxona
yaratmoq xayolim bor... Siz endi dorugʻ“ayi kutubxonai humoyun'dirsiz, sizga taalluqli bo`lganidan, aytib
oʻtmoq istaymen.

— Har bir niyatingiz uchun qul kabi xizmat qilurmen, — dedi Darveshali qoʻlini koʻksiga qoʻyib.

— Biz shunday kutubxona bino qilaylikki, — shavq
bilan davom etdi Navoiy, — butun el qoshida manzur
va moʻ'tabar boʻlsin. Jamiki ulum va funundaki, azminai qadimdan? to shu damgacha odamzodning fikr
gavhari ijod etmishdir va kitob suratiga chekilmishdir — barchasi bizning kutubxona xazinasini ziynatlasin. Faqirning xolis niyati shulki, bu yerda Xurosonning va oʻzga mamlakati islomning barcha ulamo,
fuzalo, shuarosi kitoblardan istifoda qilgʻay. Bu yerda
falsafaning Suqrot, Aflotun va Arastulari, hikmat va
riyoziyotning Fisogʻurslari', ilmi tibning Abu Ali ibn
Sinolari, ilmi hay'atning! Ulugʻbeklari, she'rning
Firdavsiy va Nizomiy Ganjaviylari — har qaysilari o`z
sohalarida osoyishta mashg`ulotda boʻlgʻaylar. Ilm
' Podshoh kutubxonasining boshligʻi.
? Eski zamonlardan.

# Qadim yunon olimlari.
“Astronomiya.




ning ravnaqiga harakat qilgʻaylar, fikrning yangi-yangi
xazinalarini ixtiro etgaylar. Alar kashf etgan haqiqat
quyoshlari yurtimiz samosini nurga to`ldirsa, maqsadimizga yetgan boʻlurmiz. Darveshali, koʻnglingiz
har chogʻ“ el muhabbati bilan labo-lab to`lsin, har ishga
bel bogʻlar ekansiz, elning manfaat va zaruriyatini
oʻzingiz uchun bir mezon, deb biling...

— Albatta, shunday boʻlmoq kerak, — dedi Darveshali, siyrakroq soqolini qashib qoʻyib, — elga xizmat
qilgan kishining e'tibori, qadri qiymati oshar...

Navoiy ukasiga ma'nodor tikildi.

— Yaxshilik bilan nom qoldirmoqning oʻzi ulugʻ
mukofotdir, — dedi u keskin ravishda. — Hikmatingiz
samosini hargiz bulut qoplamasin, inim.

Darveshali uyalganday, koʻzlarini yashirishga
tirishdi. Keyin gapni kutubxonaga burdi. Birinchi
galda bir imorati oliy qurmoq kerakligi haqida
soʻzladi. Navoiy tokchadagi shamga qaradi, oʻrnidan
qoʻzgʻalarkan, Darveshali: «Men... men...», deb dik
etib turdi-da, shamdonni olib oʻrtaga qoʻydi va
miqroz' bilan sham uchini avaylab kesdi. Shoir bir
taxta shaldirama qogʻoz olib ochiq qalin kitob ustiga
qoʻydi. Qalamni chiroyli, mo`jaz mis siyohdonga
botirdi-da, qogʻoz ustida juda ehtiyot bilan asta yurita
boshladi. Bir ozdan keyin Darveshali oldinga surildi,
koʻzlarini katta ochib, qogʻozga, akasining dam
toʻxtab, dam yengil harakat qilgan nozik qoʻllariga
qarab turdi. Qogʻoz g`alati chiziqlar bilan toʻla boshladi. Nihoyat, Navoiy qalamni qo`ydi, qaddini rostladi, ukasiga tabassum bilan boqdi.

— Mana bu ashkoPga diqqat eting, — dedi u
qogʻozni Darveshali tomon surib, — biz me'moriy
san'atda sohibi vuquf? emasmiz. Bu sohaning ustodi
komili, albatta, o“z soʻzini aytar, lekin biz oʻylagan
imorat, taxminan shu shaklda boʻlishi kerak.

' Qaychi (muh.).
? Shakllar.
” Ma'lumot, bilim sohibi.
“ Binoning plani.



Qogʻozdagi shakl binoning tarhi” edi. Darveshali
qiziqib tomosha qilarkan, bu muazzam bino butun
tafsiloti bilan shoirning koʻz oldida gavdalangandek,
Navoiy uning ichki tuzilishi, tashqi koʻrinishi, naqshlari, bo“yoqlariga qadar tushuntirdi. Darveshalining
har bir savoliga, go`yo shu qabildagi binoni biron
joyda koʻrib maqbul topgan kabi, toʻla javob berar edi.
Keyin Darveshali bilan kitoblar yigʻish toʻgʻrisida
so`zlashdi. Qiymatli kitoblarning nusxalarini koʻpaytirmoq uchun Hirotdagi eng yaxshi kotiblar va muqova
ustalari haqida surishtirdi.

Hirot xoʻrozlari kechaning sukutini ikkinchi dapqir
buzganda, Darveshali uyqu bosgan koʻzlarini uqalab,
oʻz xonasiga chiqdi. Shoir oʻzini hali tetik va yengil
sezar edi. Kechaning mayin sukunatiga shoʻngʻib, bir
nafas xayol surdi, bir parcha toza qogʻozni olib,
qalamni ushlagan holda o`yladi. Soʻzlar fikrning oltin
ipiga terilib, qofiyalar bir-birini imlab, шод 401
berisha boshladilar. Qalam qog`ozning silliq betida
yurib ketdi:

Yillar tutubon shayx maqolotiga go'sh,

Ne ko'ngluma zavq yetti, ne jonima jo'sh.
Jonimga navo soldi-yu, ko'nglimg'a xurush,
Bir jur'a bila mugʻbachai bodafurush.

Ruboiyni ichida oʻqidi, yuzini tabassum qopladi.
Siyoh qurigandan keyin, qogʻozni usti oʻyma gulli
charm juzdonga tiqib, arabcha qalin kitobni varaqlashga boshladi.

ai

Ertasi quyosh yoyilganda, eshikka chiqishi bilan,
jussasi kichikroq boʻlsa ham, semiz, yuvosh, yoʻrgʻa
jiyron otni xizmatkor tutdi. Shoir uzangiga oyoq
qoʻyib, oʻzini egarga olishga ulgurmasdanoq ot asta
yurib ketdi.

Bozor kuni boʻlganidan koʻchalarda qatnov zoʻr
edi. Ot, eshak mingan dehqonlar, qoʻngʻiroqlarini
jaranglatib salmoqlangan qator tuyalar, kalava toʻla
savatlarini boshlariga qoʻygan kampirlar, matolarini




qoʻltiqlagan toʻquvchilar va hokazo qurama olomon
bozor tomonga oqardi.

Shoir Xiyobon koʻchasini oʻtib, Bogʻi Zog'ʻonning
katta darvozasiga yetishi bilan bu yerda tartib kuzatib
turgan navkarlar muhrdorga salom berib, darrov
otning jilovini ushladilar. Shoir ularning yordamisiz
otdan tushdi-da, Bogʻi Zoqonga kirdi. — Bu turli qasrlar, koʻshklar va boshqa goʻzal binolar va ajoyib Xiyobonlarga boy gʻoyat katta bogʻ edi. Daraxtlar oralab
ketgan keng, toza va quyosh nurlari bilan olachalpoq
yoʻldan borib, bir necha tanob joyni ishgʻol etgan
katta gulzorga chiqdi. Bu yerga goʻyo butun dunyoning gullari to`plangan edi. Turli-tuman rang va ziyo
bilan quyoshda yashnagan bu chaman koʻzlarni
qamashatirardi. Navoiy gulni, rangni juda sevar edi:
Har kungidek, toʻxtab, zavq bilan tomosha qildi.
Keyin bu chamanzor qarshisidagi koshonaga — devorlari, ustunlari, eshiklari naqqoshlar qoʻli bilan yasalgan naqsh gulzorini tovlantirgan binoga tomon yurdi.
Oltin qubbachalar, oʻymakor gullar bilan bezangan
eshikni ochib, kichikroq, lekin serhasham bir xonaga
kirdi. Bu yerda uni doʻsti Xo`ja Afzal qarshi oldi.
Bu — past boʻyli, tiyrak koʻzli, xushmuomala, qariyb
oʻzi bilan tengdosh kishi edi. Xo`ja Afzal daftardorlik,
hisob-kitob ishlariga juda mohir boʻlish bilan baravar,
davlat ishlarida tadbirli, vijdonli bir mansabdor edi.

— Koʻzim sizda edi, marhamat qiling, — oʻrnidan
turib joy koʻrsatdi Xo`ja Afzal. — Hali devonda hech
kim yoʻq. Gʻolibo, xoqon hazratlari hanuz haram!
doirasidan chiqmagan boʻlsalar kerak.

Navoiy oʻtirib, doʻstining shaxsiy ishlari haqida
soʻragandan keyin, avvalgi suhbatlarda boʻlganidek,
gap yana davlatga, xalqqa doir umumiy masalalar
sohasiga koʻchdi. Navoiy adolatli davlatning asosiy
sifatlari nimalardan iborat boʻlishi kerakligi, podshohning xalqqa va xalqning podshohga munosabati,
vazirlardan va beklardan tortib, to eng kichik amal
' Podshohning xotinlari va saroy xonimlari yashaydigan bino.



dorgacha har bir ish uchun qonun oldida mas'ul
boʻlishi, xalqning tirikchiligini yaxshilamoq uchun
lozim boʻlgan choralar va hokazo toʻgʻrisida gapirdi.
Butun bu masalalar ustida Xoʻja Afzal shoirning fikrini quvvatladi ham bu yaxshi niyatlarni hayotda
koʻrmoqni orzu qildi.

— Xurosonda bir davr yaratmoq lozimki, — dedi
Navoiy shavqlanib, — oʻzga xalqlar ibrat ola bilsinlar.
Tokaygacha insonlar vahshat sahrosida qolurlar! Inson
barcha maxluqotning tojidir. U sharafli, sof, goʻzal
yashamogʻi kerak. Davlat arboblari aql va adolatni
shior qilsalar, xalqni parvarish etsalar, hayotning
zangini oltinga aylantirmoq mumkin.

— Gʻoyat goʻzal fikr, gʻoyat goʻzal niyat, — ta'kidladi Xo'ja Afzal. — Lekin bu mamlakatda mansabdorlar toifasining xalqqa jabr-zulm qilmogʻi bir odat va
an'ana holiga kirib qolgan... Mana bu zoʻr balo!

— Har yerda jabrning tigʻini sindirmoq zarur, —
dedi Navoiy qat'iyat bilan. — Zolimlar bilan murosa
qilmoq jinoyatdir. Mabodo oʻzimiz sindira olmasak,
podshohga arz etmogʻimiz, uni aqlga, insofga da'vat
qilmogʻimiz kerak.

Mulozim “kirib, Navoiyga podshoh uni yoʻqlayotganini bildirdi. Shoir tashqari chiqib, oʻng yoqdagi
qirq marmar ustunli qasrga tomon yurdi. Yeriga guldor chinnilar qoplangan dahlizda kafshini qoldirib,
zarhal . eshikni ochib, ichkari kirdi. Toʻrda, taxtda
oʻtirgan Husayn Boyqaroga uch marta bukilib, rasmiy
ta'zimni bajo qilgach, ijozat soʻrab oʻtirdi. Husayn
Boyqaro belidan yuqorisi kengayib borgan qabariq
koʻkrakli, keng yag'ʻrinli, miqti gavdali edi. Yirik,
qiyiq, oʻtkir qarovchi koʻzlari iroda va ingichka hiyla
bilan birga qandaydir beqarorlik, yengil va shoʻx tabiatni ham ifodalar edi; boshida yirik gavharlar qadalgan qorakoʻl qalpoq, egnida yoqasi oltin gullar, qimmatbaho toshlar rang-barang porlagan qizil abrishim
toʻn. Enli kamarida oltin qubbachalar, yirik gavharlar,
Badaxshonning asil la'li-yoqutlari olovlanar edi.
Darichalari goʻzal boqqa ochilgan katta, yorug“ uy



ning devorlari, shipi porlagan oltin-kumush bilan,
san'atning moʻ'jizasi boʻlgan naqshlarning jonli
gullari, yorqin va ohangdor bo`yoqlari bilan koʻzlarni
beixtiyor ham uzoq vaqt oʻziga qadab qoʻyardi. Yerda
chamanday gullagan ipak gilamlar, baland shiplardan
osilgan oltin qandillar, tokchalardagi asil ajoyib xitoy
idishlar, ziynat aqlni shoshirar edi.

Navoiy oʻzini, har vaqt uchrashgandagidek, sarbastlik bilan tutib, podshohning kayfini soʻradi. Husayn Boyqaro ham shoir bilan uchrashganda oʻzini
qadimgi doʻstdek tutishga tirishar edi. U ba'zi viloyatlarga, tumanlarga hokim tayin etish, Abusaid Mirzoning oʻgʻli Sulton Mahmud bilan qanday munosabatda boʻlish va hokazo masalalar haqida shoir bilan fikr
olishdi. Navoiy hokimlardan boshlab to mahalla
qorovuliga qadar yolgʻiz davlat manfaatini oʻylaydigan, xalq bilan yaxshi chiqishadigan insofli odamlardan tayin etishni hamisha bir qoida qilib olmoq
zarurligini uqtirdi. Sulton Mahmud bilan doʻstona
munosabat bogʻ“lamoq kerakligini, agar u Movarounnahr bilan qanoatlanmay, Xurosonni bosib olish
uchun fitna qoʻzgʻab, tig“ koʻtarsa, omon bermaslik,
kerakligini bayon qildi. Husayn Boyqaro bu fikrlarga
sira e'tiroz qilmadi, bir nafas sukut qilib:

— Majiddin Muhammadni tanurmusiz? — deya
birdan soʻradi.

— Taniymen, — javob berdi Navoiy. — Ammo,
fe'l-atvorini bilmaymen. .

— Bagʻoyat boʻlumli inson, — dedi Husayn
Boyqaro boshini tebratib. — Mirzoyi Kichikka ixlos
bilan xizmat qilmoqda. Bizga sadoqati, himmati baland, havasim keldi. Men uni parvonachi! qilib olsam,
degan mulohazaga keldim.

— Agar sadoqati samimiy bo`lsa, — dedi Navoiy
ikkilanib,— xoqon hazratlari sinagan boʻlsalar, u taqdirda kamina uchun e'tirozga oʻrin qolmaydi...

' Xonlik zamonida yirik mansablardan. Parvonachi koʻpincha podshoh qoshida
boʻlib, farmonlarni yozib turar, ishlar haqida podshohga ma'ruza qilar edi.



Husayn Boyqaro bu xususda qayta soʻzlamadi.
Kimxob toʻshakning ostiga qoʻlini tiqib, buklangan
qogʻozni oldi-da, kulib shoirga uzatdi. Novoiy ipakday
mayin, qimmatbaho qog`ozni ochib, tabassum bilan
podshohga qarab qoʻydi. Bu — Husayn Boyqaro yozgan gʻazal edi.

Husayn Boyqaroning yoshlikdan she'rga havasi
kuchli edi. Bolalikdan Navoiy bilan birga oʻqirkan,
forsiy, turkiy shoirlarni birga mutolaa qilishar, she'r
haqida suhbatlashar, butun-butun qasidalarni, gʻazallarni yodlashar edi. Lekin yoshlikda ham fikri, xayoli
ko`p vaqt toju saltanat orzu-armonlari bilan band
boʻlgani uchun boʻlsa kerak, shoirlikka oz qunt qilar,
ba'zan bironta gʻazal yozib qoʻyar edi.

Navoiy gʻazalni dastlab ichida oʻqidi. Keyin tovush
chiqarib, chiroyli o`qidi. Husayn Boyqaroning boshqa
g'azallari kabi, bu ham ravon, musiqiyli oshiqona
g`azal edi. Navoiy shu misralarni maqtadi:

O'tka yoqqil sarvni, ul qaddi ra'no bo`lmasa,
Yelga bergil gulni, ul ruxsori zebo bo`lmasa,
Sarv birla gul tamoshosigʻa maylim yo'q turur,
Bog` aro ul sarvi gulruhdin tamosho bo'lmasa!

Bu misralarni tahlil etib, ularda shoirning oʻziga
xos ma'no, xayol, rang borligini koʻrsatdi va, birov
bilan munozara qilayotgandek, qizgʻinlik bilan gapirdi: «Oʻz tilimiz naqadar toza, rangli va salohiyatli. Bu
soʻz bilan har nechuk ruhni, ma'noni ifoda etmoq
mumkin. Men aminmenki, bizning lisonimiz' fikr
gavharlarini, nazm ipiga terishda fors lisonidan koʻra
koʻproq imkoniyatlarga molikdir. Bu g`azallarni oʻqib,
fors fusaholari? va oʻzimizning forsiyparastlarimiz ne
deb ogʻiz ochishga jasorat qila olurlar!»

— Bu tilni she'rning sheri mudofaa qilar ekan,
yana qaysi mard aksin isbot qilur! — dedi kulib
Husayn Bayqaro. — Janoblari oʻz nodir asarlari bilan
tilimizning husnini, quvvatini donishmand xalq qoshi
"Tilimiz.

“Soʻzga chechan odamlar, goʻzal soʻzlovchilar.




da namoyon etdilar... Xotiringizdami, goʻdaklik mavsumingizda tilimizni qanday muhabbat bilan tashviq
etardingiz? U chogʻlarda o“z so“zimizga muhabbatni
menga siz talqin etgan edingiz. Bu muhabbat alhol dilimdadir.

Navoiy oʻzi haqida aytilgan bu haqqoniy soʻzlarni
kamtarlik bilan, boshini quyi solib tingladi. Husayn
Boyqaro oʻz gʻazalini jamiki shoirlarga tatabbu uchun
berib, ulardan bunga javob yozishlarini soʻramoqchi
ekanligini soʻzladi.

— Faraz qilaylik, — dedi Navoiy kulib, — gʻazalni yuz shoir tatabbu etib, qalam sursalar, yuz g'azal
vujudga keladi. Bir tup gul yuz gʻuncha ochadi!

Eshik ogʻa kirib, arkoni davlatning hozir boʻlganini bildirgach, Husayn Boyqaro kirishga ijozat berdi.
Beklar, vazirlar, ulugʻ mansabdorlar va podshohning
har vaqtki hamsuhbatlari, muqarrablar! kimxoblarga,
xitoyi shohilarga belanib kirishdi. Har kim, oʻz darajasiga koʻra, har vaqt oʻtiradigan oʻrnida qaror topdi.
Beklar begi Muzaffar barlos podshohga yaqin, eng
yuqori oʻrinni ishgʻol etdi. Husayn Boyqaro toj-taxt
g'avg'osida togʻ, choʻl oshib, oʻz raqiblari bilan
kurashib yurgan pallalarda unga koʻrsatgan xizmatlari
uchun bu bekning g'“ururiga chek yo`q, oʻzini goʻyo
podshohga sherik kabi tutardi. Umuman, davlatning
ustuni hisoblangan bu odamlarning aksari, qanday
boʻlmasin, biron qiziq sifati, fe'lilhuyi yo ishi bilan
dong chiqargan edi. Muhammad burunduq barlos —
qadim beklar naslidan, gʻoyat bilimli, sardor, ulug`vor
odam. Lekin ovga, qushga shunga oʻch ediki, mabodo
qushlaridan biri oʻlib qolsa, rosa motam tutar, bu
oʻlgandan koʻra, falon oʻgʻlim oʻlsa boʻlmasmidi,
derdi. Zulun Argʻ“un telbaroq, lekin ajoyib qilichboz,
bahodir, yovqur bek edi. Har vaqt ikki qoʻl bilan shatranj oʻynardi. Islim barlos — sodda, dilovar, ov va
qush ilmining piri, o`zining maxsus yoyini kuch bilan
otib, oʻqni taxtadan o`tkazar edi. Ana shunday baho
' Yaqin doʻstlar (muh.).



dirona ishlarni koʻp bilardi. Mo`g'“ulbek ishi —
hamisha qimor! Badriddin shunday chaqqon edikim,
yetti otning ustidan qatorasiga sakragan. Said
Badriddin — butun harakati nozik, nafis edi, ajoyib
raqs etardi. Oʻzi ixtiro etgan raqslari bor edi. Xoʻja
Abdulla Marvoriy — har ilmdan bilardi. Ajoyib
qonun'chalardi, she'r aytardi. Xatni chiroyli bitardi.
She'rni favqulodda zavq va noziklik bilan tanlardi.
Lekin ashaddiy fisq va fujurchi edi.

Tantana, hashamatni sevgan Husayn Boyqaro uyni
toʻldirgan va ulugʻvor ta'zim, vajohat bilan oʻtirgan
rang-barang olomonga faxrlanib qaradi. Keyin beklar
bilan qoʻshin toʻgʻrisida bir oz suhbatlashdi.
Viloyatlardan kelgan ba'zi xabarlar haqida vazirlardan
ma'lumot oldi. Nima uchundir shayx ulislom'dan
shariatga doir bir masalani soʻradi. U qiroat bilan va
gʻoyat salmoqlab soʻzlar ekan, zohiran diqqat qilayotganday koʻrinsa ham, sabrsizlangani bilinib turardi.
Keyin ov va qushchilik toʻgʻrisida soʻz ochdi. Islim
barlos birdan jonlanib ketdi. Azamat gavdasini podshoh tomonga sal egib, qudratli qo`llari bilan dagʻal,
siyrak mo`ʻylabini bir silab qoʻyib, qushlarning ravishraftori haqida qiziq ma'lumotlar bermoqqa boshladi.
Muhammad burunduq barlos ham gapga aralashdi.
Ov toʻgʻrisida ertakka oʻxshash qiziq gaplar asta-sekin
hammaning diqqatini tortdi. Podshoh dam kulib, dam
jiddiy oʻy bilan quloq soldi. Nihoyat, Husayn Boyqaro
katta va davomli ovga tayyorgarlik koʻrishni va umuman ovga doir jamiki ishlarni Islim barlosga topshirdida, qoʻl ishorasi bilan oʻltirishni yopdi. Butun majlisni oʻzining shohona ziyofatiga taklif etdi. Hamma
oʻrindan qoʻzgʻalib, ta'zim bajo keltirib turarkan,
Husayn Boyqaro asta magʻrur yurib, boshqa xonaga
oʻtib ketdi.

! Maxsus musiqiy asbob.
? Diniy ishlarni boshqaruvchi yuqori mansabdor; ruhoniylar boshligʻi.




Uchinchi bob

I

Shom qarosida Majididdin xizmatdan uyga qaytdi.
Ichkari hovlida uni oʻn olti yashar choʻri qiz Boʻston,
har vaqtdagiday, uyatchan bir ta'zim bilan qarshiladi.
Bekasini hozirgina saroydan bir kanizak kelib, podshohning bosh xotini Beka Sultonbegimning ziyofatiga olib ketganligini bildirdi. Majididdin kunchi erlardan boʻlsa ham, lekin bu xabar uni juda quvontirdi:
uning nomi va rutba'si saroy xonimlarining ham oliy
diqqatini jalb etgan. Demak, bir kun emas-bir kun
uning xotini malikani butun kanizaklari, nadimalari?
bilan ham Hirotning yuksak oilalarining xonimlarini
oʻz uyiga chorlaydi. Ishqilib baxt otini qamchilab,
kichik saroydan oliy saroyga ildam oʻtib olish kerak!

Majididdin yasogʻli uyga kirib, yostiqqa yonboshladi. Choʻri qizga shamni tokchadan oʻz oldiga olib
qoʻydirdi. Qorni toʻq boʻlganidan, Boʻston keltirgan
bir lagan qovurdoqqa qiyo boqmay, sharbat soʻradi.
Boʻston chiroyli koʻ“zachadan tiniq sharbatni guldor
kosaga quyib, tavoze bilan tutdi. Biroq xoʻjasining
koʻzlarida allaqanday hayosiz orzuning yonganini
sezib, sarosimalanib, tezgina eshikka chiqishga intildi.

— Bunda kel, hoy! Oʻtir. — Achchiqlanib qichqirdi Majididdin.

Ixtiyorsiz choʻri qoʻrqqanidan yaqinroq kelib,
goʻyo biron yumush kutganday, choʻqqayib oʻtirdi.
Chiroyli, ma'sum koʻzlarini yashirdi. U oʻn ikki yoshida Badaxshonda sahroyi qaroqchilarning qoʻliga asir
tushib, turli azob-uqubatlar, mojarolar chigʻirigʻidan
oʻtib, nihoyat, bundan ikki yil burun, oʻn toʻrt yoshida, Majididdin choʻri — «gung» qilib sotib olgan edi.
Boʻstonni taqdir bir qarich yoshidan boshlab hayotning zolim panjasiga tashlagan, uqubatlar girdobida

' Martabasi, mavqei.
? Podshoh xotiniga ulfat boʻlgan ayollar.



suzdirgan boʻlsa ham, niholdek nozik, tuyg“un qizning
erkin hayotga boʻlgan umidi soʻnmagan edi. U oʻz
sofligini saqlashga tirishar edi. Boʻston xoʻjasi Majididdinni birinchi koʻrgan ondayoq undan badgumon
boʻlgan edi. Yolgʻiz uchrashishga toʻgʻri kelgan paytlarda uning koʻzlariga qaray olmas edi.

Majididdin kosadagi sharbatni boʻshatib, soqol,
miyiqlarini shohi ro“molcha bilan artdi-da, qizga termuldi. Faqat qizning kir, dagʻal boʻz koʻylagini koʻrib,
ipaklarga, baxmallarga chulg“ansa, husniga yuz qatla
husn qoʻshiladi, deb oʻyladi va ishqiy hangoma uchun
fursatni juda qulay topgan boʻlsa ham, nasib etgan
kun qizni hammomga yuborib, nafis kiyimlar kiydirib,
undan keyin oʻz ogʻushiga olishga qaror etdi. Qoʻlini
uzatib, dastro“molini qizning yuziga yaqin bir silkdida, uni choʻchitib yubordi.

— Gul qizim, men senga yaqinda ancha oʻrtoqlar
topamen, ne deysen?

Xoʻjasining muomalasidan vujudini titroq bosgan
choʻri hech nima demay, hurkak koʻzlarini atrofga
javdiratdi, xolos.

— Nega javob bermaysen? Men xuddi sen tengi
sohibjamol qizlardan bir nechasini keltiramen.
Ularning hammasiga sen boshchi boʻlursen. Yumushlaring ozayadi. Hammalaring Bogʻi Eram qizlaridek
yasanib yurasenlar...

Bu soʻzlar qizning qoʻrquv va andishasini
kuchaytirdi. U boshini yana quyiroq egib, koʻzlarini
yerdan uzmas, qanday qilib tashqariga qochishni bilmas edi. Uning baxtiga, shu asnoda koʻcha eshik birdan taqilladi. Boʻston, qafasdan chiqqan qush kabi,
tashqari otildi, kafshini poyma-poy ilib yugurdi.
Birpasdan keyin dadil yurib kelib, Abulziyo degan kishining uchrashmoqchi ekanligini bildirdi. Majididdin
ijirg'anib, asta tashqari chiqdi. Qorongʻ“uda tanish
ovozni eshitish bilan Majididdin ichdan quvondi, lekin tashqari koʻrinishda gʻurur va savlatni quyuqlashtirdi-da, butun Xurosonga dongʻi ketgan boylardan Abulziyo bilan koʻrishdi va uyga boshlab kirdi.




Abulziyo qalin adras koʻrpachaga oʻtirib, chuvak
yuzini qoplagan qop-qora quyuq soqolini silab, fotiha
oʻqiganday boʻldi.

— Zoti oliylariga podshoh hazratlarining iltifotlari
baland emish, — dedi Abulziyo quyuq, payvasta qoshlarini chimirib. — Xudo nasib etsa, yaqin kunlarda
yangi rutbai oliy bilan janoblarini tabrik qilurmiz.

— Qayerdan eshitdingiz? — bilmagan kishi boʻlib
soʻradi Majididdin.

— Podshoh hazratlari bir majlisda sizni yodlamishlar. U majlisda bo“lgan hamsuhbatlaridan eshitdim...

— Shunday xabarlar bor... Ehtimol, sodiq bandalariga inobatlarini ayamaslar, — dedi Majididdin va
mehmonning ishlari haqida soʻradi.

Karvonlari Hindiston, Xitoy yoʻllarida muttasil
qatnab turuvchi bu savdogar, ishning rivoji va koʻrayotgan foydalaridan ogʻiz ochmadi, kamchiliklar ustida tilni bir qarich qiladigan, pashshani filga aylantiradigan hamma savdogarlar kabi, yolgʻiz chatoqlari
haqida gapirdi.

Majididdin Boʻstonni imlab, dasturxon yozishga
buyurar ekan, mehmon qat'iyan rad etdi.

— Hozirgina shulon'da edik, — dedi u barmoqlaridagi gavhar koʻzli uzugini oʻynab, — bir masalaning
hali uchun qoshingizga kelgan edim. Bilmadim,
janoblari qanday qarar ekanlar...

— Bizning xolis niyatimiz, — dedi Majididdin
qoʻlini koʻksiga qoʻyib, — doʻst-yorlarga hamisha xizmat qilmoqdir.

Abulziyoning torgina peshonasi burishdi. Bir
koʻzini, odati boʻyicha, qisib, shamga bir nafas tikildi.
Soʻng Majididdin tomonga enkaydi.

— Xazinaning simu zarga ehtiyoji ne darajada?

Majididdin kulimsirab javob berdi:

— Shohlarnnig xazinasi bamisoli bir daryo... Lekin
bir farqi bor: suv koʻpaysa, daryo toshadi. Ammo xazina javohirotga aslo toymaydi.

"Katta ziyofat.




— Bag'ʻoyat toʻgʻri fikr, — dedi Abulziyo, — xususan, bizning podshohi islom kabi Hotamtoy sulton
uchun xazina dosh bermaydi. Podshohning muborak
tab'lari hashamatga moyil koʻrinadi. Har kun
Jamshidi oso' bazmlar, ta'rifidan tillar lol bo`luvchi
ziyofatlar tartib etmoqda emishlar. Kamina xazinaning barakatiga sa'y-harakat qilsam, degan niyatda
edim...

— Ne tariq bilan? — qiziqib soʻradi Majididdin.

— Janoblariga oftobday ravshanki, xazinaga mablag“ elulusdan qatra-qatra tomib keladi. Birodaringizning xolis niyati shulki, xazinaga tangani biz
qoplab-qanorlab agʻdarsak-da, soʻng ulusdan bir-bir
terib olsak...

— Angladim, angladim, — dedi Majididdin sabrsizlanib, — tegishli amaldorlar tarafidan xalqdan
yig`ʻilgusi zakotlarni ma'lum shart bilan hukumat ixtiyoridan sizning ixtiyoringizga oʻtkazilsa... Maqsadlari
ushbumi?

— Balli, — javob berdi Abulziyo, — bu ishda
janoblari vositachilik qilsalar, ish tezroq saranjom
boʻlar edi: janoblari shahzoda Mirzoyi Kichik orqali
harakat etsalar ham mumkin. Yana bu jihatni oʻzingiz
bilursiz.

Majididdin bir oz enkayib, koʻzlarini yarim yumib
oʻyladi. Tijorat ahli bilan aloqada boʻlishning foydalarini yaqqol! koʻrdi. Bu vazifaning uddasidan chiqishiga ishonardi. Lekin, mushkul masala qarshisida
qolgan kabi, joʻrttaga ikkilanib, sukut qilib oʻtirdi.

— Podshoh hazratlarining qoshiga quruq kirmaysiz, — dedi Abulziyo dilgir bo`lganday kuyunib, —
katta tuhfa hozirlab qoʻyibmen... Siz janobning Xizmatingizga ham tayyormen.

Majididdin yana sir boy bermadi. Podshoh yoki
ba'zi vazirlar e'tiroz qilmasmikan, degan mulohozada
ekanini soʻzladi.

"Jamshidga oʻxshash. Afsonaviy qadim Eron shohi, dabdabani yaxshi koʻrgan va
tanti ekan.



— Men bu sohada hech tajriba koʻrgan emasmen,— dedi Abulziyo,— shuning uchun hozircha yolg'iz Hirot viloyati kifoya qiladi. Men bilamen, hozirgi
kunda podshoh hazratlari uchun katta mablagʻ kerak.

— Xoʻp, jamiki mushkilotni oʻz zimmamga
olayin,— dedi ayyorcha kulib Majididdin, — lekin bu
xayrli ishga men oʻzim ham sherik boʻlayin. Mayli,
kichik bir hissasi boʻlsin...

Bunday taklifni aslo kutmagan Abulziyo torgina,
burushuq peshonasini qashidi. Keyin allaqanday zoʻraki kulgi bilan dedi:

— Sizning baxtingiz vazirlik mansabida. Devoni
oliydadir. Sizga bu dardisar ishlarning ne hojati bor?

— Biz nima boʻlibmiz! Vazirlar, beklar orasida tijorat bilan shug“ullanuvchilar ozmi?

— Xoʻp, bu shartni qabul qildik... — dedi noiloj
Abulziyo.

Majididdin ishni juda qulay shart bilan olishga
tirishajagini soʻzladi va yolgʻiz Abulziyo nomidan
muzokara yuritib, oʻzi pinhon qolishi kerakligini uqtirdi. Abulziyo qoʻltig“idan ogʻir shohi xaltacha chiqardida, xalta ogʻzini himarib, Majididdin oldiga sharaqlatib qoʻydi. Shamda olovlangan oltin kabi, Majididdinning yuzi, koʻzi shodlikdan uchqunlanib ketdi.
Boyga minnatdorlik bildirib, xaltachani darrov yostiq
tagiga tiqdi. Mehmon ketgandan keyin Majididdin
xaltani agʻ“dardi. Shamda chaqnab koʻzlarni qamashtirgan oltin tangalarni huzur qilib sanab, sandiqqa
tashladi. Abulziyoning sovgʻalarini podshohga oʻzinikidek peshkash qilish, hozirgi valine'mati shahzoda
Mirzoyi Kichik orqali ishni qulay saranjom qilish va
hokazo toʻgʻrisida oʻylab, uyqusi qochdi.

II

Toʻg`onbek bir haftadan buyon har kun xoʻ`jasining
zotli otlaridan birini minib, Hirotda gasht qilib yuradi. Egnida yangi chakmon, boshida yangi qalpoq,
kissasi tangasiz qolmaydi. U Majididdin xizmatiga kirgan kunning ertasigayoq ota meros aziz xanjarni qay



tarib oldi. Egnida yangi chakmon, boshida olifta
qalpoq, kissasi tangasiz qolmaydi. Oqshom то",
tekin ovqatni yegandan keyin sharobxonaga oshiqadi.
Mayxoʻrlikda, kurashda, ot chopishda, oʻq uzishda
shaharning dong chiqargan jahongashta yigitlari bilan
doʻst tutunishga ham ulgurdi. Birinchi kunlarda
xoʻjasi bilan oz uchrashardi. Keyin, Toʻgʻonbek gap
asnosida turli masalalar toʻgʻrisida oʻz fikrini, qarashini bayon qila boshlagach, u tez-tez chaqiradigan, uzoq
gaplashadigan boʻldi. Toʻ“g“onbek uchun bu dargohda
aytarli yumush yoʻq edi. Ikki-uch oy ichida u nihoyati
bir necha marta dalaga chiqib, Majididdinning otadan
qolgan katta yerlaridagi dehqonchilik ishlarini nazorat
qilib qaytdi.

Bir kun ertalab nonushtadan keyin Toʻgʻonbek chiroyli turkman otni egarlab turarkan, moʻysafid qul —
Nurbobo yaqin kelib, xoʻja uni chaqirganini aytdi. Toʻgʻonbek, goʻyo eshitmaganday, bir qancha vaqt otning
u yon-bu yoniga oʻtib, pardozlab, soʻng poʻng'illadi:

— Ish yorti qolmasin, qari shayton. Ol supurtkini,
obdon tozala!

Toʻgʻonbek eshikda kiyimlarini qoqib-suqib, Majididdinning xonasiga kirdi; tiz choʻkib, kichik, ayyor
koʻzlarini xoʻjasiga tikdi.

— Yigit, bir xizmat bor... — dedi Majididdin vaqti
chogʻlik bilan.

— Buyursinlar!

Majididdin butun Hirot viloyatining soliqlarini
yigʻish Abulziyo ixtiyoriga oʻtganligi va bu ishda uning
oʻzi ham hissamand ekanligini, shu kunlarda favqulodda katta xarajatlar qilgani uchun aqchaga muhtojligini, iloji bo`lsa bu kundan boshlab ba'zi soliqlarni
yigʻ“moqqa kirishmog£i kerakligini soʻzladi.

— Obdon yaxshi ish boʻlibdi-ku! — dedi Toʻgʻonbek qoʻpol gavdasini xo'jasi tomon surib. — Durust,
muboshirlik! chakki ish emas. Lekin yo£`l-yoʻrigʻini
tushuntiring.

' Soliq yig“uvchi amaldor.



Majididdin Xurosonda yer mulkining turli shakllari, ularning soliqlarga munosabati ham odatda /
yig`iladigan har nav soliqlar haqida uzoq va batafsil
soʻzlab tushuntirdi. Hozirgi paytda «qoʻsh soligʻi»ni
yigʻish payti boʻlganidan, buni alohida tushuntirdi.
Keyin oʻz hissasiga tushgan tumanlarni sanab chiqdida, tokchadagi kitob orasidan muhrlar bosilgan bir
taxta qogʻoz chiqirib: «Mana bu sizning vasiqangiz,
ehtiyot qilib saqlang», dedi. Toʻgʻonbek vasiqani
o“qimasdanoq buklab, kissasiga soldi-da, kulib: «Qani,
oq yoʻl tilang bizga!» deb xayrlashib, tashqari chiqdi.
Nurbobo egarlab qoʻygan otni minib, joʻnab qoldi.
Odati boʻyicha, otni qattiq haydab, kunning qizigan
pallasida bir qishloqqa kirdi. Bu yerda ham, xuddi yov
quvganday, qattiq yurdi; qo`nar manzil qidirib,
koʻzlarini toʻrt tarafga jovdiratib, nihoyat, bir chorbogʻ oldida otdan tushdi. Terdan badani kir koʻpik
bilan qoplangan, harsillagan otni daraxtga qantarib,
salqin chakalakka qarab yurdi. Qalin daraxtlar orasidan sharqirab oqqan ariq boʻyida charx yigirib oʻtirgan kampirning tepasida toʻxtadi.

— Horma, ena!

Kampir charxning «g'“uv-g“uvi» va suvning sharqirashidan uning ovozini eshitmadi. Toʻgʻ“onbek qamchi
dastasi bilan uning suyakdan iborat yelkasini turtdi.
Kampir bujmaygan, oriq yuzini oʻgirib, chuqur koʻzlarining xira oqini oʻynatdi-da dedi:

— Kel, bolam, nima tilaysen mendan?

— Tur, ayron olib chiq, — toʻngʻillab buyurdi
То" опбеК.

Kampir bir parcha latta yopgan oq sochli boshini
qimirlatib: «Xoʻp, bolam», dedi. Ammo oʻrnidan
qoʻzgʻalmasdan: «Dildor! Hoy, Dildor!» deb qichqirdi.
Daraxtlar orqasidagi past, buzuq devor orqasidan qiz
yugurib chiqdi-da, Toʻg“onbekni koʻrishi bilan uyalinqirab, asta-asta yurib, bir necha qadam narida
toʻxtadi. Dildor baland boʻyli, jussalikkina, butun
andomi oʻziga kelishgan, tiniq oq yuzli, ingichka,
nafis qoshli; koʻzlarining qora yulduzi yoshlik husni



ning, kuchining jonli, fusunkor olovi bilan yongan oʻn
olti-o“n yetti yashar suluv qiz edi. Toʻgʻ“onbek unga
boshdan-oyoq razm solib: «Qizlarning sarasi ekan!»
deb qoʻydi va yaqinda Hirotda bir oʻltirishda kitob
oʻqilarkan, hamma goʻzal misralar orasida unga
koʻproq maqbul boʻlgan bir bayt xotiriga keldi:

Aningkim ol enginda meng' yaratti,
Bo'yi birla sochini teng yaratti.

Toʻgʻonbek ichida: «Shoir goʻyo bu suluv uchun
ataylab aytgan!» dedi.

— Acha, nega chaqirdingiz? — soʻradi Dildor
qizarib.

— Bek ogʻangga ayron keltir, qizim.

Dildor indamasdan orqaga qayrilarkan, kampir uni
«hay...» deb toʻxtatdi, muloyimlanib dedi:

— Anov yerga,— qoʻli bilan olma yog`ochlarini
koʻrsatdi kampir,— joy sol! Hordiq chiqarasenmi, yigit?

Qizning orqasidan qarab qolgan Toʻgʻonbek g'ayri
shuuriy ravishda boshini qimirlatdi. Qiz hayal oʻtmay,
eski bir sholcha, toza koʻrpacha va yostiq olib chiqib,
epchillik bilan joy hozirladi. Keyin katta zarang kosada ayron keltirib, yerga qaragan holda, Toʻgʻ“onbekka
tutdi-da, nariga borib, oʻg'irda nimanidir tuymakka
boshladi. Toʻgʻ“onbek ayronni qatra qoldirmay shimirdi, dakkam-dukkam moʻylovini artdi, ogʻir 80"180
oldi-da, qalpogʻini, qamchini tashlab, yostiqqa yonboshladi. Uning koʻzi qizda edi. Dildor oʻg'irning
sopini koʻtarib, vazmin urar ekan, boʻz koʻylak ichida,
yumaloq koʻkraklari serkillab ketar edi. Turli mamlakatlarni kezgan, turli xalqlar, urug“ʻaymoqlar ichida
boʻlgan va bir koʻp xonlar va hokimlarning dargohida
yuzlarcha goʻzallarga duch kelgan Toʻgʻonbek Dildorday suluvni koʻrmagan edi. U atoqli bir bek yoki
hokimning qiziga tantana-dabdaba bilan uylanish
orzusida boʻlganidan Dildorga, ishq ermagi uchun soz
ekan, deb qaradi.

"Хо.



Kampir charxini yig`ishtirib, bukchaygan holda
yigitning oldiga keldi.

— Qaysi bekning navkarisen, qayerga borasen? —
soʻradi qiziqib.

— Men oʻz boshimga oʻzim hokim! — toʻnglik
bilan javob berdi Toʻgʻ“onbek. — Erkaklaring bormi?
Qayerda?

Bundaylarni oʻz umrida koʻp koʻrgan kampir beparvo javob berdi:

— Birgina oʻgʻlim bor. Anov qizning dadasi.
Dorugʻ“amizning yeriga hasharga ketdi. Oʻz ekinlari
boqimsiz-qaramsiz dalada yotibdi. Yurt ogʻasining parvoyiga kelmaydi. Xalqqa har xil yumushlar topib turadi... Yumushing bormi oʻgʻlimda?

— Yumushim — tanga. Toʻlasalaring bas!

Kampirning koʻzlari allanechuk olayib ketdi,
yuzining suyakka yopishgan chandir terisi oqardi.

— Zakotchimisen?

Toʻgʻonbek boshi bilan tasdiqladi. Kampirning
oyoq-qoʻllari bo`shashganday, sholchaning bir chekkasiga madorsiz choʻnqaydi.

— Bolam, — dedi yalingan tovush bilan u, — tangri martabangni ulug“ qilsin, bizga rahmu shafqat et.
Zakotga bergulik hech nimamiz yoʻq. Bor-yoʻgʻimizni
berib boʻlganmiz. Oʻla qolay, soliqlardan boshimiz
chiqmay qoldi, hali «qoʻsh puli», hali «sohib jam»,
hali «mirob», hali «sarona»! — sanay bersang odog'ʻi
yoʻq...

Toʻgʻonbek indamadi, dastro“moli bilan keng, sertuk koʻkragini yelpib, atrofga «chirt-chirt» tupuk otib
oʻtirdi. Sopiga kumush ishlangan qamchinini oʻynab,
keyin kampirga qichqirdi:

— Sannama koʻp! Xudoy ayollarni soʻzga yaratgan-da.

— Arzi dodimni kimga aytayin, quloq sol, bolam!— muloyimlanib dedi kampir.

— Koʻp soʻz eshakka yuk... Qozonni os. Moʻl qilib

"XV asrdagi soliqlar.



etni sol. Sharobing boʻlmasa, boʻza keltir. Tez boʻl,
obdon ochiqdim.

— Biz et ko'rmaymiz, — dedi kampir, — mirzo
yigit. Agar ubra yoki umoch desang, jonim bilan qilib
berayin. ,

— Anov uloq-chi?— Toʻgʻonbek uzoqda oʻt chimtib yurgan oriq echkini koʻrsatdi.

— Bolam, u qoʻshniniki... — Ishontirishga tirishdi
kampir.

— Na zarari bor? Tuya koʻrdingmi — yoʻq! —
boqdi Toʻgʻonbek.

Kampir boshini suyak yelkalari orasiga olib, g'amtashvish choʻkkan chuqur, xira koʻzlarini yerga tikib,
sukut qildi. Daraxtdan «toʻp» etib aqiqday bir olma
uzilib, Toʻg“onbekning yoniga tushdi. Toʻgʻonbek
olmani olib, yassigina, beoʻxshov burniga yaqin tutib
iskadi va kulib, Dildorga murojaat etdi: «Sening nasibang, qoʻlimdan ol, oʻgʻ“onim' seni ham qoʻlimga shu
olmaday uzib tushursin!»

Dildor oʻgʻirni tashlab, qayoqqadir qochdi. Toʻgʻ“onbekning olma uzatgan qoʻli havoda muallaq qotdi. Bir nafasdan soʻng zarda bilan olmani uloqtirdi.
Uning kichik, qiyiq koʻzlari yomon yondi, dakkamdukkam miyiqli qalin lablari titrab ketdi. Kampir unga
qoʻrqa-pisa qaradi: «Achchig“lanma, bek yigit, oʻzi
uyatchan qiz... Men hozir senga boʻza olib kelaman.
Qozon osib shiringina taom qilib beramen, bek yigit», — dedi-da, kalavlanib oʻrnidan turdi.

— Yurtning vallamatini chaqir, — oʻradan chiqqan
ovozday toʻngʻilladi Toʻ“g“onbek. — Shu bugun zakotni toʻlamasalaring, tanga oʻrniga jigarlaringni uzib
olamen!

Kampir orqaga burilib, shivirlab ketdi: «Bu jallod
joʻji-bo'ji tuxumidan tarqalganga oʻxshaydi. Amaldorlarga oʻzing qirgʻin yubor, tangrim!» Echki oʻtlagan
oʻtloqqa yurdi. Uni boʻri koʻzidan yashirishni oʻyladi,
lekin zakotchining jahlini battarroq avjlantirmaslik

' Tangrim.



uchun yana bu fikrdan qaytdi. Zakotchiga taom
pishirmoq uchun qoʻrgʻonchaga qarab yurdi.

Toʻgʻonbek daraxtlar orasidan koʻkning tiniq zangorisiga qarab, dam mudroq bosib, dam yana sergaklanib yotar edi. Qishloqning kajava qorinli, yupyumaloq oqsoqoli issiqdan harsillab-gursillab yetib
keldi. Jahldan tushgan Toʻgʻonbek bir necha soʻz
bilan maqsadini tushuntirdi. Oqsoqol zakotchilarga
yoʻl-yoʻriq koʻrsatib, garchi oʻzi hech vaqt soliq
to'lamasa ham, hamqishloqlarini haddan tashqari
adolatsizliklardan qoʻriqlashga imkoni bor qadar
unnab koʻrar edi. Toʻgʻonbekning aft-basharasidan va
muomalasidan, bunga soʻz uqtirish mumkin emasligiga ishongan bo`lsa ham, yotig“i bilan soʻzlab, insofga
da'vat qilishni foydasiz koʻrmadi.

— Mirzo yigit, — dedi u qoʻli bilan peshonasidan
terni sidirib, — yaqinda biz «ushr»ni batamom topshirib, koʻnglimizni bu anduhdin forigʻ qilgan edik.
Siz talab qilg'on zakot uchun hali vaqt kelgani
yoʻqdir. Har qaysi zakotning oʻz fasli bor. Bu ishlarning barchasi kaminaga besh barmoqday ayon. Shu
jihatlarni andisha qilib koʻring, mirzo yigit.

— Bo'ʻlimli soʻzni ayting, vallamat! — qichqirdi
Toʻgʻonbek. — Biz oʻz xo'jamizdan olgan farmonga
qarab ish qilamiz.

— Shu kunda dehqon, nafsilamrda, yalangʻoch,
mirzo yigit, — dedi oqsoqol. — Xirmonni koʻtarmaguncha undan bir nima soʻrash mahol.

— Bilamen, koʻp yerlar tarxonlik'ka, vaqfga
qarashli. Ular, albatta, zakotdan ozod. Dehqon yalang'och boʻlsa, biz kimdan yig'amiz! — qichqirdi
xoʻmrayib Toʻgʻonbek.

Oqsoqol yelpinib, issiqdan harsillab, bir muddat
sukut qildi. Keyin, goʻyo oʻz-oʻziga aytganday, sekingina dedi:

— Bevaqt talab qilinsa, biron gʻavgʻo roʻy bermasa
edi, deb xavfsiraymen...

! Maxsus imtiyozli oqsuyaklarning yeri. Bu yerlar soliqdan ozod boʻlgan.



— Meni qoʻrqitgani keldingizmi, vallamat, — birdan oʻqrayib dedi Toʻg“onbek. — Xudoyga shukur,
maydon koʻrgan yigitmiz...

— Mirzo yigit, — dedi oqsoqol, — sizga uzoqdan
koʻzim tushgan hamon botir, dilovar yigitlardan ekanligingizga bovar qilgan edim. Bu jihatdan koʻnglingiz
forig“ boʻlsin. Inim, bizning tarafning fuqarosi andak
qiziqqonli boʻladi. Ba'zi amaldorlarning nomaqbul
harakatlaridan shikoyat qilib, poytaxtga murojaat
etmoq fikrida edilar. Tadbir va ehtiyot bilan qadam
qoʻysangiz, shoyad gʻavgʻo qoʻpmas, tangani ham
silliqlik bilan olursiz...

Toʻgʻonbek toqati toq boʻlgandek, sakrab oʻrnidan
turdi.

— Yuring, men oʻz tadbirim bilan tanga to`play,
siz tomosha qiling!

Oqsoqol harsillab oʻrnidan turdi. Daraxtzorda
bukchayib, kalavlanib oʻtin terayotgan kampirga
Toʻgʻonbek otni xashakka qoʻyishni buyurdi, oqsoqolni imlab, oldiga soldi-da, qishloq oralab ketdi.

Dildor yugurib buvisining yoniga keldi: «Qaerga
yoʻqoldi moʻgʻul-cho“g“ul oʻlgur?» deb soʻradi.
Kampir qishloqdan zakot undirgali ketganini aytib,
uning otini xashakka qoʻyishni buyurdi. Qiz qargʻabqargʻab, otga yaqin keldi. Uning egar-jabduqlaridagi
kumush gullarga suqlanib qaradi-da, keyin astagina
jilovini chiqardi, otni yechib, noʻxtasidan yetakladi,
uni oʻti qalin, daraxt siyrak joyga eltib bog`ladi. Soʻng
kampirning yoniga qaytdi, unga qarashmoqchi boʻldi:
onadan yosh qolgan yetim Dildor buvisining parvarishi bilan oʻsgan, unga onadek muhabbat qoʻygan edi.

— Nima pishirmoqchisiz? — soʻradi Dildor. .

— Betavfiqqa moʻlgina qilib quymoq pishirsam,

deyman...
— Behuda ovora boʻlasiz, buvi, — dedi Dildor
kuyunib. — It akilladi-qo“ydi-da. Kambagʻalning

qozoniga zormi u?
Kampir indamadi. Choʻ`p-xasni qoʻltiqqa olib,
qoʻrgʻonchaga ketarkan, birdan toʻxtadi.




— Sen bu yerda aylanma, qizim, — chuqur koʻzini
tikib, xafsiragan tovush bilan dedi kampir, — echkini
yetaklab, ko`zdan uzoqda yur, uqdingmi?

Dildor gilosday qizil chiroyli lablariga yoyilgan
tabassum bilan boshini silkidi-da, borib echkining
ingichka boʻyniga bir quloch yoʻgʻon arqon solib,
sudrab ketdi. U quyoshda ola-chalpoq tovlangan sokin
chakalaklarning oxiriga yetdi. Keng dalaga, quyoshda
oltinlangan bugʻdoyzorga yaqinlashdi. Echkini daraxtga bogʻlab, jildirab oqqan suvga moʻ'jaz oyoqlarini
solib, salqinda jimgina oʻtirdi. Zerikdi. Daraxtlarning
ustidan onda-sonda qushlarning sadosi bir zumgina
yangrar, yana ogʻir jimjitlik choʻkardi. Dildor yonverida, oʻtlar orasida koʻzga chalingan, qoʻlga bazoʻr
ilinadigan gulchalarni qunt bilan terib ovunarkan,
orqada shitirlagan tovush eshitildi-da, birdan boshini
koʻtarib, hurkak boqish bilan qaradi. Daraxtlar orqasidan Arslonqulni koʻrdi. Koʻzlari birdan nash'a bilan
yonib ketdi. Boshidagi roʻmolchasini tuzatdi, barmoqlari bilan chakka sochlarini toʻgʻriladi.

Arslonqul barvasta qomat, oʻmrovli, sodda, oʻn
sakkiz yashar yigitcha edi. Uning mehnatda chiniqqan
qoramtir yuzida, jonli, tiyrak, yirik koʻzlarida bolalarcha ma'sumlik jilvalanardi. U bu qishloqlik boʻlib,
bolalikdan poda boqqan, yerdorlarning xirmonini
koʻtargan, qoʻsh haydagan. Uch-toʻrt yildan buyon
hirotlik bir tarxonning shu atrofdagi yerlarida qarol
boʻlib ishlardi. Tabiat ogʻushida, mehnatda birga
oʻsgan qiz va yigit bundan qariyb ikki yil burun bir-birlariga samimiy muhabbat bilan bogʻlangan edilar.
Kampir ham, Dildorning otasi ham bu sinalgan yigitni kuyov qilishga hech qanday taraddudsiz rozi
boʻlishgan edi. «Ezgulikning kechi yoʻq», degan gapga
muvofiq, toʻy-tomosha uchun hali ma'lum muddat
tayin etmagandilar.

Arslonqul qudratli oyoqlarini uzatib, qizning yoniga ogʻir oʻtirdi. Yuzidan quyulgan terni artdi. Jomakorning yoqasini silkib, keng yalangʻoch koʻkragini
yelpidi-da, Dildorga qarab kuldi.




— Echki boyaqishni panaga olganingiz yaxshi
boʻlibdi: och boʻri yomon boʻladi.

Dildor:

— Kampirga yoʻliqdingizmi? — deb soʻradi mayda
gullarni ingichka pishiq oʻt bilan boylab, dasta qilib
Arslonqulga koʻ`rsatarkan.

— Uchrashdim, — javob berdi Arslonqul. — Lekin
usiz ham ma'lum.

— Ko`rdingizmi battol oʻlgurni! Zakotchilar orasida tarig“day insof bor odamni koʻrmaganmen.

— Butun qishloqqa gʻalva solmoqda u, — javob
berdi Arslonqul xafalanib. — Bu juda quturgan ekan...

— Agar zakotni bizdan ham undirmoqchi boʻlsa,
nima qilurmiz? Shamga ham pulimiz yoʻq... —
tashvishlandi Dildor.

Arslonqul unga javoban dedi:

— Bu atrofda hali koʻp izg“iydi u. Muhlat olsak,
bir amallab toparmiz. Zakotni endi toʻ“layapmizmi?!

Dildor yengillanib xoʻrsindi. Qizning dilini gʻash
qilgan tashvishni yo“qotgani uchun Arslonqul ichdan
quvondi. Qizga yaqin surildi. Uning koʻrkam sochlarini siladi. Dildor atrofga bir qarab olib, keyin
erkalanib, yigitga suqildi. Arslonqul uning chiroyli
boshini koʻksiga olib, hayajon bilan lablarini qizning
oʻpish soʻragan sezgir, aqiq rangli lablariga qoʻndirdi...

Qiz yigitning koʻksidan boshini qutqarib, sochlarini toʻgʻriladi-da, erka araz bilan nariroq oʻtirdi. Kulib
Arslonqul ham nari surildi. Qiz chaqqonlik bilan yana
uzoqlashdi. Keyin oʻz qiliqlariga oʻzlari kulib yuborishdi. Arslonqul tek oʻtirishni va'da qilgach, Dildor
uning yoniga keldi. Yigit oʻz ishlari toʻgʻrisida gapirdi.
Kuzda, ekinlar yigʻilgandan soʻng, xoʻ`jasidan haqini
olib Hirortga tushajagini, oʻzi va Dildor uchun kiyimliklar olajagini soʻzladi. Dildor Hirot bozori va undagi qimmatbaho mollar toʻgʻrisida kattalardan eshitganlarini soʻradi. Arslonqul uzoq boʻlmagan azim shaharda nihoyati ikki martagina (bu ham juda qisqa
muddat) boʻlgan esada, bazzozlar sotadigan kashmir
shollari, xitoy shohilari va hokazo haqida uzoq hikoya




qildi. Ularning dillari umid va shodlik bilan to`lgan,
turmushning qayg'ularini, mashaqqat va dahmazalarini unutgan edilar.

Echkini shunda qoldirib, ovqatlanmoq uchun uyga
joʻnadilar. Arslonqul oʻn besh-yigirma qadam oldinroq
yurib ketdi. Dildor uyga yaqinlashganda haligi yerda,
sholcha ustida oʻtirgan Toʻgʻonbekka, oqsoqolga va
boshlarini egib, qaltirab turgan ba'zi hamqishloqlariga
koʻzi tushdi-da, ularning qoshiga bormasdan, devor
orqasiga oʻtib ketdi.

Arslonqul ogʻir yurib kelib, odamlardan bir oz narida — ariq bo`yida choʻnqaydi. Atrofdagi daraxtlarga
bir necha sigir, buzoq, qoʻy bogʻlangan edi. Bularni
zakotchi zoʻrlab garovga olib kelganini fahmladi.
Achchigʻi halqumiga tiqilib, oʻshshayib qoldi.

Koʻp dehqonlar zolimni yumshatish uchun uylaridan har xil ovqatlar tayyorlab kelardilar. Toʻgʻ“onbek
oqsoqol bilan yozuv-chizuvga, sanoqqa berilib, dasturxonga qaramadi ham. Nihoyat, hisob-kitobni bitirgach, ovqatdan oz-moz totindi-da, birdan oʻrnidan
turdi. Garov sigir, buzoqlarni oqsoqolga topshirdi va
Foryon qishlog'idan qaytguncha, boqimandalarini
jamg`arib qoʻyishni unga tayinladi. Keyin otini uzoq
silab-siypab, ardoqlab mindi-da, chang koʻtarib, haydab ketdi. Yumaloq oqsoqol yoqasini ushlab, bosh
chayqatdi ham odamlarga koʻz oqini oʻynatib, pixillab, dedi: «Duoyibad qilinglar, ilohi bu maxluq otdan
yiqilib, boʻyni uzilsin!»

Odamlar qoʻlni paxsa qilib, g'azab bilan deyishdi:
«Shikoyat qilmoq kerak podshohga, shikoyat!»

To'rtinchi bob

I

Bogʻi Zogʻonning bosh darvozasi oldidagi katta
maydon harbiylar bilan toʻla. Har yoqdan toʻda-toʻda
otliq sipohilar — navkarlar keladi. Otlar oʻynoqlab
kishnaydi, tugʻlar hilpiraydi. Quyoshda dubulgʻalar,
sovutlar yaltiraydi. Beklarning kumush sopli qamchi



lari, ot asboblaridagi kumush bezaklar, qilichlarning
qinlaridagi oltin, feruza va zabarjad toshlar koʻz
qamashtirib yonadi. Navkarlar orasida oppoq soqoli
koʻksiga tushgan, lekin yigitlarday tetik qarigan chollar, jang maydonidagi dahshatli suronlarni koʻngilli bir
oʻyindek bilgan ham jang-jadal bilan suyagi qotgan
magʻrur bahodirlar bilan birga tajribasiz, miyiqsiz,
yosh-yosh yigitchalar ham bor... Tantanaga qaramay,
Hirot har kungi hayot bilan yashaydi; Hirot bunday
kunlarni koʻp koʻrgan! Oʻ“ynoqlagan otlarning oralarida g'`ivillab, bir-birlari bilan baqirib-chaqirishgan
bolalar istisno qilinsa, kattalar: «Podshoh Muhammad
Yodgor ustiga otlanibdi», degan xabarni eshitib:
«Xudo oq yoʻl bersin, yurtga tinchlik kerak», deb oʻz
tirikchiliklaridan qolmaydilar...

Mana, chorpaxil, magʻrur Islim barlos oʻzi uchun
yasatgan maxsus oʻq-yoyni osgan holda katta suvori
toʻ“daning boshida chang koʻtarib, peshdor' askarlar
sifatida ildam yoʻlga tushdi.

Bogʻi Zogʻon darvozasidan Husayn Boyqaro ot
oʻynatib chiqdi.

Tim qora, haybatli asov otining bezaklari oldida
uning kiyimlarining boy ziynati unchalik taajjublanurlik emasdi. Temur avlodi orasida qilich chopishdagi
mahorati bilan tanilgan Husayn Boyqaro kumush
so'lug“ini chaynab tipirchilagan otni pishiq tutib,
botirona bir tur bilan gerdaygan edi. Uning orqasida
beklar, sardorlar, sulton xonadonining yaqin aqrabolari Xurosonning yuksak oilalariga mansub boʻlgan,
saroyning husni, podshohning ziyofat va majlislari
uchun hashamat, dabdaba berishgagina xizmat qiladigan duxoba qalpoqli, movut chakmonli, nozik ishlangan qimmatbaho kamarlar taqqan yosh nozanin
yigitchalar top-top boʻlib, otlarini gijinglatib turardilar.

Bir dasta yasovullar oldin-ketin yugurib, havoda
qamchilarini oʻynatib, podshohning yoʻlga chiqqa
' Oldinda boruvchi, ilgʻor.



nidan darak berar, otliqlarni, eshak minganlarni egardan tushirar, piyodalarni koʻchaning ikki tomoniga,
devorlarga qapishtirar edilar. «Ha-hu» deguncha
odamlarning yelkalariga, boshlariga, qamchi tushib
qolar edi. Do`“kondorlar doʻkonlari ichidan chiqib,
viqor bilan qoʻllarini kokraklariga qoʻyib, shohni
kutardilar...

Gavharshodbegim madrasasining sirtida, yuksak
peshtoq ostida tolibi ilmlar qalin bir guruh boʻlib turishardi. Bular toj-taxt uchun Astrobod taraflarida
isyon koʻtargan Yodgor Mirzoning kimligi, qaysi nasl
va tarmoq boʻyicha u Amir Temurga borib taqalishi
ustida muzokara qilishar; tirik, o`lik, nomdor, nomsiz,
toj kiygan, toj kiymagan shahzodalarni tilga olishar
edi. Sultonmurod bilan Zayniddin shoʻx hangoma va
latifalar soʻylab, ba'zan hammani kuldirib turishar edi.
Favqulodda vajohatli, bir koʻzi gʻilay yasovul qamchini qahr bilan silkib, chopib oʻtarkan, Zayniddin
qichqirib yubordi:

Hech kasro nazdi dud naguzoshti,
In du shohi gov gar har doshti'.

Doʻstlar bir zumgina lablarini tishlab, jim qoldilar,
lekin yasovul kinoyani payqamay, uzoqlashib ketgach,
mahkam yumilgan lablaridan birdan qahqaha toshdi.
Sultonmurod doʻstining yelkasini qoqib dedi: «Sen
boʻlmasang edi, bu jabrkor hayotda kulgini mutlaq
unutgan boʻlur edik...»

Tantana bilan Husayn Boyqaro yaqin kelgach,
hamma tolibi ilmlar qoʻl qovushtirib, egildilar.
Sultonmurod boshini koʻtarganda, podshoh uzoqlashgan edi. Uning koʻzi Navoiyga tushdi. Navoiy Xo'ja
Afzal va shoir Shayxim Suhayliy, Kamoliddin Husayn
Kozargohiylar bilan bir qatorda, otini boʻshgina tutib,
bu suron va tantanaga goʻyo loqayd, hamisha koʻnglini toʻlqinlantirgan ilhomlarga, fikrlarga berilganday

"Agar ho'kizning shoxlari eshakda boʻlsa edi, u oʻz yoniga hech kimni yo'latmas edi.




borar edi. Koʻzlaridagi samimiy quvonch va muhabbat
bilan qarshilagan talabalarga shoir tabassum bilan iltifot koʻrsatib oʻtdi.

Koʻchalarda hayot va harakat avvalgi iziga tushdi.
Talabalar madrasaning tosh bagʻri ichiga kirib, gʻoyib
boʻldilar. Sultonmurod yana hujraga kirib mutolaaga
berilishga mayl sezmadi. Oʻziga zarur boʻlgan ba'zi
nodir kitoblarni qidirib topishi kerak edi. Nogihon
uning yodiga koʻpdan buyon uchrashmoqni istadigi
mashhur kimyogar mavlono Abdulahad tushib qoldi.
Oʻylab turmasdan, shaharning Darvozai Qipchoq
tarafiga qarab ketdi.

Hirotning chetida qaysi bir avliyoning sagʻanasi
boʻlgan, zoʻr qayragʻ“ochlar va qari chinorlar bilan
qoplangan katta jimjit goʻriston ro“baroʻsida, xarob bir
uy oldida toʻxtadi. Bir vaqtlar o`ymakorlik san'atining
goʻzal namunalaridan boʻlgan, lekin hozirda zamonlarning asta, omonsiz yemiruvchi ta'siri ostida oʻz
husn va tarovatini yoʻqotgan eshikni ohista taqillata
boshladi. Ichkaridan hech qanday sado eshitilmaganidan qattiqroq urdi. Oʻtkinchilardan biri oʻz
qulogʻiga ishorat qilib, jilmayib, dedi: «Tosh bitgan!
Ichkariga marhamat qila bering!» Uy sohibining
karligini birdan eslab, kulib, qoʻydi-da, ichkari kirdi.
Egasi tashlab ketgan hovlidek, yovvoyi oʻtlar bilan
qoplangan, ogʻir jimjitlik hukm surgan katta hovli
oʻrtasida bir nafas toʻxtadi. Atrofga bir qarab, keyin
tomida qaqqaygan quvurdan burqib tutun chiqayotgan, eski, lekin qoʻrg“onday baland va mustahkam
uyga qarab yurdi. Bir necha qadam qolganda, uyning
haybatiga yarashmagan kichkina eshik ochilib, sopol
koʻza koʻtargan bir kishi chiqdi. Uning katta, yumaloq
boshida kir taqya, egnida har joyi kuygan, turli dogʻlar
bilan yiltiragan eski jomakor; koʻzlari yoshlangan, jiddiy, salobatli yuzida olov yalligʻi jilvalangan, koʻrkam
soqolining oqi kir sargʻish tus olgan. Ellik yoshlarda
boʻlgan bu ajoyib odam mashhur kimyogar va shoir
Abdulahad edi. U yigirma yildan buyon tinmasdan
yolgʻiz boshiga bu yerda kimyo ilmi bilan mashgʻul




edi: turli moddalarni qizitar, eritar, qoʻshar-ayirar, oʻz
ilmi hunarining chuqur tilsimlarida taajjublanarli sabr,
matonat va gʻayrat bilan ishlar edi. Olov va har nav
moddalarning ta'siri ostida koʻzlari zaiflashgan, quloqlari kar bo`lgan edi.

Begona yigitni koʻrish bilan kimyogar qotib qoldi.
Uning butun qiyofati allanechuk yomon oʻzgarib,
chuqur noroziligini bildirar edi. Sultonmurod bunday
odamlarning fe'lini yaxshi bilganligidan uning
noroziligini tabiiy deb hisobladi, tez-tez yurib, kimyogar qarshisida toʻxtab, samimiy ta'zim qildi. Kimyogar
xira, namli koʻzlaridagi istehzo bilan unga boshdanoyoq razm solib, dilgir bo`lganligini gʻalati, chuqur
xoʻrsinish bilan ifoda etdi.

— Faqirning ostonasiga ne maqsad bilan qadam
bosdingiz? — sekin, lekin norozilik ohangi bilan
soʻradi kimyogar.

Sultonmurod qaddini rostladi. O`jar olimning iltifotini qozonish uchun quvvayi nutqini ishga soldi.
Tomoqlari qirilgunday, baland ovoz bilan dastlab
kimyogarga madh-sano oʻqidi, keyin oʻzini tanitib,
qanday maqsad bilan kelganini soʻzladi.

— Mashg'ulotimga xalal berguvchilar bilan doʻst
tutunmaymen, — yana ayni dagʻal ohang bilan dedi
kimyogar.

— Taqsir, — dedi Sultonmurod ehtirom bilan, —
biz shul toifadanmizki, ular ilm uchun chekilgan har
qanday mashaqqat va mahrumiyatni hayotning ulugʻ
ne'mati, deb bilurlar. Janoblari ilmi kimyoda zamonamizning Ja'fari'dirsiz. Sizning har bir soʻzingiz biz
kabi ilm gadolari uchun tilla va nuqradan afzaldir.
Modomiki, tangri sizga benihoyat xazina baxsh
etmish, bu kamina shogirdingiz saxovat yoʻlini tutmoqligingizdan umidvordir.

Abdulahad kuyib siyraklashgan qoshlarini chimirib, indamasdan uzoqlashdi. Sultonmurod oʻjar
kimyogarning qabul qilishidan umidi soʻnib, uning

' Qadim arab kimyogari.



orqasidan qarab qoldi. Olim hovlining o`rtasidagi
chuqurga koʻzachadan qoramtir-chirkin suyuqlikni
agʻdardi-da, yerga qaragan holda asta yurib keldi va
boshini koʻtarmasdan, birdan qandaydir sirli tovush
bilan soʻradi:

— Niyating xolis, kimyoga muhabbating, haqiqatga imoning barqarormi?

— Ne til bilan arz etay? — xitob qildi Sultonmurod.

— Marhamat qil!

Sultonmurod haddan tashqari quvonib, olimning
ketidan uyga kirdi. Bu «kimyoxona» masjidning xonaqosiday katta, chorxari uy edi. Is bosgan shipida ikki
joyda shaffof qogʻoz bilan qoplangan katta tuynuklar
boʻlganidan xona ichi qorongʻi emasdi. Tokchalarda,
yerda har xil kattalikda va shaklda boʻlgan sopol
koʻzalar, mis va temirdan har nav idishlar, g'alati
shishalar, katta-kichik hovonchalar, har turli temir-tersak qalashib yotardi. «Kimyoxona»ning toʻriga qator
qurilgan baland-past oʻ“choqlar oddiy oʻ“choqlarga aslo
oʻxshamas edi. Bir oʻchoqda gurillab olov yonardi.
Dekchaga oʻxshash bir idishda nimadir burqib turadi...

Sultonmurod oʻzini allaqanday bir tilsimot ichida
sezdi. Kimyoning sirlarini tezroq fahmlashga orzusi
qancha kuchli boʻlmasin, sirli amaliyotga qancha
oshiqmasin, lekin bironta idishga, bironta moddaga
qoʻl tekkizishga botinmadi. Abdulahad esa goʻyo uni
butunlay unutganday, «churq» etmasdan, jiddiy
timirskilanadi; goh olovga qaraydi, goh burqigan moddani temir asbob bilan kavlaydi, goh ularni qoʻshadida, bir chekkaga olib qoʻyadi. Goh chuqur oʻyga
botib, keyin birdan harakatga kirib ketadi. Xovonchada nimanidir tuyadi.

Chamasi ikki soat shu tariqa sukutdan soʻng
Abdulahad bir chekkada qaqqayib, uning har bir
harakatini koʻzdan qochirmagan yigitning oldiga
keldi. Kinoyasiz tabassum bilan unga qaradi.

— Ilmi kimyo, — dedi u shivirlaganday, — ilmi




xufyadir, asrori g“ayb' ilmidirki, nomahramning nazari
mushkilotning haliga mone boʻlishi mumkin. Bu bobning ustod komili Ja'fardan boshlab, bu zamonga
qadar ozmuncha xaloyiq bu maqsad yoʻlida zahmat
chekmagan!

— Muhtaram ustoz, — dedi Sultonmurod yalinib,— kaminaning niyati pokligiga zarra qadar shubha
etmangiz. Bu qulbachchangizning murodi ma'rifatdir.
Bundan oʻzga hech bir andisha uning koʻngil oinasiga
aslo soya solmagandir. Yana bir nuqtani ishorat etmoqni lozim bilamenki, dunyoda uch nimarsa uch
nimarsasiz qoim boʻlolmagay: mol — betijorat, davlat — besiyosat, ilm — bebahs... Taqsir, bahs asnosida
fikrlarning zarbalaridan haqiqatning chaqmogʻi yong`usidir...

Kimyogar bir qadar yumshaganday boʻldi. Ba'zi
ilmlar haqida suhbatlashgandan keyin Sultonmurodning bir koʻp ilmlarda bagʻoyat komil ekanini sezdi.
Uning zehnining oʻtkirligiga, ma'lumotining kengligiga oʻz ichida taajjublandi. Bu nodir qobiliyatning
. oʻtinchini qaytarishni axloqqa munosib koʻrmadi
shekilli, nihoyat, o“z ilmining sirlarini ocha boshladi.
Dunyoni tashkil etgan mashhur toʻrt unsur” haqida
qadim yunon va arab donishmandlarining fikrlarini
tushuntirib, bu unsurlarning aslida vohid? ekanligini,
qandaydir bir javhar mavjud boʻlib, hamma jismlarning suratlari unga bogʻliq ekanini, ham yetti sayyoraga muvofiq tushadigan yetti modda mavjudligini,
shu jumladan oltin — quyoshga, kumush — oyga, mis —
Zuhra yulduziga... va hokazo mos kelishini bayon
qildi. Kimyogarning soʻzi borgan sari sir pardasiga
chuqurroq oʻrala boshladi. U barcha ma'danlarni ikki
guruhga ayirdi. Birinchi guruhni nuqsonli, illatli moddalar deb atadi. Bu ma'danlarnnig tabiatidagi illatni
kimyo yoʻli bilan sugʻurib tashlab, ularni oliy darajaga
koʻtarish, ya'ni, masalan, simobdan kumush, misdan

! Osmon sirlari.
Suv, havo, tuproq va oʻt.
Birlik.




oltin yasamoq mumkinligini shavq va hayajon bilan
soʻzlab ketdi. Bu fikrlar bilan Sultonmurod yaxshi tanish edi. Ammo kimyogar illatli moddalarni oliy darajaga koʻ“tarmoq uchun eksir degan bir nima kerakligini ham uni hosil qilmoq uchun nimalar qilish zarurligi toʻgʻrisida sir bilan toʻla ma'lumotni soatlarcha
soʻzlagach, diqqat bilan tinglagan Sultonmurodning
tinkasi quridi. Lekin o“z ilmining sehriga berilgan ham
misdan oltin yasash fikriga umrining gulini bagʻishlagan ajoyib olimning soʻzini kesishga botinmadi.

Nihoyat, qaysi bir o`choqdan keskin, noxush hid
dimogʻiga urgach, kimyogar birdan qo`zg`alib, yugurdida, moddalar ustida uzoq urinib qoldi. Sultonmurod
bahsni yangilamaslikka tirishdi. Oqshom Abdulahad
qumg'ʻon qaynatib, dasturxon yozdi.

Shu uyning oʻzida, miltillagan sham nurida ular
dam kimyodan, dam ilmi badi”dan gapirishib, non
ham magiz bilan qorin toʻydirdilar.

Sultonmurod bu yerda bir qancha vaqt qolib, ustod
bilan birga ishlab, eksirning siriga yaqindan voqif
boʻlish niyatida ekanligini so“zlagach, kimyogar uning
bu talabini hech bir e'tirozsiz qabul qildi.

Ikkinchi kun yosh olim katta shavq va ruhlanish
bilan kimyoga berildi. Moddalar ustida ishlarkan,
qoʻllarini va kiyimlarini kuydirdi. Moddalarning
oʻzgarishi haqida Abdulahad bilan soatlarcha suhbatlashar, ba'zan talashar edi. Ishga qiziqqandan, tong
otib, quyosh botganini sezmay qolardi. Shu tariqa oʻn
besh kun bosim mashgʻul boʻldi. U kimyo yoʻli bilan
misni oltinga aylantirish xayolidan uzoq boʻlgani
uchun kasb etgan ma'lumotni keyincha oʻzi
chuqurlashtirmoqqa yetarli hisobladi-da, nihoyat,
kimyogar bilan ota-o“gʻil kabi samimiy xayrlashdi.

Vaqt peshindan oqqan edi. Sultonmurod shahar
ichiga kirib borgan sayin uchragan amaldorlarning,
navkarlarning harakatlarida, odamlarning koʻzlarida,
bolalarning yugurishlarida qandaydir oʻzgacha ma'no
' Goʻzallik ilmi, she'r va san'at nazariyasi.




ni seza boshladi. Hayotda favqulodda bir hodisa roʻy
berganiga ishondi. Koʻ“m-koʻk panjali qoʻllarini keskin
sollantirib, ildam ketayotgan boʻyoqchini toʻxtatib,
soʻrashga tirishdi. Buyoqchi sabrsizlik bilan, dag`algina qilib: «Ey, mullam, ulusning dardi koʻp, qay birini
aytayin!» dedi-da, yugurganicha ketaverdi. Sultonmurod hayajonlandi. Odamlar orqasidan ildam joʻnadi. Halloslab, rangi oʻchib, Devonxonaga kelgach, bu
yerda, maydonda qalin olomonni koʻrdi. Aksari shaharning har nav kosib-hunarmandlari ham atrofdan
kelgan uzuq-yuluq kiyimli dehqonlar edi. Xalq qurolsiz edi, lekin koʻzlarida yongan gʻazab, yuzlaridagi jiddiy qahrli ifoda uni portlashga tayyor dahshatli bir
kuchga aylantirgan edi. Shaharlarning qamalini, kattakichik janglarni bir vaqtlar o“z koʻzi bilan koʻrgan
Sultonmurod nogoh ichidan titrab ketdi. Olomon
asabiy toʻlg'andi. Havoda kuchli gʻulg“ula-suron toʻlqinlanadi. Navkarlarning rangi oʻchgan. Ular xavfsiranib, koʻzlari ola-qaroq boʻlib, chetlanib yuradilar...
Sultonmurod qoʻrqinchli suvning sayoz yerlarini oldin
sinab, keyin chuqur tomonlariga ehtiyot bilan borgan
suzuvchi kabi, olomon orasiga asta-asta kirib bordi.
Hamma amaldorlardan, soliqchilarning zulmidan,
soliqlarning ogʻirligidan shikoyat qilardi. Xalq bir koʻp
amaldorlarni barala haqorat qiladi, qargʻaydi.

— Xoʻja Abdullo, Xoʻja Qutbiddin, Nizomiddin
Baxtiyorlar chiqsin qoshimizga! — qichqiradi yuzlarcha ovoz...

Aftidan yuvosh koʻringan bir moʻysafid yig`i-sig'i
bilan Sultonmurodga shikoyat qildi: «Podshoh musulmon, vazirlar musulmon. Lekin bunchalik jabrni kofir
ham oʻz eliga ravo koʻrmaydi. Yurtdan insof-adolat
koʻtarilgan! Shariat xor! Xonavayron boʻldik!»
Sultonmurod titrak lablari bilan unga taskin berarkan,
juldur kiyimli, qahrdan yuzlari tirishgan bir dehqon
quloqlari ostida hayqirdi: «Toʻgʻonbekni qoʻlimizga
topshirmagunlaricha, bu yerdan ketmaymiz!»

— Qaysi Toʻgʻonbek, birodar? — yelkasidan turtib
soʻradi Sultonmurod.




— Yangi tugʻilgan itlardan... Bilamiz, Toʻgʻonbek! — Sultonmurodga qaramasdan, toʻlqin ichida
yoʻqoldi dehqon.

Sultonmurod qaynagan olomon ichida turtki yeb,
bosilib, ezilib, uzoq yurdi. Haqorat, gʻazab alam bilan aytilgan uzuq-yuluq gaplardan bu gʻalayonning
asli sababini uqib ola bildi: podshoh va bir koʻp vazirlar Hirotni tark etishi bilan zakot ishlarini idora qiluvchi Xo`ja Abdullo, Xo`ja Qutbiddin, Nizomiddin
Baxtiyor va hokazo ma'murlar, oʻz bilgilaricha, xalqqa yangi soliq soladilar. Xazina uchun emas, oʻz
foydalari uchun yigʻ“moqchi boʻlishgan soliqni vaqt
g'animatda mumkin qadar tez undirishga jadal qiladilar. Buning uchun eng qattiq va chirkin choralar
qoʻllaydilar. Bundan tashqari, ular fuqaroga har xil
jabr-sitam koʻrsatib, uning haq-huquqlarini poymol
etadilar.

Zamon olimlarining saromadi boʻlishgagina intilgan Sultonmurod shu vaqtgacha xalq tirikchiligidan
uzoq yashar, uning dardlariga begona edi. Uning
butun fikri ilmiy nazariyalar samosida, qalin kitoblarning changlari orasida, olimona munozaralarning
soʻz maydonida parvoz qilardi. Xalq kim, u nima
bilan tirikchilik qiladi, nima oʻylaydi, dardi nimada,
oʻz mushkilotlarini qanday hal etadi — mana buning
singari masalalarni aslo oʻylab koʻrmagan edi. Uning
e'tiqodicha, xalq ilmga begona insonlardan iborat bir
guruh edi. U ilm orqasida raso inson boʻlish mumkinligiga ishonganidan, xalqni har yerda, har ishda
jahlning qurboni, deb tushunar edi. Uning bu qarashlari, qanoatlari hozir xalq boʻroni ichida ost-ust boʻldi.
Katta, favqulodda voqea qarshisida inson har narsani
unutib, yolg'iz shu voqeaning hayajoni, sezgisiga
berilganidek, yosh olim ham butun vujudi bilan xalq
fikriga, xalq dardiga qiziqdi. U dahshatli suron ichida,
kuchli hayajonda boʻlishiga qaramay, isyonning
sabablarini muhokama qildi va ichida shunday qarorga keldi: «Xoʻja Abdullo, Xo`ja Qutbiddin kabi oliy
vazifador ham ilmdan bahramand zotlar oʻz nafslari,




xudkomliklari' uchun fuqaroga bu daraja zulm-sitam
qilibdilar. Aslida, johillar ulardir. Filhaqiqat, insoni
komil boʻlmoq uchun ilmdan oʻzga yana bir koʻp
sifatlar kerak emish. Undog“ zolimlarga har nechuk
jazo ham ozdir!»

Xalq, kuchli yer bilan chayqalgan dengiz kabi, birdan qoʻzgʻaldi. Sultonmurod oʻzini chetga olmoqqa
tirishsa ham, xalq toʻlqini uni surib ketdi. Devonxona
eshigida dahshatli shovqin, ur-yiqit boshlandi. Toʻlqin
katta hayqiriq bilan ichkariga intildi. Keng daraxtzor
sahnga yoyildi. Mahkamadagi xonalarga yuzlarcha
toshlar gʻizillab uchdi. Odamlar shovqin bilan xonalarga yopirildilar. Darichadan Xoʻja Abdullo oʻzini uloqtirib, daraxtzorlar ichiga yugurdi. Orqasidan toshlar
g'izilladi. Mana, u bir zum qotib boshini ushladi — oq
salla qip-qizil qonga boʻyaldi. Olomon hayqirib,
chuvvos solarkan, yarador amaldor yiqila-qoʻpa
daraxtlar orasida gʻoyib boʻldi. Olomon endi Xoʻja
Nizomiddin Baxtiyorni la'natlab, toʻrt koʻz bilan
hamma yoqni qidira boshladi. Lekin toʻpolonning
boshlangʻichidayoq uyga borishga qoʻrqib, qaysi bir
madrasa orqali yoʻlni chap berib, qaergadir
yashiringanini habardor odamlar bildirishgach, xalq
yana chuvvos koʻtarib la'natladi.

Namoz asrga yaqin olomonning g'azabi asta-asta
sovuna boshlab, bir qismi tarqaldi. Isyonchilarning
boshqa bir qismi yana qaysi bir amaldorning uyi oldida gʻavgʻo koʻtarish uchun, zug“um bilan bir yoqqa
joʻnadi. Tiqilinchdan, shovqindan ancha charchagan
edi, olomon ichidan surilib chiqib, oʻz madrasasi
tomon ketdi. Namozni tark qilmaslik uchun yoʻlda,
bir masjidda asr namozini ado etib, shomdan keyin
madrasaga keldi. Taassurotini soʻzlashga oshiqib,
Zayniddin hujrasiga oʻzini urdi. Lekin doʻstini topmasdan, Aloiddin Mashhadiy hujrasiga oʻtdi. Shoir
barmoqday shamning xira nurida, har vaqtdagi kabi,
taqir poʻstakda oʻtirar, burchakda toʻngakday og'ir

"Yolg`iz oʻz manfaatini ko'zlovchi, oʻzinigina sevuvchi.



choʻkkan Toʻgʻonbekka nimanidir miljinglar edi.
Oʻchoqda gurillab olov yonadi, qozonda et qaynaydi.
Toʻ`gʻonbekning yonida shishalarda may...

Salom-alik qilishgandan soʻng Sultonmurod hovliqib soʻradi:

— Eshitdilaringmi?

— Nimani? — soʻradi Aloiddin.

— Ajab voqealar boʻlmoqda, xalqning haqiqat
talab qilgan ovozidan butun Hirot larzada... — shavq
bilan dedi Sultonmurod.

— Eshitdik, — dedi Aloiddin qozonga telmurib. —
Xalq emas, bir guruh hayvon na'ra tortmoqda!

Sultonmurod titrab ketdi. Bu ojiz banda bilan bahslashmoqni foydasiz bildi-da, u Toʻgʻonbekni achitdi.

— Siz bir vazifada edingiz, — dedi u istehzoli
kulib, — ammo uning na ekanini bizdan pinhon
tutardingiz. Alhamdulillo, bukun bilib oldik...
Maslahatim shulki, bukun shaboxun! urib, oʻzga biron
goʻshaga chekiling!

— Ulusga ne yomonlik qilibmiz? — beparvolik
bilan soʻradi Toʻgʻonbek.

— Ulus, — javob berdi Sultonmurod tanbehlovchi
ovoz bilan. — Xoʻja Abdullo Xatibning boshini yordi.
Sizning ismingizga la'nat toshlari otdi!

Toʻgʻonbek garchi vaziyatini ozgina boʻlsin oʻzgartirmagan boʻlsa ham, tili kesilib, vahm bir sukutga
ketdi. Aloiddin titrab, yarim yumuq koʻzlari bilan
Sultonmurodga oʻqrayib qoʻydi.

— Toʻgʻonbek oʻzi bir togʻ, — dedi u jahl bilan,
asabiy ravishda chiyillab. — Uning orqasida yana bir
silsila togʻlar bor!..

— Ishonamen, lekin xalqning qudratiga, boʻroniga hech qanday togʻ dosh kelolmas! — dedi-da,
Sultonmurod keskin odimlar bilan chiqib ketdi.

"Tun panasida.




Beshinchi bob

I

Husayn Boyqaro butun lashkarlari bilan Janushon
va Isfaroin degan mavzelar oʻrtasida chodir tikkan edi.
Xuroson taxti uchun isyon koʻtargan Mirzo Yodgor
ham shu atroflarda kuch toʻplagan edi.

U Temur avlodidan boʻlgan yosh shahzoda.
Temurning ba'zi avlodlari kabi, u atak-chechak qilishdan boshlab harbiy san'atni egallashga intilgan, murti
chiqmasdan turib, minglarcha yigitlarning tepasida
ot surgan, siyosiy janjallarda suyagi qotgan, safarlarning zahmatidan, jang maydonlarining dahshatli
suronidan zavqlanuvchi pishiq, puxta bir shahzoda
emasdi. Mirzo Yodgor erka oʻsgan, ziynatli hayotning
lazzatiga, ishq, may, musiqiy olamining yoqimli,
orombaxsh hislariga berilgan yigitcha edi. Toju taxt
dag`ʻdagʻasi uni qiynamas, uzoq, mojarolar toʻla, lekin
shirin bir umid kabi koʻngliga joylashgan... Uning
ixtiyori uning beklari, jahongashta tarbiyachilari
qoʻlida boʻlganidan ular mirzoning nozik, xayolchan
koʻnglini qonli mojaro, tantana va hokimiyat havaslari
bilan yoqishga tirishadilar. Davlat ishlarida tadbirli
ayol va, umuman, bilimdon, oqila hisoblangan
ammasi Poyanda Sultonbegim ham uni Xuroson taxti
uchun kurashga undaydi. Buning ustiga, u turkman
sultoni Hasanbekdan katta koʻmak oladi. Gʻururlangan shahzoda Jurjon hokimi amir Zohid Tarxiyning
ustiga yurish qilib, uni qulaygina yengadi. Jurjonni
qoʻlga olib, poytaxt Hirotni bosish, toj kiyish umidi
bilan urinadi...

Oʻzini kordon' hukmdor sifatida tanitishga intilgan
Xusayn Boyqaro bir necha kundan boʻyon qat'iy jangga tayyorgarlik koʻrsa ham, lekin katta hujum boshlashga taraddud qilar edi. Dushmanning kutilmagan
tungi bosqinlaridan bexavotir boʻlish uchun u oʻz
lashkargohining atrofida xandaq kavlatmasa ham,

' Ishbilarmon.




tevarakni qalin shox-shabba bilan mahkamlatdi,
qorovullarni kuchaytirdi. Har kun deyarli Mirzo
Yodgorning yigitlaridan bir guruhi kutilmagan vaqtda
uzoqdan koʻrinish berib, bir soat-yarim soat oʻq uzib,
yana bir zumda gʻoyib boʻlardi. Ba'zan har ikki
tomonning ilgʻor dastalari toʻsatdan uchrashib, katta
suron bilan oʻq uzishar, qilichlashardilar. Bunday
qisqa-kichik, lekin shiddatli toʻqinishlar natijasida har
ikki tomon bir necha kesik kallani, iliqqina qonini
oqizib, o“z qarorgohlariga olib qaytardilar...
Soddagina chodirda yolgʻiz yashagan Navoiy dilgir, sertashvish edi. U deyarli har kuni oʻnlab kesik
boshlarni koʻrardi. Mardlik, yigitlik nomiga uzib
keltirilgan bu boshlar kimni-ki? Qoni, eti, tirikchiligi,
yeri, tili, tarixi bir boʻlgan bir xalq nima uchun ikki
dushman guruhga boʻlinib, bir-birining qonini toʻkadi? Nima uchun butun bir xalqning azamat daraxti
ildizlariga bolta uradilar? Bu yigitlik, qahramonlik,
zafarmi, ajabo? Shoir qalbining yarasi bilan tarixni
oʻylaydi. Yaqin tarixning oʻziyoq uning koʻziga foje
manzaralarni behisob qatorlashtiradi. Temurning КО"2lari abadiy yumilib, jahongirning jasadi yer bagʻrini
quchmasdan burunoq avlodlari orasida roʻy bergan
qonli talashlar, janglarni yodlaydi. Toj-taxt uchun
boʻlgan oʻzaro urushlar soyasida mamlakatning parchalanishidan, obodonlikning yemirilishidan, xalqning
behuda qirilishidan oʻzga biron natija, biron ma'no
koʻrmaydi. Kesila-kesila zaiflashgan daraxtda yashashga, oʻsishga qobildek koʻringan yagona yirik butoqqa
bolta koʻtaruvchi Mirzo Yodgorga g'azablanadi.
Mirzo Yodgor isyoni toʻgʻrisida Hirotda xabar olinishi bilan Navoiy Husayn Boyqaroni ildam otlanishga undagan edi. Xurosonda Husayn Boyqaro xokimiyatining barqaror boʻlishini orzu qilishi u bilan go“daklik zamonlarda boshlangan doʻstlik xotirasi uchungina
emasdi, albatta. Navoiy Husayn Boyqaroda shoirlik,
ilmparvarlik sifatlarini koʻrdi. Soʻngra Husayn Boyqaro harbiy san'atni durust bilar edi. Jang maydonlarida bir necha dapqir roʻy-rost urushib, bahodirlik




koʻrsatgan edi. Yurtda adolatli davlat, odil va ilmparvar hukmdor koʻrmoq orzusida boʻlgan Navoiy
Husayn Boyqarodan koʻp narsa umid qilar edi.

Shoir soddagina chodirda zotan tinch yashagandek
koʻrinsa ham, haqiqatda shovqin-suronsiz, katta
gʻayrat bilan qoʻshinni mahkamlashga harakat qilardi.
Oʻziga yaqin yigitlar orqali dushman kuchlarining
vaziyati haqida, Mirzo Yodgorning qay turda harakat
qilish maqsadida ekanligi va hokazo toʻgʻrisida ma'lumotlar olishga tirishar edi. Bu bema'ni, behuda qon
toʻkishlarning tezroq toʻxtatilishini sabrsizlik bilan
kutardi. Nihoyat, qat'iy, hal qiluvchi kunlar keldi.
Husayn Boyqaro kengash chaqirdi.

Tongga yaqin Sulton Husayn atrofi maxsus posbonlar bilan qoʻriqlangan hashamatli shohi chodirdan
chiqdi. Uzoqda, koʻkimtir tuman ichida mudragan
togʻlar ustida siyrak yulduzlar xira ko`zlarini horgʻin
qisadi, dalaning salqin shamoli tinib, chodirning ipagini yengil mavjlantiradi. Yigitlar va barcha qoʻshin
uygʻoq. Ularning harakatlarida jiddiy ishga shoshmasdan tayyorlik koʻrish seziladi. Podshoh eng yaqin va
ishbilarmon beklari bilan rusumoti jang' haqida
soʻzlashdi. Chingizning turli qit'alar, mamlakatlar
ustida olov boʻroni va qon daryolari bilan kechgan
davomli, dahshatli urushlarida asta-asta boyib, soʻngra
Temurning yana shunday qonli, azamat safarlari va
uning harbiy iste'dodi natijasida mukammallashgan
rusumoti jangni yaxshi biluvchi beklar oʻz mulohazalarini bildira boshladilar: Mirzo Yodgorga qilinajak
hujumni qay yoʻsinda olib borish, turli qismlarga kimlarni sardor tayinlash to`g`risida aniq takliflarni oʻrtaga otdilar. Hozir har vaqtdagidan koʻra sergak boʻlgan va fikrni yiqqan Husayn Boyqaro ularning choratadbirlarini ma'qulladi. Oʻtirganlarga koʻzlarini bir-bir
tikib, qandaydir ichki shavq va yengillik bilan dedi:

— Endilikda so“z Osmon kitobida qoldi! Yoki xato
qilurmenmi?

' Urush qoidalari, yoʻllari.




Chorpaxil, beso“naqay Islim barlos qalpoqli boshini ogʻir tebratdi-da, osmonni koʻrmasa ham, qahrli
koʻzlarini yuqoriga — ipak chodirning koʻrkam
uqalari, rang-barang ipak shokilalari osilib turgan
shipga tikdi va salmoqlanib, dedi:

— Albatta... Yulduzlar ne der ekanlar?..

— Munajjimni qoshimizga chorlaylik. Shoyad
safarimizga tole yulduzining intizorligini bizga e'lon
qilsa, — dedi podshoh Navoiyga qarab.

— Munajjim aksini soʻzlasa, ul chog“ hazratlari ne
qilurlar? — tabassum bilan soʻradi Navoiy.

Husayn Boyqaro taraddudlanmadi.

— Tole soatini kutmoqdan oʻzga ilojimiz yoʻq.
Toleimiz oʻz yulduzini egallagan kun biz ham otlarimizga minurmiz.

Beklar goh podshohga, goh Navoiyga qarab, jim
oʻtirishardi.

— Podshoh hazratlari, — nazokat bilan murojaat
etdi Navoiy, — bizning fikrimizcha, har bir ishda
aqlni rahnamo qilmoq lozimdir. Zeroki, insonlar haq
yoʻlini hamisha aqlning nuri bilan topmishlar. Har
turli mushkilotlarni ham aql bilan hal etmishlar.
Zafaringiz uchun barcha holat muhayyo ekan, yulduzlar bilan mashvarat'ni zarur, deb bilmasmen. Ma'lumingizki, men harb kishisi emasmen, ammo har ikki
tarafning kuchini, har ikki yoqdagi sharoitni uzoq
mulohaza etdim. Taraddudga aslo hojat yoʻq. Tong
chogʻi quyosh bayrogʻi bilan bir vaqtda zafar bayroqlaringizni koʻtarishingiz kerak.

— Janoblariga maxfiy emaski, — yana ayni jiddiyat va ishonch bilan gapirdi Husayn Boyqaro, — jangning vaqti-soati tayin etilmagan taqdirda, zafar oʻz
yuzini teskari oʻgirur, har qadamda mushkilotlar kelib
chiqur. Shu jihatdan jang arafasida munajjimlarning
maslahati bilan ish ko'rmoqni arbobi jang farz, deb
bilurlar.

! Kengashmoq.



— Tarix koʻrsaturkim,— dedi Navoiy hammani
bir-bir koʻzdan kechirib,— munajjimlar bilan bahamjihat boʻlgan koʻp safarlar benihoyat foje oqibatlar
tugʻ“dirmushdir. Munajjimlarning mulohazasida haqiqatdan koʻra xurofot ziyodaroqdir. Yana takror aytamenki, tong bilan dushmanga shikast bermoq kerak.

Oz so`zlovchi, sodda bahodir Zulnun Arg“unbek
yoʻgʻon barmoqlari bilan keng, qahrli yuzidagi dagʻal
soqolini qashib, muzokaradan zerikkanday, azamat
gavdasini tikladi, keng koʻkragi bilan ogʻir soʻlish oldida, odati boʻyicha, zarda qilgan kabi, keskin gapirdi:

— Hazrat shoirning soʻzida ma'ni koʻp... Koʻp
topqir sinaganmiz, yulduzlarning tilida qaror yoʻq.

Koʻp vaqt kulgisi yigʻ“iga aylanadi!

Husayn Boyqaro ikkilanib, oʻylanib turarkan,
Navoiy munajjim qanday vaqt tayinlamasin, hujumni
kechiktirmaslik xususida dalillarni ilgari surdi. Navoiyning mulohazalarini muvofiq topishga majbur
boʻlgan boshqa beklar ham podshohga dalda bera
boshladilar. Ollo taoloning madadiga sig'inib, shu
bugun dushmanga bosqin yasash kerakligini uqtirdilar.
Majlis tarqaldi.

Mulozimlarning yordami bilan Husayn Boyqaro
egniga sovut, boshiga dubulgʻa kiydi. Qini oltin va
rango-rang qimmatbaho toshlar bilan ishlangan, ajoyib nafis san'at namunasi boʻlgan qilichni taqdi. Yana
shunday chiroyli sadogʻini, oʻq-yoyini osdi. Qadamlarini tetik bosib, dabdaba bilan chodirdan chiqdi.
Tong otishga picha qolgan... Uzoqda, koʻkimtir tuman ichida mudragan togʻlar ustida siyrak yulduzlar
ko`zlarini horgʻingina qisadilar. Dashtning salqin shamoli tentirab, chodirning ipagini yengil mavjlantiradi.
Yigitlar va barcha qoʻshin ahli uygʻongan. Nim qorongʻilik orasidan ularning harakatlarida jiddiy ishga
oshigʻich ravishda tayyorlik koʻrayotganlari seziladi.

Maxsus mulozimlar egar-jabduqlari oltin, la'l,
yoqutdan ishlangan oʻynoqi otni ehtiyot bilan yetaklab keltirdilar-da, podshohni qoʻltiqlab mindirdilar.
Husayn Boyqaro atrofini qurshagan, tamom qurollan



gan, bahaybat suvori beklari bilan qoʻshin ichiga
shamolday yengil uchdi. Bu yerda sergaklik va g'ayrat
bilan qoʻshin tartibotini kuzatib turdi. Jirongʻor'ga
Valibekni, Mirzoyi Kichik ham Islim barlosni sardor
belgiladi. Birongʻorga” amir Badriddinni sardor qildi.
Qo`shin ichidan eng ish koʻrgan, qilich chopgan
bahodirlarni saralab, hirovul) tuzib, buni Shayx
Temurga, Zulnun Argʻunbekka topshirdi.

Quyosh chiqarkan, urush tartibotini olgan katta
qoʻshinning turli qismlari keng dalani qoplab, dushman bilan uchrashgali asta siljimoqda edi. Dubulg'alar, sovutlar, nayza-qalqonlar, oyboltalar quyosh
bilan oltinlangan havoda porlaydi. Jangga oʻrgangan
otlar, sabrsizlanganday boshlarini silkib, kishnashib,
yugurishga intilar edilar. Navkar va beklarning ko`zlari
qahrli, yuzlari sovuq, jiddiy edi.

Husayn Boyqaro, u zamonning mashhur tarixchisining ta'biricha, «odam koʻnglidagi jon yangligʻ»
qoʻshinning qalbida — gʻoʻlda” e'timodli sarkardalar,
bahodir yigitlar bilan qurshalgan holda borar edi.

Qorovullar oʻqday uchib kelib, Mirzo Yodgor
oshig`ʻich ravishda oʻz sipohlarini tartibga solib, qarshilik koʻrsatishga hozirlik koʻrayotganini bildirishdi.
Husayn Boyqaro fursatni qoʻldan bermaslik uchun
hujum boshlashga buyurdi. Karnay, surnay, nog`oralar
havoni yangratdi. Uzoqda dushman qoʻshini koʻzga
chalinganda, birongʻordan Islim barlos, Valibek Mirzo Yodgorning jirongʻoriga zoʻr soʻron bilan ot solishdi. Shayx Temur va Zulnun Argʻunbek qoʻl ostidagi
qism dushmanning orqasiga oʻtishni moʻljallab, yoʻlni
chap berib, yugurdi. Amir Badriddin oʻz birongʻori
bilan dushmanning birongʻ“ori ustiga dadil yopirildi.
Mirzo Yodgorning amir Ahmadali barlos sardorligi
ostida boʻlgan qismlari Valibek va Islim barlos yigitlarini kuchli, muttasil o“q uzish bilan daf etishga urin
' Qoʻshinning oʻng tomoni.
? Qo'shinning soʻl tomoni.
"Oldingi qism.
“Qo'ʻshinning oʻrta qismi.




di. Lekin qilichbozlikda mohir Valibek, hamisha jangda oʻzini arslonsifat tutadigan Islim barlos urib-surib,
dushmanni bosib kelaverdi. Suron avjga chiqdi. Amir
Ahmadali barlos qattiq muqavimat' koʻrsatishga
tirishib, yigitlariga dalda bersa ham, lekin yigitlari
g'“uj-g“uj siqilib, oldinga otilishga imirsilanib qoldilar.
Oldingi qatordagilardan oʻnlab suvori oʻlib, koʻp otlar
yiqilgandan soʻng buzilish, parishonlik kuchaya boshladi. Dushman yigitlari qilichlashishdan bosh tortib,
zarbalardan oʻzlarini olib qochishga urinib qoldilar...
Buning ustiga, Mirzo Yodgorning qo`shinida boʻlgan
moʻgʻullar fursatdan foydalanib, har vaqtdagi kabi,
oʻlja olishga, talovchilikka kirishdilar. Ular, dushmandan koʻra, koʻproq oʻz odamlarini urib, otdan yiqib,
kiyim-boshini, qurollarini shilib ola boshladilar.

Mirzo Yodgorning birongʻori chang, toʻzon, kuchli chuvvos ichida qattiq jang olib borar edi. Lekin
qatorasiga yetti ot ustidan sakrab oʻtganligi bilan dong
chiqargan, chittakday yengil, chaqqon, qarchig“ayday
olgʻir Amir Badriddin dushmanga boʻsh kelmas, kuchli hamlalar bilan dushmanni asta-asta tebratib, harakatdan mahrum qilishga tirishardi.

Nogihon, Mirzo Yodgorning gʻoʻlidan turkman
otliqlari boʻron dahshati va sur'ati bilan toʻppa-toʻgʻri
Husayn Boyqaro ustiga otilishdi. Bu tomondan qalin
oʻq yogʻdirildi. Biroq gʻizillab uchgan minglarcha oʻq
galalari turkman botirlarini toʻ“xtatishdan ojiz qoldi.
Turkmanlar qilich oʻynatib, o“q uzib, ustma-ust hamlalar bilan oldingi qismlarni bosa-bosa siljib kelar edilar. Bir to“da turkmanlar kutilmagan yoqdan Husayn
Boyqaroga yaqinlashib qolgan edi. Podshoh atrofini
qurshagan bahodir yigitlar goh qilich, goh nayza ishlatib, dushmanni uloqtirishga astoydil gʻayrat koʻrsatdilar. Odamlar yiqildi, qilichlar sindi, egasiz otlar, egarlari qiyshaygan, jilovlari oyoqlariga oʻrashgan holda, koʻzlarini chaqchaytirib, parokanda kezardilar.

' Madad (muh.).




Husayn Boyqaro urushning oqibatidan tashvishlanar, gʻazab bilan har yoqqa qarar, chang, toʻzon ichida jangning ketishini kuzatishdan ham ojiz edi. Nihoyat, g'azabiga chidolmadi. Qilichini sug“urdi. Boshdan-oyoq sovut kiygan shoh oʻzining xos botirlari
bilan dushmanga hujumga otildi. Uning zoʻr, haybatli
oti qirgʻin ichiga yorib kirdi. Husayn Boyqaro jang qilishni bilar edi. Jangda zarbaning shiddati bilan tadbirni juda mos ishlatar edi. Toj-taxtdag“ dagʻasida yillarcha olib borgan toʻxtovsiz, davomli, katta-kichik
urushlarda, toʻqinishlarda, qilichbozlikdagi mahoratiш Кор даҒа ochiq namoyon qilgan edi. Hozir ham
xavf-xatarni unutib, yaxshi, zabardast qilichlasha boshladi. Botirlar ham oʻlgan-yitganiga qaramay, podshoh
atrofida qattiq jonbozlik koʻrsatdilar. Bular dushmanni orqaga tebratishga muvaffaq boʻlsalar ham, lekin
butun holda, jangning oqibati bu yerda hal boʻlmadi.
Mirzo Yodgorning oʻng va soʻl qanotlari qattiq shikast
yeb, butunlay bebosh-betartib qochishga yuz tutgan
edi. Bu hodisa turkmanlarning ruhini tushirdi. Ular
endi dushmanga yopishish emas, oʻzlarini qirgʻin ichidan mumkin qadar tez olib qochishga tirisha boshladilar. Boyqaroning zafar gʻururi bilan ruhlangan
yigitlari dushmanni yanchib, dahshatli suron bilan uni
ta'qib etdilar. Nafasni boʻgʻadigan, koʻzlarni koʻr
qiladigan chang-toʻzon buluti havoni tutdi.

Husayn Boyqaro lashkari Mirzo Yodgorning
parokanda yigitlarini bir necha farsang masofagacha
shiddatli quvib, kechga tobo har xil oʻljalar, asirlar
bilan qaytdi. Bir toʻp asir, koʻproq askar boshliqlari,
shu topdayoq oʻldirildi va karnay-surnaylar yangrab,
g'alaba shodiyonasi jang qizgʻini hali soʻnmagan
toʻzonli koʻkni titratdi.

II

Shoir tevaragini Shirim qorovul boshliq maxsus
posbonlar qoʻriqlagan hashamatli ipak chodirga kirdi.
Zarrin toʻshakda oʻtirgan Husayn Boyqaroga koʻzi
tushishi bilan uning vaziyatini allanechuk boshqacha




sezib, hayratlandi-da, rasmiy ta'zimdan soʻng, podshohning ishorati bilan unga yaqin oʻtirdi. E'timodli
beklar, vazirlar yo“q. Muqovasi ajoyib goʻzal yangi bir
kitobni tizzasiga qoʻyib, shoir Hasanali Jaloyir oʻtirardi. Har xil bahona bilan podshoh qoshiga kirishga, u
bilan suhbatlashishga tirishgan Majididdin Muhammad undan quyiroqda gerdayib, tiz choʻkkan. Bulardan tashqari, vazifasi har vaqt podshoh huzurida hozir
boʻlish ham uni zeriktirmaslik uchun har nav latifa va
hikoyalar toʻqishdan iborat boʻlgan ikki-uch hamsuhbat endi podshohning gʻazabli koʻzlarini uchratmaslikka tirishar edi. Navoiy bunda anglashilmas bir sir
koʻrmadi. Chunki vaziyatning ogʻirligini bilar edi.
Mirzo Yodgor jangda qattiq magʻlub boʻlgan esa-da,
Husayn Boyqaroning g'alaba shodliklari uzoq choʻzilmadi. Keyingi vaqtlarda har kun bir-biridan sovuq
xabarlar eshitila boshlandi: «Mirzo Yodgor koʻp
lashkar toʻplagan emish, Amir Hasanbek unga muncha ming navkarni ko“makka yuborgan emish, Xurosonga hujum uchun Sulton Mahmud qoʻshin bilan
Amu yoqasida turgan emish...» Bundan tashqari, pod:
shohga gina saqlaganidanmi yoki Mirzo Yodgor bilan
zimdan til biriktirganidanmi, bir koʻp beklar va yigitlar oʻrdugohdan! qocha boshlagan edi.

Navoiy gʻamgin va g“azabli podshohga dadil qarab,
hol-ahvol soʻradi. Husayn Boyqaro Hirotdan chopar
kelganini aytib, jig'ali boshini allaqanday ma'nodor
silkib, ahvolning ogʻirligini ifodaladi. Soʻng zarrin
toʻshak ostidan bir maktub chiqarib, shoirga uzatdi.
Navoiy diqqat bilan qogʻozga koʻz yugurtib, keyin
maktubni sekingina tizzasiga qoʻydi. Boshini quyi
soldi, ikki qosh oʻrtasi tugunchak boʻlib, yana
qogʻozga tikildi. Voqeani butun ildizi bilan tasavvur
etgach, maktubni bukib, yoniga, atlas koʻrpachaga
qoʻydi-da, podshohga qaradi. Uning qarashida tahlika,
sarosima yoki «ajab boʻlibdi!» degan bir ma'no, bir his
yoʻq edi. Uning koʻzlari har vaqtki ishonch va fikr
"Ос ни qoʻngan joy.



спат ти saqlar edi. Podshoh oʻz hayajonini yashirolmay, achchiq shikoyat bilan dedi:

— Dorilsaltanatda' bir guruh razil avboshlar”ning
fitnasini daf etmoq uchun ne chora buyursak ekan?
Bu xususda umaro'mizning ra'yilarini bildik. Ma'qul
va maqbul tadbirni shoyad siz janobdan eshitgaymiz...

Navoiy oʻziga xos ulug`vorlik, nazokat, muloyimlik
bilan dedi:

— Podshoh hazratlari, mulki Xurosonning taqdiri
va hayoti sizning qoʻlingizdadir. Sizning muborak
xotiringiz bu alamangiz hodisa xususida ne fikr bayon
qilur?

— Bu toju davlatni qilich bilan olibmiz,— bir nafas
sukutdan soʻng keskin gapirdi Husayn Boyqaro, — uni
yana ayni qilich bilan poydor qilmoqqa harakat
qilg“umizdir.

Bu soʻzlar shoirni choʻchitmadi. Dunyoning yarmi
ustida qilich o`ynatgan oqsoq jahongirning bu avlodi
qilich tutishni yaxshi bilsa, qilich bilan faxrlanishni
sevsa ham, lekin qilichdan koʻra mayga, jang maydonlaridan koʻra chaman bogʻlarda tuzilgan shoʻx
bazmlarga koʻproq moyil edi. Shoir aqlli kengash
bilan uni toʻgʻri yoʻlga solib yuborish mumkinligiga
ishonardi ham. Lekin arzimagan bir bahona goho
uning g'azabiga, olovni birdan gurillatgan shamol
day ta'sir qilar edi. Navoiy vazminlik bilan murojaat
etdi:

— Xoqon, yaralik koʻngillarning shifosi uchun siz
hakimi hoziq” bo`lmoqligʻingiz kerak. Kaminaning
fikricha, bu yerda qilichning aslo hojati yoʻqdir!

Husayn Boyqaro, xayol surganday, chodir shipiga
qarab qoldi. Hamsuhbatlar, yelkalaridan bir nima
bosganday, past choʻkib oʻtirdilar.

Oʻrtadagi ogʻir jimjitlikni Majididdin Muhammad
buzdi:

' Poyxtaxt ma'nosida.
“Bezorilar.

“Amirlar, beklar.
“Bilimdon, usta tabib.




— Darhaqiqat, — dedi u, gerdaygan bir turda
Navoiyga qarab, — podshohi olam hazratlarining fikrlari aqli salim! mevasidir. Johil olomonni tarbiyalamoq uchun tig“, loaqal tayoq lozimdir. Olomon shafqat va marhamatning qadriga yetmas.

Navoiy titrab, kinoyali kuldi.

— Masala adolat va haqiqat masalasidir, — javob
berdi Navoiy oʻzini tutishga tirishib. — Haqiqat
olomon tarafidadir. Haq soʻzni aytgan ogʻizlarni tosh
bilan qonatmoq emas, haqiqat tamalini qulatmoqqa
koʻtarilgan qoʻllarni kesmoq zarur. Zakot у тод
davlat ishidir, lekin bir necha badnafs, chirkin maxluqlar uchun boylik manbai emas! Bundan 80718;
butun Xurosonda jamiki fuqaro tirikchiligini nazarda
tutib, zakotni isloh etmoq kerak. Bu idorani shiraga
oʻch chirkin pashshalardan tozalamoq zarur! Takror
aytamanki, elning qahri, gʻazabi asoslidir. Uning
ovoziga quloq solmoq, shikoyatlarini sabr-toqat bilan
tinglamoq vazifamizdir.

Majiddiddinning rangi quv oʻchib, tili kesildi.
Hamsuhbatlar yer ostidan bir-birlariga ma'nodor
qarab olishdi.

— Ish siz degan haddan oʻtibdir! — keskin e'tiroz
qildi Husayn Boyqaro.— Bizning xizmatimizda boʻlgan zotlarni sangboʻronga tutmoqni saltanat tojiga
otilgan haqorat, deb bilgumizdir. Ariza bilan shikoyat
qilsinlar, nainki, poytaxtda g'alva koʻtarmoq!..

— Bizga qolsa, aslo! — yashirin bir kinoya bilan
kulimsirab gapirdi Navoiy. — Saltanat tojini, quyosh
yangligʻ, samovot doirasida biling. Nainki Xo'ja Abdullo Xatibdek bir xomtama, ajdarnafsning boshiga
tushgan toshni saltanatga nisbat berursiz. Bir zolimning boshi shikast topgani uchun el ustida tig oʻynatmoq faqirning xotiriga andog“ keladirkim, davlatingizda har nav darranda va gazandalarning quyrug£ʻini
koʻtarur... Modomiki, xaloyiq qoʻlga tosh olibdir,
uning koʻnglida dardi bordir. Bu dardni tahqiqlamoq,
adl suvi bilan yuvmoq, davolamoq lozimdir.

' Sogʻlom aql.




Husayn Boyqaro sukut qildi. U taraddudda edi.
Soʻng qiyiq, tez oʻynaydigan koʻzlarini shoirga tikib,
gʻamgin holda dedi:

— Xoʻja Abdullodek koʻrnamakni jazoga tortgʻumizdir, bunga zarra shubha qilmangiz. Ammo poytaxt
osoyishtaligini buzgan ahli fitna va fasod ham jazodan
xoli qolmasligi lozim... Loaqal siyosat yuzasidan bir
nima jarimaga tortilsalar, istiqbolda bu kabi 2" ауопlar takror bosh koʻtarmagay...

Navoiy yashirin, ichdan xoʻrsindi. Podshohning
bema'ni oʻjarligini sindirish uchun jasur bir ohang
bilan dedi:

— Shoho, xalqning molini, jonini boʻrilar ixtiyoriga topshirilsa, ular bu qonxoʻr maxluqlar dastidan
fig'on koʻtarsa, ularga quloq solmaslik adl-insofdan
emas. Tahdid va siyosat emas, mehribonlik darkor.
Xalq bilan boʻlgʻusi muomalada qilichga emas, adl
kuchiga suyanmoq, xalqni jabr-zulmdan qutqarmoq
lozim. Zero, xalq shundogʻ bir daryoyi azimki, u toshsa, aning mavjidan na shohning qasri, na darveshning
kulbasi qolur, u shundogʻ bir oʻtki, uning bir uchquni
tutashsa, na xashakni qoʻyar, na falakni... Bas, yaxshilik qilmoq kerak: elning, yurtning baxti barqaror boʻlsa, saltanat ham bexatar boʻlur.

Shoirning mantiqi qarshisida podshoh har qanday
e'tirozdan ozod qolgan edi. Lekin ba'zi beklar va kengashchilarning ra'yiga ters boʻlgan bir qarorni chiqarishga botinqiramas edi. Ikkinchi tomondan, Mirzo
Yodgor kabi dushman bartaraf qilinmagan va uning
tarafdorlari koʻpayib turgan bir sharoitda davlatning
yuragi boʻlgan Hirotdagi gʻalayonni ildamlik bilan
tugatish zarur edi. Husayn Boyqaro yana bir qancha
vaqt masalani muzokara qildi. Shoir oʻz fikrida mustahkam ekaniga qanoat hosil qilgach, nihoyat, qat'iyat bilan dedi:

— Mulohazalaringizni batamom qabul qildik. Bu
nozik vazifaning uhdasini sizga havola etmoqchimiz.
Inshoollo, siz kabi kordon va sohibi tadbir bir zot poytaxtimizda sukut va osoyishtalikni tez kunda barpo




qilur. Hozirdan safarga otlanmoqqa sizga ijozat
berdik.

Navoiy el foydasi va davlat manfaati uchun
boʻlgan bu vazifaga, o“z odati boʻyicha, e'tiroz qilmadi. Yengil ta'zim bilan o“z roziligini bildirib, tabassum
qildi-da, sekingina dedi:

— Poytaxtdagi alamdiyda xaloyiq uchun bu faqir
na sovgʻa bilan borur? Elning jarohatlarini ne malham
bilan davolar?

— Jumla olamga ma'lumki, men podshohmen,
tabib emasmen! — hazil yoʻsin javob berdi Husayn
Boyqaro.

Navoiy hazil-mutoyibani sevguvchi, zavq bilan
tinglab, chechanlik bilan chuqur javob berishga mohir
boʻlsa ham, hozir kulibgina qoʻydi ham soʻzini jiddiy
davom ettirdi:

— Koʻngilga shunday muqarrar boʻldikim, dorilxalofat! fuqarosi qoshiga yetgach, faqir ularni hech
narsa bilan quvontirmoqdan ojiz qolgaymen. Maqsadimizni ravshan qilib aytsak, bizni farmoni humoyun? bilan sarafroz qilsangiz ekan.

— Mazmuni qanday boʻlmogʻi kerak? — qiziqib
soʻradi podshoh.

— Shul mazmundakim, — dedi Navoiy, — farmoni oliyning har bir soʻzi koʻngillarga quyoshdek
hayot bagʻishlagay. Har bir nuqtasida, qatorida, daryo
pinhon boʻlgani kabi, sizning daryoyi adolatingiz jil
valangay. Yana ul farmonda shunday soʻzlar bo“lmog£i
kerakkim, ular zolim, munofiq amaldorlar, ulus molni
g'asb etuvchilar” boshiga sangboʻron boʻlib yog'ilgay.

Husayn Boyqaro indamasdan, ayyorcha kulib
qoʻydi. Keyin yengillanib, Hirotda bajarilishi kerak
boʻlgan boshqa ishlar toʻgʻrisida soʻzladi. Nihoyat,
shoir ruxsat tilab, oʻrnidan qoʻzgʻalar ekan, u dedi:

— Yoʻl tadorikiga kirishing. Farmonni tezda
muhayyo qilib, sizga topshirurmiz.

' Poytaxt ma'nosida.

“Podshoh farmoni.
"Bosib, zoʻrlab oluvchi.




Navoiy asta-asta yurib, oʻz chodiriga keldi. Toʻnini
yechib, bir nafas istirohat qilmoqchi boʻldi. Lekin u
butun borligʻi bilan hozir Hirotda edi. Uning boshini
turli fikrlar, rejalar qopladi.

Xizmatchi hammaga qaynatilgan yalpi qozondan
taom keltirdi. Shoir ozgina et yeb, kosani chetga
surdi. Sharbat oʻrniga bir kosa sovuq ayron talab qildi.
Keyin qip-qizil turkman gilami ustida sochilib yotgan
shatranj donalarini yig`ishtirib, atrofdagi chodirlarda
boʻlgan shatranj ustodlaridan birini chaqirishni istasa
ham, lekin, odatdagicha, oʻyinning zavqiga berilib,
yoʻlga kechikishdan qoʻrqdi. Kitoblar taxlangan pastak
kursida yotgan va kitoblar ichiga suqib qoʻyilgan
shaldiroq, oqsimon va rangli qogʻozlarni toʻplab, tartibga solib, kichkina, har yoni o`ymakor tasvirlar bilan
muzayyan fil tishi qutiga soldi. Bular safarda bitilgan,
hali oqqa koʻchirilmagan gʻazallar, muammolar,
tuyuqlar edi.

Yoʻl jabdugʻi tayyor boʻldi. Farmonni shoir koʻzdan kechirib, uning mazmunidan rozi boʻldi. Soʻng,
uni naychaday buklab, ustini muhrlatib, sallasining bir
chekkasiga qistirdi. Mulozimlar uning yuvosh, lekin
jussasi juda kelishgan yoʻrg'a qora bayir otini
koʻndalang qilishdi. Shoir bilan birga borishi tegish
boʻlgan hamrohlar ham tayyor boʻldi. Bularning orasida shoirning sadoqatli navkari Boboali — barvasta
qomat, aqlli, boadab yigit ham bor edi. Navoiy duxoba koʻrpacha tashlangan egarga oʻtirishi bilan ot
boshini chiroyli silkib yurib ketdi. Uning orqasidan
Boboali va bir necha saroy mulozimlari, mansabdorlar
yoʻlga tushdilar.

Shoir otda yurishni, sokin dala manzaralarini
tomosha qilishni sevar, hatto ba'zan ot ustida ilhomga berilib, g'azallar to“qir edi. Uzoqdan, mayin,
koʻkimtir tuman pardasida sokin jilvalangan togʻlar,
havoda bir toʻp koʻlanka kabi gʻira-shira koʻringan
daraxtzorlar, qumliklarning qizgʻinidan oyogʻi kuygan
kabi zir yugurgan shamollar, mayda toshliqlar orasidan mildir-mildir qaynab chiqqan tiniq suvlar —




hamma narsa shoirning koʻnglini toʻlqinlantirar, u
hamma narsada ulugʻ, lekin yashirin bir kuchning
goʻzal va azamat ohangini tuyganday boʻlar edi.

Navoiy obod joylardagi ekinlarga, mevazor bog'ʻchalarga diqqat qildi. Adirlardagi podalarga, dahshatli
qoyalar va choʻqqilar ustida sakrab, toshlar orasida oʻt
chimtib yurgan echkilarga suqlanib qaradi. Koʻchmanchi afg'on va boshqa qabilalarning chodirlariga,
sahroyi, sodda hayotning xususiyatlariga razm soldi.
Bu qabilalarning tillari, maishatlari, odatlari haqida
hamrohlari bilan soʻzlashdi.

Suv yoqasida gerdayib yotgan katta toshga tikilib,
unda qandaydir tasvir izini fahmlab, otdan tushdi.
Toshga boshdan-oyoq diqqat bilan boqib, zamonlarning nafasi bilan ancha oʻchgan bu tasvirning qurolli
jangchi ekanini aniqladi; hamrohlarini toʻplab, bu
tasvir Iskandar Zulqarnayn davridan qolgan boʻlishi
ehtimol, degan mulohazani aytdi. Bu munosabatla tarixning va tarixiy asarlar, obidalarning ahamiyatini
soʻzladi. Zamonlarning abadiy jarayoni, unga nisbatan
odam umrining chaqmoq singari bir on yonib
oʻchishi, hayotning ma'nosi va siri haqida bu tosh
Navoiyning boshida fikrlar boʻronini qoʻzgʻagan edi.
Shoir bu yerdan koʻzlarida qandaydir gʻam koʻlkasi
bilan jo'nadi va ancha vaqtgacha hech nima soʻzlamasdan, fikr ham kechinmalarining sehriga berilib
bordi. Otlarga xashak berish, bir qadar hordiq chiqarish uchun rabotlardan! biriga qoʻnilgan vaqtdagina
uning koʻngli yana ochildi. Hamrohlar bilan davra
qurib oʻtirar ekan, yoʻllarning yomonligidan, rabotlarning xarobligidan shikoyat qildi. Yoʻllarni yaxshilash, yangi rabotlar barpo qilish kerakligi haqida oʻz
orzularini bayon etdi. Ovqatdan keyin, ermak uchun,
oʻzining ham oʻzga shoirlarning muammolaridan bir
nechasini oʻqib, yashirilgan ismlarni topishni soʻradi.
Biron soat kulgi yoʻsun gaplar ham boʻldi.

Navoiy Hirotga kirishi bilan uning maxsus farmon

! Yoʻlovchilarning qo`nishi uchun qurilgan maxsus karvonsaroylar.




olib kelganligi butun shaharga yashindek tarqaldi.
Hamma uni tezroq eshitish orzusi bilan yondi. Hirot,
tishdan qaraganda, avvalgiday tinch, hamma oʻz
tirikchiligi bilan mashgʻul boʻlganday koʻrinsa ham,
lekin kosib-hunarmandlar, dehqonlar hali gʻazabdan
tushmagan edilar. Gʻ“alayon avvalgidanda dahshatliroq va keskinroq bir miqyos va shiddat bilan har
lahza mavjlanishga tayyor edi.

Shoir devonga kelib tushdi. Voqeaning qanday roʻy
berganligini mufassal oʻrgandi. Xo'ja Abdullo ham
boshqa ma'murlar tomonidan xalqqa solingan zakotni
bekor qildi. Bu ishda aybdor mansabdorlarni mansabdan boʻshatdi. Keyin arz-dod qilgʻali eshikda
toʻplangan kambagʻal aholini qabul qilishga kirishdi.
Yoshmi, keksami, ayolmi, tojik, o'zbek — har kimning shikoyatini sabot-matonat bilan tingladi. Shikoyatchilarning hol-ahvollariga doir savollar berdi,
ularni yupantirdi, da'volarini hal qildi. Shoirning
qoshiga yigʻlab kirganlar tabassum bilan, bukchayganlar adolat kuchi bilan ruhlanib, qadlarini rostlab
chiqdilar.

Hirotning ulug“ masjidi jomi'ning xonaqosi, qulochga sigʻmas yoʻgʻon ustunli naqshkor ayvonlari,
katta, tekis hovli sahni, jomi'ning uch tomonini
oʻragan qator hujralarning tomlari, minoralar xalq
bilan liq toʻla edi. Muhtasib'larning qattiq tergovlariga
qaramay, namozga beparvo boʻlgan Hirot chapanilari,
yetim-avboshlari ham bugun dastorni boshlariga nariberi chulgʻab, jomi'ga kelgan edilar.

Juma namozidan soʻng shoir asta, ulugʻvor yurib,
minbarga chiqdi. Hamma birdan «guv» etib oʻrnidan
turdi. Tiq etgan tovush yoʻq. Hamma koʻzlar chuqur
hayajon bilan bir nuqtaga tikilgan. Navoiy minbarda
turib, bir tuygʻu, bir hayajon bilan jim qotgan xalqqa
darddosh koʻzlarini yugurtirib chiqdi. Shoir bu qarashda oʻziga xos chuqur anglash qobiliyati bilan xalq
dardlarining, ehtiyojlarining eng yashirin tomirlariga

"Diniy ishlar ma'muri.



qadar yetganday boʻldi. Yuragining to qa'rida
uygʻongan hislarning ta'siri bilan koʻksi qabarib,
chuqur xoʻrsindi. Farmonni ochdi, sezilar-sezilmas
titragan qoʻlida tutib, kuchanmasdan, ovozini odatdagidan balandroq qoʻyib, asta-vazmin oʻqidi. Birdan
yalpi g“ovur-g“uvur koʻtarildi. Xalq oʻz taassurotini,
koʻksida siqilgan his va fikrlarini ifoda etishga kirishdi: «Yo, adolat!» «Inshoollo», «Zolimlarga la'nat!»,
«Ofarin!» sadolari hamma yoqni tutdi.

Farmonning mazmuni bir zumda ogʻizdan-ogʻizga
oʻtib, orqadagilarga, hatto jomi” tomidagilarga ham
yetgan edi. Shoir toʻlqinlanib, oʻz nomidan qisqa,
ma'nodor, samimiy nutqini bitirgan hamon minglarcha qoʻllar — dehqonlarning g`adir-budur baquvvat
qoʻllari, bo“yoqchilarning koʻm-koʻk panjalari, boʻzchilar va boshqa hunarmandlarning ingichka suyakli
barmoqlari havoga koʻtarildi. Navoiy haqiga aytilgan
duo va tilaklar gumburlab, jomining azamat peshtoqlarini yangratdi...

Odamlar quvonch bilan koʻchaga oqdi. Elning
umumiy xursandchiligi bilan adolat soʻzining kuchiga
chuqurroq ishongan shoir hammadan keyin qolib,
madrasalar va mullabachchalarning ahvoli toʻgʻrisida
shaharning ulug“ olimlari, mudarrislari bilan suhbatlashdi-da, har qanday namoyishkorona harakatdan
qochib, yolgʻiz oʻzi devonga qaytdi. Xalqqa jabr-sitam
yetkazgan bir koʻp mansabdorlarni roʻyxatga olib, har
birini o“z gunohi va jinoyatiga yarasha jazo va jarimaga tortmoqqa tayyorlandi.

Butun Hirot shoirning haqiqati bilan yashar edi.

Navoiy Husayn Boyqaro qarorgohiga qaytib,
Hirotda tinchlik-osoyishtalik barpo qilganini bildirgach, podshoh oshigʻich ravishda poytaxtga otlandi.
Lekin birinchi magʻlubiyatdan keyin yana koʻp quvvat
toʻplab, hatto Astrobodni ishgʻol etgan Mirzo Yodgor
endi koʻzlarini Hirotga tikkan edi. Uning odamlaridan
bir qismi Hirot tevaragida yashirin harakat qila boshlagan edi. Husayn Boyqaro tashvishda edi. Navoiy
mumkin qadar ildam Hirotga yetishni, unda yangi




kuchlar yigʻib, dushmanning butun kirdikorlarini behuda qilishni maslahat bergach, Husayn Boyqaro
lashkari bilan poytaxtga oshiqdi.

Voqealar barq sur'ati' bilan davom etdi.

Husayn Boyqaro tun-kun yoʻl bosdi. Poytaxtga
ikki-uch rabotlik masofa qolganda toʻxtadi. U, odat
boʻyicha, Hirot ulugʻlarining istiqbolga chiqishlarini,
tantana bilan shaharga kirishni orzu qilar edi. Lekin
poytaxt goʻyo uning kelishidan butunlay xabarsizdek
koʻrindi. Hirot kar va sovuq. Husayn Boyqaroning
rangi oʻchdi. Lashkar orasida duv-duv gap ketdi.
Voqeani oʻrganmoq uchun yuborilgan odamlar
shumshayib qaytishdi; ular poytaxtga yoʻl berk ekanini, qal"'aning beklari Mirzo Yodgor tarafiga oʻtganliklarini bildirishdi. Lashkarda hayajon va sarosima yana
kuchaydi.

Navoiy podshohning chodiriga kirdi. Rangsiz,
g'amgin, boʻshashgan podshohga dalda berishga tirishdi.

— Bu qanday xiyonat! — boshini dard bilan chayqab dedi Husayn Boyqaro. — Bevafo nonkoʻr maxluqlar mening yuzimga qal'ani yopdilar!

— Xiyonatkorlar oʻz chuqurlariga oʻzlari yiqilurlar, — dedi Navoiy ishonch bilan. — Jasoratni qoʻldan
bermaslik kerak. Toʻgʻri, ish gʻoyat mushkullashdi.
Lekin umid, gʻayrat va imon bilan qadam qoʻyilsa,
maqsad yoʻlidagi har qanday mushkilotni bartaraf qilmoq mumkin. Endi lashkarga yaxshi qaramoq kerak.
Hozir mavjud navkarlardan ayrilmaslikka harakat
qilingiz. Hamisha ular bilan birga boʻlingiz, lashkardan uzilgan hukmdorning holiga voy!

— Bundan soʻnggi harakatlarimizni nechik tasavvur qilursiz? — soʻradi Husayn Boyqaro oʻychan
boqib.

— Hozir bu yerdan chekilmoq lozim, — javob
berdi Navoiy ikkilanmasdan. — Poytaxtda sadoqatli
odamlar koʻp. Ularning koʻmagi bilan butun ahvolni

' Chaqmoqday tez.



oʻrganursiz. Qulay fursat kelganda, qat'iy bir harakat
bilan bu falokatlarni daf etmoq mumkin...

Husayn Boyqaro koʻzlarini bir oz yumib, xomush
oʻyga botdi. Dastro“moli bilan peshonasini artdi — bu
dahshatli haqiqatning sovuq teri edi. Keyin xoʻrsinib
oʻrnidan turdi-da, titroq ovoz bilan beklariga ildam
otlanishga buyruq berdi. Butun lashkar bilan kechalab, kunduzlab yoʻl bosib, Sartoq o“langi degan mavzega borib tushdi.

Bu asnoda Balx atrofida Sulton Mahmud Mirzo
harakatining kengayib borganligi haqida xabarlar
keldi. Husayn Boyqaro endi oʻz mulkida ikki ofat —
ikki yongʻin oʻrtasida qoldi. Endi u o“z tojiga chovut
solgan ikki ofatning qoʻllarini kesib tashlamogʻi kerak!
Lekin unda kuch, gʻalabaga ishonch yoʻq. U endi
dushman bilan ochiq maydonda uchrashishdan
qoʻrqadi. Bir yerda qaror topishdan xavflanib, uyasiz
qushday, sargardon kezmoqqa majbur. Sartoq oʻlangidan Soqilmon dashtiga oʻtdi. Bu yerda bir guruh
sipohlardan ayrilib, toqqiz rabotlik yoʻlni ildam
bosib, Naratog`ga keldi. Mustahkam O`gʻruq qal'asini
har ehtimolga qarshi oʻz qo`lida saqlashni mo`ljalladi.
Lekin, sal oʻtmasdan, bu qal'aga ham e'timodi qolmadi. Nihoyat, Maymana qasabasi'ga oʻzini urdi.

Oltinchi bob

Mirzo Yodgorning tarafdorlari juda ustalik bilan
ish olib bordilar. Obroʻ“li malikalardan boʻlgan
Poyanda Sultonbegim Amir Farididdin barlos kabilarning oʻrgatishi bilan Hirot tashqarisidagi oʻz
manzilidan shaharga kirdi. Poytaxtning e'tiborli
odamlarini — sotqin beklar va amaldorlarni qoʻlga
olib, oʻz birodarzodasini toʻsatdan Xuroson podshosi,
deb e'lon qildi. Poytaxt qoʻrgʻonlari ustida shodiyona
chalindi. Xutbani ham Mirzo Yodgor nomiga oʻqish
' Kichik shahar.




ga buyurdi. Mirzo Yodgor Tus viloyatidan Hirotga
jadal harakat qildi.

Podshohlardan yaxshilik koʻrmagan va ularning tez
almashinib turishlariga odatlanib qolgan xalq ommasi
bu voqealarga beparvo qaradi. Hirotning akobir va
a'yonlari esa yangi podshohga yaxshi koʻrinib, undan
yangi rutbalar, yangi suyurgʻollar! olish niyatida uni
toʻrt koʻz bilan kutdilar. Nihoyat, kimxob va shohilarga chulgʻ“anib, bedov otlarga minib, Hirotdan bir
tosh masofa narida Mirzo Yodgorni qarshilab oldilar.
Toʻqqiz martadan bukilib, yosh podshohning etaklarini oʻpdilar. Tantanali uchrashuv bilan kech boʻldi. Oy
Mushtariyda edi. Bu hodisa, Mirzo Yodgorning va
uning ulug“ odamlarining fikricha, xayrli soat bo“lmaganidan, podsho poytaxtga kirmasdan shu manzilda
tunadi. Ertasi rasmiy tantana va dabdaba bilan poytaxtga kirib, Bogʻi Zogʻonda qaror topdi.

Mirzo Yodgor mamlakatni idora etish masalalarida
mutloq hech nima tushunmas, bilishga, oʻrganishga
ham intilmas edi. Laqma shahzoda toj kiygandan
keyin oʻz oldidagi vazifalarini sira oʻylamadi; dushmani Husayn Boyqaro qayerda, nimalar bilan
mashgʻul, nima qilmoqchi — bu toʻgʻrilarda aslo
tashvishlanmadi. Bog'i i Zogʻon goʻzal qizlarga toʻldi.
Ichkilik bazmlari avj oldi.

Poyanda Sultonbegim davlat ishlarini boshqardi.
Bu ayolning oʻz birodarzodasi uchun jon kuydirishi
ham, albatta, oʻz shaxsiy e'tiborini va obroʻsini koʻtarish umidi bilan bogʻliq edi. U chindan-da oʻz gʻoyasiga erishganday boʻldi. U oqila va mudabbira? ayol
sifatida dong chiqardi. Aloiddin va uning darajasida
boʻlgan ba'zi shoirlar unga qasidalar bagʻishladilar.
Biroq Poyanda Sultonbegim turkman sarkardalarining
g“ururini, oʻzboshimchaliklarini kesa olmadi. Aksincha, ular bilan murosaga majbur boʻldi. Chunki harbiy kuch ularda edi. Mirzo Yodgorni saltanat tepasiga
ular olib keldi va raqiblardan ular himoya qilishlari

' Podshoh tomonidan sovgʻa qilingan yerlar.
" Tadbirli, ishbilarmon.




kerak edi ham. Turkman askar boshliqlari o“z таудеlarini suiiste'mol qila boshladilar. Hirot va uning
tevaragida boshboshdoqliklar kuchaydi. Xalq qattiq
siqiq ostida qoldi.

Hirotning boshiga tushgan bu hayajonli, vahim
kunlarda Sultonmurod madrasadan qariyb chiqmadi.
Muazzam qal'a kabi yuksalgan madrasaning tosh devorlari orasida, kichkina, nim qorongʻi hujrada kechakunduz mutolaa bilan mashgʻul boʻldi. Ba'zan doʻsti
Zayniddin yangi xabarlar topib kelarkan, yosh olim
eshitib tutoqar, yurtning notinchligiga sabab boʻlgan
fitnachilarni qarg'ar, roʻy berayotgan voqealarning
oqibatlari haqida beixtiyor oʻyga tolar, lekin unga
voqealar, goʻyo taqdir-qismat kabi daf etilmas bir kuch
boʻlib koʻrinar, ularning girdobini orzu qilingan yoʻlga
burib yuborishga oʻzini ojiz sezib, oʻz dardida oʻzi
qovrilar, yana chang bosgan kitoblarga koʻmilar edi.

Bir oqshom, Mirzo Yodgorning tantana bilan poytaxtga kirishining uchinchi kuni, Sultonmurod sham
oldida g'amgin, tanho oʻtirar edi. Yuksak toqili madrasaning devorlarida aksi sado bilan yangraydigan
tovushlar tingan, ulugʻvor bir jimjitlik hukm surar edi.
Tolibi ilmlar yosh podshohning tantanasi uchun tashkil etilgan bayramga tomosha uchun joʻnagan edilar.

Aloiddin Mashhadiy yarim yumuq koʻzlari bilan
turtinib kirdi. Sultonmurodni Toʻg“onbek qoshiga oʻzi
bilan birga borishga taklif etdi. Sultonmurod
mashg'ulotlarini bahona qilib, uzr tiladi.

— Bu shaharda ifrot! kitob o“qimoq orqasida jinni
boʻlganlarni ham koʻrganman,— dedi norozilanib
Aloiddin,— aqlni koʻpaytiraman, deb aqldan ozmoq
kabi falokat bormi? Yuring, hamroh boʻling.

— Kitoblar meni yupantirmoqda, — javob berdi
Sultonmurod g'amgin, — boʻlmasa, yurtga kelgan
falokatlarni koʻrib, jinni boʻlishim muqarrar edi.

— Qayg'“urmoqqa oʻrin yoʻq, falak oʻzi koʻhna
buqalamundir. Hozirgi damni gʻanimat biling, uni

' Haddan ziyod (muh.).



xursandchilik bilan oʻtkazmoqqa harakat qiling.
Toʻgʻonbek, albatta, bizning koʻnglimizni ochgʻusidir.
Bu kunlar uning tole guli xandon urgan...

— Qanday qilib? — qiziqsindi Sultonmurod.

— Xabaringiz yoʻqmi? Toʻgʻ“onbek Mirzo Yodgor
zamonining qahramonlaridan! — gʻurur bilan javob
berdi Aloiddin Mashhadiy.

Sultonmurod kunning voqealarini yaxshi oʻrganmoqchi boʻldi. Ayniqsa, Navoiyning Husayn Boyqaro
tarafdori ekaniga shubha qilmaganidan sobiq podshohning vaziyatini bilishga qiziqardi. U Toʻgʻonbek
bilan suhbatlashib, ma'lumot olmoqni qasd qildida,
Aloiddin Mashhadiyni taajjublantirib, birdan oʻrnidan
turdi.

— Yuring, bir javlon urib qaytaylik!

Koʻchalar qorongʻi, allaqanday huvillagan,
qoʻrquvli edi. Vaqt erta boʻlishiga qaramay, qatnovchilar siyrak... Faqat, otliq navkarlar qora boʻronday har lahza uchib oʻtadilar, burqigan chang-toʻzon
dimogʻni achitadi, nafasni boʻgʻadi.

Aloiddin Mashhadiy turtingani uchun Sultonmurod juda sekin yurdi. Ularni eshikda chol qul Nurbobo
qarshiladi. U Toʻgʻ“onbekning kechadan buyon kelmaganini aytdi. Aloiddin Mashhadiy xoʻrsinib, qorong'ida bir oz sukut qildi-da, Sultonmurodning e'tiroziga quloq solmasdan, mehmonxonani ochib berishni
qulga buyurdi.

— Andak orom olaylik, shoyad bek yigitning oʻzi
ham kelib qolur, — dedi u Sultonmurodning qoʻlidan
tutib.

Nurbobo mehmonxonani ochdi-da, sham yoqib
chiqib, ularni ichkari kirgizdi. Darichalarni ochdilar.
Dimiqqan xonaga kechaning salqini urdi. Sultonmurod kelganiga afsuslanib, qovogʻini solib oldi.
Aloiddin Mashhadiy she'r va shoirlar haqida gapirdi.
Navoiyning ona tilining boyligi, goʻzalligi toʻgʻrisidagi
fikrlarini oʻzicha rad etmoqqa tirishdi. Sultonmurod
yana koʻproq asabiylandi. Ezma Aloiddinning tilini
kesish uchun soʻzlamoqqa majbur boʻldi. U hozirgi




zamonda forsiycha yozadigan shoirlarning oʻndan
toʻqqizi qofiyabozlar boʻlib, bir qismigina qadim ulugʻ
shoirlarning ojiz taqlidchisi ekanini juda oson isbot
qildi. Aloiddin Mashhadiy, oʻz odaticha, bir necha
achchiq-tiziq soʻz aytib, koʻzlarini yumdi-da, jim boʻldi. Nurbobo dasturxon yozib, meva-cheva qoʻygach,
shoir bir oz ochildi. Tinmasdan pista va bodom
chaqib, Bodgʻis'ning havosini, tabiatini uzoq maqtadi.
Dasturxon yigʻishtirilib Sultonmurod ketmoqqa qistarkan, darvozada otlarning dukuri eshitildi. Aloiddin
Mashhadiy sevinib, Sultonmurodni yana choʻkkalatdi.
Bir ozdan keyin halloslab Toʻgʻonbek kirib keldi.
Koʻzlari mast yonardi. Mehmonlarni koʻrib sevindi.
Nurboboga aytib, darrov taom va sharob keltirtirdi.
Qadahlarni lim toʻldirib uzatdi, ichishga qistadi.
Aloiddin Mashhadiy birinchi qadahdan xushchaqchaq
boʻlib, gapni gapga qovushtirmay qoʻydi. Ikkinchi
qadahni ichib, yonini kovladi. Poyanda Sultonbegimga atab yozgan uzun qasidasini chiqarib, oʻqib berdida, davron nodirasi bo“lgan ayolga taqdim etmoqligi
uchun Toʻgʻ“onbekka topshirdi.

— Bu ayolning idrok va farosati toʻgʻrisida ne fikrdasiz? — deb soʻradi Sultonmurod Toʻg`ʻonbekdan.

— Hamma uni aqlning xazinasi, deydi, — javob
berdi Toʻgʻonbek ayyorcha kulib. — Ajoyib husni bor.
Lekin men hali unda aql nishonasini koʻrmadim!

Aloiddin Mashhadiy kuyunib e'tiroz etdi. Lekin
Toʻgʻonbek unga javob qaytarishni ham istamasdan,
oʻzga narsalar haqida soʻzlab ketdi. Sultonmurod
uning hozir qanday mansab ishgʻol qilganini va Husayn Boyqaroning ahvoli ham kuchlari qanday ekani
haqida gap orasida soʻradi. Toʻg“onbek oʻz mansabi
toʻgʻrisida «Yosh podshohning yaqinlaridanmen», deb
javob berdi. Husayn Boyqaroning ahvoli mushkulligini, har kun uning yigitlari to“da-to“da qochib kelib,
Mirzo Yodgorning xizmatiga kirayotganini bildirdi,
oxirda ta'kidlovchi tovush va harakat bilan dedi:

Hirot viloyatida bir mavze. Bu yerda pista va bodom ogʻochlari ko'p bo`lgan.



— Lekin Husayn Boyqaroning yonida Alisher
Navoiy bor. Mirzo Yodgor bu shoirdan koʻproq
qoʻrqishi kerak!

— Bu qadar mubolag'a! — ranjidi Aloiddin
Mashhadiy. — U kishi gʻoyat yuvosh odam. Siz uni
tanimaysiz.

— Yoʻq, Navoiy katta kuch: u siyosatni tubli biladi. Aqlga boy ham el-ulus orasida obroʻsi baland.
Toʻgʻri, men tanish emasmen. Balki undan qochibroq
yurishga toʻgʻri keladi. Ammo odamni ishi tanitadi.
Boʻzchining hunari toʻqigan bo`zidan koʻrinadi.
Qasidangizning tuzi boʻlmasa, hech kim sizni shoir
demaydi.

Sultonmurod boshini qayta-qayta qimirlatib, uning
fikrini tasdiqladi-da, dedi: «Umid qilurmizki, Navoiy
tez kunda yurtni tahlika va ofatlardan qutqorur!»

Toʻgʻonbek xoʻmrayib yerga qaradi.

— Yurt uchun hech qanday tahlika yoʻq, — dedi u
salmoqlanib. — Mirzo Yodgorning tomirida ham
Temur qoni bor. U oʻz haqqini da'vo qildi!

Sultonmurod u bilan bahslashmoqni ortiqcha bildida, sukut qildi. Toʻg“onbek koʻp ichdi. Unga iyarib
Aloiddin ham, har vaqtdagidan koʻra, bir necha
qadahni ortiqroq koʻtarib, nihoyat, choʻzilib, qotib
qoldi. Sultonmurod xushkayf edi. Aloiddinni qoldirib
0721 ketmoqchi boʻlib, oʻrnidan turdi. Toʻ“g“onbek uni
kuzatib, eshikka chiqdi. Katta, daraxtzor hovli oy
nurida sokin uxlardi.

— Nurbobo, sham keltir! — qichqirdi Toʻgʻonbek.

— Hojati yoʻq, — dedi Sultonmurod.

— Shoshilmang, hujrangizga borursiz. Oldin husnga sajda qilib chiqing!

Sultonmurod hech narsa tushunmadi, yelkasini
qisib, Toʻg“onbekning orqasidan yurdi. Chol qul sham
olib keldi. Toʻg“onbek daraxtlar orqasidagi qator uylardan birini ochdi: «Marhamat!»

Sultonmurod yopiq daricha oldida chuqur iztirob
bilan boshini quyi solib, choʻnqayib oʻtirgan qizni
koʻrdi. «Mukammal husn, mukammal husn», dedi




ichida Sultonmurod ham allanechuk uyalgansimon
bir-ikki qadam orqaga tashlandi. Toʻgʻ“onbek tokchadagi laganga koʻz tashlab, qizning tepasiga bordi:

— Dildorxon, — dedi u bir oz egilib, muloyimlik
bilan, — nega ovqatni yemading? Boshqa keltirsinmi?

— Ovqat emish! Zahar ber, zahar! — qiz qaddini
rostlab, alam bilan qichqirarkan, koʻzlari yondi,
toʻlgʻ“in koʻkragi gʻazab bilan mavjlandi.

Koʻzlarini quyi solib, qaltiragan qoʻllarida sham
tutib, jim qotgan chol gʻamgin soʻzladi:

— Olloga yolvor, qizim, yolgʻiz undan najot soʻra!

Toʻg“onbek magʻrur yurib, Sultonmurodga yaqin
keldi va qulogʻiga shivirladi: «So“limmi? Ma'qulmi?»
Sultonmurod indamadi. Beixtiyor ravishda qizga
achinish va dard bilan qaradi-da, tashqari chiqdi.
Birpasdan soʻng Toʻgʻonbek ham chiqib, qoʻlini uning
yelkasiga qo`yib, iljaydi.

— Kim bu? — soʻradi Sultonmurod oʻychan.

— Qishloqdan kecha olib qochgan edim, — javob
berdi Toʻg“onbek. — Gʻoyat nozik husni bor...

— Shunday hodisalar mamlakat uchun ofat emasmi?

— Doʻstim, qoʻy bu gaplarni! Qiz olib qochish juda
koʻngilli narsa boʻladi. Yarim kecha. Oydinda supada
sochlarini toʻzgʻitib, shiringina uxlab yotibdi, nariroqda kampir buvisi xurrak otmoqda... Ikki yigit bilan
oyoq uchida tepasiga keldim. Avval peshonasidan
yengilgina bir o`pdim. Keyin ogʻzini bogʻlab, koʻtarib,
yugurdik. Bogʻdan gul uzib qochgandek, devordan
oson sakradik. Otga oʻmarib, jilovlarni qoʻyib yubordik. Juda koʻngilli ish. Ha, tongga yaqin Hirot yoqasida bir tanishning bogʻiga qoʻndik, hali bu yerga olib
keldik. Bunday ishlarning boshqacha kayfi boʻladi...

— Nima maqsad bilan? Bu bechoraning holi nima
boʻladi? Ota-ona uchun bundan ortiq, bundan
dahshatli qaygʻu boʻlishi mumkinmi? — titrab gapirdi
Sultonmurod.

— Ishq oʻyinida koʻngil boʻlishi kerak. Buni yaxshi
bilamen, — sokin, jiddiy gapirdi Toʻg“onbek. —




Xohlamasa, qoʻlini ham ushlamaymen! Xoʻjamiznikida yuraveradi. Lekin, aslida, saroylarni bezaydigan
qiz.

— Yoʻq, bechorani oʻz oilasiga yuboringiz. Eng
insoniy ish bu. Inson tez o`suvchi orzu-havaslarga
oʻyinchoq boʻlmasligi kerak, Toʻgʻonbek!

— Xoʻp, oʻylab koʻramiz. Xayr endi... —
Toʻgʻonbek uzoqlashdi.

Sultonmurod qulflangan eshikka tikilib, bir muddat hushsizday qotdi. Keyin gʻamgin, majolsizlangan
holda asta yurib ketdi. Shahar jim uxlaydi. Uzoqda,
oydin va sokin kechada Hirotning yetti toqili jomi'i
yana ham muazzam, Ixtiyoriddin qal'asi yana ham
bahaybat tuyular edi. Sultonmurod Toʻgʻonbekka
nafrat, olamdagi butun jabrkorlarga gʻazab bilan
toʻlib, shuursiz holda yurdi. Hujrada sham yoqmasdan, nari-beri oʻrin solib choʻzildi. Uyqusi qochdi.
Oʻngga, soʻlga ogʻnadi: fikri, xayoli Dildorga uchardi.
Siynasida shirin bir ogʻriq sezdi. Lablari qimirlab, bir
necha marta shu baytni takrorladi:

Chashm agar in astu abro“inu nozu ishva in,
Alvido, ey aqlu donish, alvido, ey ilmu ат".

Yettinchi bob

Maymananing Chahor bogʻida Husayn Boyqaro
dilgir yashaydi. Shohona ziyofatlar, dabdabali, suronli bazmlar qayoqda? Bogʻning bir chetida naqshlari
eskirgan, kattagina chorxari uyda koʻpincha yolgʻiz
oʻtiradi, gʻazallar ham yozmaydi. Butun boshli
saltanatdan ayrilgan hukmdor allaqanday goʻzalning
qalam qoshlari, ohu koʻzlari haqida oh chekadimi?!
Toju taxt dagʻ“dag“asi uning qoniga ona suti bilan kirgan. Uning kuchini, dardini bu kunlarda Husayn
Boyqaro, hamma vaqtdagidan koʻra, chuqurroq, oʻtkirroq sezadi.

'Ma'nosi: Agar koʻz va qosh shunday boʻlsa, nozu ishva shunday boʻlsa, u
vaqt aqt-hush bilan, ilm va din bilan xayrlashmoq kerak (Kamol Xo'jandiy).




Sargardon podshohning orqasidan sudrala-sudrala
intizomi buzilgan va kurash tushib, bir-birlari bilan
yoqalashib, ermak qidirgan yigitlar va navkarlarning
shovqinlari uzoqdan, bogʻning narigi burchagidan
eshitilar edi. Husayn Boyqaro ichidan xoʻrsinib,
kimnidir sabrsizlik bilan kutar`edi. Eshik ogʻosi kirdi.

— Keldilar. Kirishlariga ijozat berursizmi? —
soʻradi u bukilib.

Husayn Boyqaro boshini qimirlatib, tasdiqladi.
Navoiy kirib, odatdagi ta'zimni bajo qilgach, podshoh
shoshib-pishib oʻrin koʻrsatdi-da, soʻzlay boshladi:

— Xotirga bir fikr kelgan edi. Eng avval bu xilvatda sizning ra'yingizni koʻngil orzu qildi. Bilamenki,
bu dardisar voqealar sizni koʻproq tashvishga solmoqdadir.

— Iltifotingizdan ko“p mamnunmen. Hazratlaridan xushxabar eshitgali keldim, — dedi Navoiy.

Husayn Boyqaro, bu yerda o`zga kishi boʻlmasa
ham, ovozini pasaytirib, oʻzining voqeanavislari orqali
deyarli har kun olib turgan ma'lumotlarini soʻzladi.
Mirzo Yodgorning shavkati mustahkam emasligini
tasvirladi. Hirotdagi vaziyat toʻgʻrisida Navoiy ham
oʻz eshitganlarini gapirib, soʻradi:

— Ne qarorga keldingiz?

— Asli mushkilot shu qarorda... Bu xususni yaxshi
mulohaza qilmoq darkor. — Boyqaro bir zum toʻxtab,
davom etdi. — Agar biz bu mavjud lashkarimiz bilan
dorilxalofat ustiga yursak va hech kutilmagan onda
barq sur'ati bilan Yodgorbekni bossak... Sizningcha,
maqsudga yetgaymizmi?

Shoir javob berishga oshiqmadi. Koʻzlarini ma'nodor suzdi, ingichka hislarini ifodalagan bir tabassum
birdan uning yuziga yoyildi. Soʻng gʻoyat jiddiy ohang
bilan dedi:

—Bu andishani menga aytmasangiz yaxshiroq
boʻlur edi!

Husayn Boyqaro fikrim ma'qul tushmadi shekilli,
deb oʻyladi-da, shosha-pisha soʻradi:

— Nechun?




Navoiy birdan kulib yubordi.

— Yoʻq, bu fikrni sir tutmoq kerak, sir... — ta'kidlab dedi u.

Husayn Boyqaro ham iljaydi, lekin boshini
chayqab, e'tiroz yoʻsunli gapirdi:

— Arbobi jang bilan kengashmaslikka choramiz
yoʻq-ku!

— Albatta. Ulardan bemashvarat ish qilinmagay, — dedi Navoiy. — Ammo bir xavfdan saqlanmoq
zarur: sipohlaringiz orasidan qochib borg“uvchilar bu
harakatdan dushmanga xabar berurlar. Mirzo Yodgor
ham uning umarosi, beklari g'aflat uyqusidan koʻz
ochurlar. Bu yoʻlda gʻayrat va himmatingiz aslo ozilmasun. Ammo barcha tadbirni pinhon tutmoq
ma'qul. Hirotda Miroxoʻr yashaydi. U bizga bu ish
uchun muqarrar bir kunni tayin qilsin. Keyin, oʻz fursatida, arbobi jangni bir sirdan voqif qilursiz.

— Mulohazangizga zarracha gumonimiz yoʻ`qdir. Ma'lum boʻldikim, siz janob bu xususda biz
bilan hamfikrsiz?— Navoiyga tikildi Husayn Boyqaro.

— Zafaringiz uchun kamina qoʻldan kelgani qadar
jahdu jadal koʻ`rsatgusidir. Tangrim yurtga, ulusga
osoyishtalik va farogʻat baxsh etgay! — dedi Navoiy.

— Omin! — soqolini siladi Husayn Boyqaro.

Bu rejani amalga oshirish uchun bir necha vaqt
yashirin tayyorliklar koʻrildi. Soʻng, kutilmagan paytda, Maymanadan Murgʻ“ob daryosi tomoniga otlanildi. Tog“kun degan mavzeda Husayn Boyqaro eski
shon-shavkatini eslatadigan katta majlis tuzdi.
Beklarga navozishlar! koʻrsatib, soʻngra oʻz niyatini
oʻrtaga tashladi. Ayrim kishilar qat'iy bir fikr bayon
qilishga botinmay sukut qilsalar ham, lekin navkarlar
orasida soʻzi oʻtkir, ishbilarmon ba'zi beklar mamnuniyat bilan muzokara qildilar. Ziyofatdan keyin
Husayn Boyqaro oʻz yigitlarining boshida koʻrilmagan
bir sur'at bilan yoʻlga tushdi. Pilpoyon degan mavzeda unga Muhammad Arlot, Amir Sarbon va boshqa

' Nozik muomala, goʻzal iltifot.




bir necha e'tiborli kishilar qoʻshildi. Boyqaro Murgʻob
suvi boʻylab, oʻzining sakkiz yuz ellik suvorisi bilan
kechalab ham yurib ketdi. U zamonning mashhur tarixchisining mubolagʻakor ta'rifiga koʻra, u otliqlarning har biri «Xoroshikof nayzasi uchi bilan oyning
yuzidagi pardani koʻtarur edi!» Tongga yaqin bir
manzilga qoʻnilib, ozgina istirohatdan soʻng yana
otlanib, Bobo Xokiy yoʻli bilan harakat qilindi.

Bobo Xokiy degan mashhur darvesh shu atrofda
bir togʻning gʻori ichida yashar edi. U yoshligidan
boshlab dunyodan etak silkib odamlardan uzoqda,
vahshiy tosh maskanida ibodat bilan mashgʻul edi.
Husayn Boyqaro uning avliyoligiga ishonganidan bunday ogʻir kunlarda darveshga sig'inib, undan duo
olishni lozim bildi. Faqat, Bobo Xokiy, oʻz odati
boʻyicha, qabul qilmasligi mumkin, degan shubha
bilan kelar edi. Ammo bu shubha tamom o`rinsiz
boʻlib chiqdi. Podshohning daragini eshitib, umuman,
odamlardan qochgan bu darvesh o`z xohishi bilan
podshohni yoʻlda qarshiladi.

Husayn Boyqaro otdan tushib, ta'zim qildi va
yaqin kelib, uning etsiz, ingichka qoʻlini oʻpdi.
Darvesh oʻz maskaniga taklif qildi. Husayn Boyqaro
har bir daqiqani oʻziga gʻanimat bilsa ham, lekin
darveshning ra'yini qaytarishga botinmay, mamnuniyat bilan taklifni qabul etdi. Chamasi, sakson yoshlarga yetgan, chillakday oriq, ingichka va yelkasi turtib chiqqan Bobo Xokiy hali juda tetik edi. U atrofga
choʻkib yotgan choʻng, qoʻpol, qirrali katta toshlar
orasida, xuddi echkiday, soqolini selkillatib, ajoyib bir
chaqqonlik bilan baland gʻorga yoʻl boshladi.

G`orning ustidan naq bosib tushayotganday vahimali qoyalar osilib turar edi. Gʻ“or ichi uch-toʻrt boʻyra
sahnga ega; gʻadir-budur tosh devorlar isdan qop-qora
edi. Yerda poxol ustiga solingan eski bir sholcha,
buzoq terisidan taqir poʻstak, bir chekkada paxtasi
oqqan koʻrpa taxlogʻli turardi.

Bu yer juda bahavo. G£irillab esgan salqin shamol
gʻor ichiga kirib, soqollarni hilpillatib oʻtadi, katta




qoya orasidan ingichka kumush uqa kabi otilgan suvni
mayda durlar singari sochib toʻzgʻitadi. Toshliqlar,
qurib yotgan soylar, past-baland toʻlqinlanib choʻzilgan tepalar, adirlar, mayin zangori parda ichida xira
miltillagan uzoqliklar koʻzlarni beixtiyor tortar,
allaqanday mubham va uyqudek shirin elituvchi hislar, kechinmalarni uygʻotar edi.

Podshoh darveshning koʻnglini olishga tirishdi.
Uning taqir poʻstagiga ixlos bilan oʻtirdi. Butun borligi toju taxt g“avgʻosi bilan kemirilgan, dunyoning sonsiz lazzatlari, ne'matlarining daryosini butun umr
qamrashga intilgan Husayn Boyqaro shu topda oʻzini
darveshlikka soldi. Uzlat'da kechirilgan faqir hayotning pokligi, dunyo qaygʻu-mashaqqatining shaytoniy
bir manbadan tug`ilganligi, bu gʻorning shoirona
goʻzalligi haqida gapirdi. Chol darvesh podshohning
unga chindan ixlos qo`yganligini sezdi. Ulug“ zot”ning
yuksakligi toʻgʻrisida oʻzining beparvo harakati va
kimga aytgani ma'lum boʻlmagan soʻzlari bilan ta'kidlashga tirishdi. Soʻngra bir parcha kir boʻzni podshoh
oldiga yozib, bitta qattiqroq nonni ushatdi. Sirti olapes qovoq idishdan bir sopol tovoqqa quyuq qatiqni
lim-lim quyib uzatdi. Podshohning orqasidan chiqqan
va gʻor ichiga kirmasdan chetroqda, toshga suyanib
turgan ikkita xos mulozimga ham bir sopol piyolada
galma-gal qatiq tutdi. Husayn Boyqaro tovoqni ko`tarib, qatiqni chinakam ishtaha, toʻgʻrisi, samimiy
niyat bilan «xoʻr-xoʻr» ichar ekan, darvesh gʻor ogʻziga
cho`qqayib, javray boshladi:

— Bu maskanning ichi men gunohkor bandaning
koʻngli yangligʻ qora boʻlsa ham, uni shahanshohlarning oltin qasrlaridan afzal ko“ramen. Bu yerda qushlar bilan hamrohmen, toshlar bilan dardkashmen. Yo,
ollo! Jamoling tugʻyoni boʻlgan bahor sellari sening
shafqat daryoyingga meni sudramadi. Qishning
boʻronlari vujudimdagi zang bosgan zanjirlarni uzib,
meni sening aslingga qaytarmadi... Yohu!

) Odamlardan uzoqda.
"Xudo.




Husayn Boyqaro qatiqni ichib boʻlib, soqol, miyiqlarini artdi. Darvesh soʻzdan toʻxtagach, ta'zim
bilan ketishga ijozat soʻradi ham oʻzi haqida duo qilishni oʻtindi. Chol oʻrnidan turib, qoʻllarini yoyib,
qiblaga yuz oʻgirdi. Podshoh ham oʻrnidan sapchib
turdi-da, darveshning orqasidan qoʻl qovushtirib,
boshini quyi soldi.

Duodan soʻng darvesh podshohga andak toʻxtalishga ishorat qildi, g“orning bir burchagiga qalangan
shox-shabba orqasidan eski, uchi zanglagan bir
nayzani olib, g“ordan tashqari chiqdi va uni nayzaboz,
jangchilarday tutib, koʻzlarida gʻazab yongan holda
Hirot tomonga oʻqtaldi, dushmanni sanchganday, uch
marta havoni sanchdi-da, Husayn Boyqaro qoʻliga
tutqizdi. Podshoh juda mutaassir boʻldi. Ko`zlariga
quyilib kelgan yoshni bazoʻr toʻxtatib, cholning ingichka, suyak qoʻllarini koʻzlariga surtdi.

Husayn Boyqaro mulozimlari bilan otini qattiq
haydab, lashkarga yetdi. Ba'zi beklarga oʻz taassurotini quvonch bilan soʻzladi. Darveshning nayzasini,
dunyoda eng muqaddas narsa kabi, qoʻlida mahkam
tutgani holda Hirotga yoʻl soldi. Qoʻnimsiz yurish
bilan yarim kechada Hirotga yaqin Juzduq chashmasiga yetib, shunda toʻxtadi. Bir parcha kemtikli oy,
jimjit mudragan xaroba qishloq uylarining qashshoqligini koʻrsatmoqchiday, xiragina nurlanadi. Goho
uzoqlarda itlarning uvillashi eshitiladi.

Kun qoraygandan beri podshohning koʻngli gʻash
edi. Hozir esa o“z tojining dushman qo`liga oʻtgan eng
yirik duri — Hirot qarshisida, eng mas'ul paytda,
unda shubha va taraddud kuchaydi: «Nima boʻladi?
Dushman gʻaflatda boʻlmay, suron koʻtarib qarshilasa,
yana sharmanda boʻlib qoladimi?!» Shuning singari
qoʻrqinch, ezuvchi fikrlar, bir zum boʻlsin, boshidan
uchib yoʻ“qolmadi. U hayajonlandi. Sipohilar bu yerda
sovutlarini kiyib, jangga tayyor boʻla boshladilar.

Navoiy otda podshohga yaqin keldi. U juda ehtiyot bilan harakat qilish, oldindan ba'zi tadbirlar
koʻrish, masalan, «til» tutmoq! uchun kishilar yubo



rish kerakligini uqtirdi. U charchagan koʻrinardi. Lekin ovozi ishonchli jaranglardi. Husayn Boyqaro shu
onda Shirim qorovulni chaqirdi. Shirim ziyrak qorovul edi. Chaqqonlik va hiylada oʻzini Mehtarbod
Yaldo?'dan aslo tuban hisoblamas edi. U yoniga ikkiuch chapdast yigitlarni olib, bir zumda koʻzdan gʻoyib
boʻldi. Sipohilar jangga tayyorlanib, yurishga amr
kutar edilar. Go`yo vaqt tez oʻtib, tong otib qoladiganday tuyulardi. Otlar charchoq, odamlar bezovta
edi. Shirim qorovul chala mast bir kishini oldiga solib
keldi. Bu — Mirzo Yodgorning odamlaridan boʻlib
chiqdi. Beklar sarosimada oʻzini yo“qotayozgan bu
odamdan ba'zi muhim ma'lumot olishga tirishishdi.
Shirim qorovul: «Hirotda gʻaflatdan o`zga bir xabar
ola bilmadim» degach, Husayn Boyqaro yuz kishini
ajratib, Muzaffar barlos, Ibrohim barlos, darvesh
Arlotlarning qoʻl ostida Bogʻi Zogʻ“onning katta darvozasini ochishga yubordi. Yana til tutmoq uchun
kishilar belgiladi. Hirot tomonidan hech qanday
shovqin koʻtarilmaganiga ishongach, oʻzi qolgan
navkarlar bilan harakat etdi. Hiyobon koʻchasini
bosib, Imom Faxriy mozoriga yetganda, Sulton Xoʻja
Oʻzbekni, uning oʻziga qarashli jamoa yigitlari bilan
Bogʻi Zogʻonning Gavharshodbeginr madrasasiga
yopishgan darvozasini oʻrashga yubordi. Boshqa darvozalarga ham dasta-dasta navkarlarni tayinladi.
Uning yonida saksonga yaqin kishi qoldi. U Muzaffar
barlos ish koʻrayotgan darvozaga qarab yurdi. Yoʻlda
uning dushman ichidagi sodiq kishisi Miroxoʻrdan
darvoza buzilib, ichkari kirilganini eshitdi. Husayn
Boyqaro yengillanib, ildam ot surdi, toʻppa-toʻgʻri
Bogʻi Zogʻonga kirdi. Nim qorongʻilikda daraxtlar,
xiyobonlar orasida Husayn Boyqaro yigitlari tovush
chiqarmasdan, dushman kuchlarini axtarishdi. Hech
bir tomonda Mirzo Yodgor sipohilari, navkarlarining
izi koʻrinmas edi. Bu yerdan Husayn Boyqaro Bogʻi

' Dushmanning vaziyati haqida ma'lumot olmoq uchun dushman odamlarini
qo`lga tushirmoq.

? Eski jangnomalarning qahramonlaridan; afsonaviy josus.




Shimolga — Mirzo Yodgorning xobgohi' boʻlgan boqqa oʻtdi. Bu yerda toʻsatdan uygʻongan ayrim navkarlar kutilmagan bosqindan es-hushlarini yoʻqotib,
qarshilik koʻrsatish, oʻzlarini mudofaa etish emas, ish
qoʻldan ketganiga tan berib, hatto «churq» etib ovoz
ham chiqarmadilar.

Yigitlar soddadil shahzodani qidirar edilar. Mana,
qoʻrg“onday baland muazzam qasr. Uning yonida xirgoh?. Xirgoh boʻm-boʻsh... Husayn Boyqaro baland
tepalikning ustidagi koʻshkning atrofini uzoqdan
oʻradi. Buning orqasidagi koʻshkda Mirzo Yodgor
boʻlishini chamalar edi. Faqat u koʻ`shkka kirish
uchun tepalikni oshib oʻtish kerak edi. Hamma shunday qilish kerakligini anglaydi. Ehtimol, kutilmagan
vaqtda yoqalangan dushman tepa panasida soʻnggi
qat'iy jangga tayyorlanib, katta kuch bilan pisib yotgandir! Nim qorongʻilikda qasrning, xoʻmraygan
tepaning mash'um jimjitligi yurakni titratardi...

Husayn Boyqaro sabrsizlanib, boshdan-oyoq sovut
kiygan ba'zi sipohilarga tepaga koʻtarilib, koʻshkni
bosishga farmon berdi. Lekin ularda na harakat, na
sado! Keyin ular, goʻyo farmonni tushunmagandek,
bir-birlariga qarashib, imirsilandilar. Shu onda shoir
otdan askarday keskin, chaqqon harakat bilan tushdida, jilovni oʻz navkari Boboaliga tutqizdi. Podshohga
yaqin kelib, dadil soʻzladi: «Bizga ijozat beringiz!»
Hech bir bek, hech bir navkar Navoiydan buni kutmagan edi. Koʻplar uyatdan boshlarini egib,
boʻshashib, titray boshladilar. Lekin endi vaqt oʻtgan,
har kim qancha orzumand boʻlmasin, shu topda oʻz
mardonaligini ko`rsatishdan ojiz edi...

Husayn Boyqaro bir daqiqa taradduddan soʻng
atrofdagi yigitlarga oʻqraygan koʻzlarini yuritdi-da,
shoirga ijozat berdi. Navoiy qilichini qinidan sug'urdi
(qilichning birinchi va soʻnggi marta sugʻurilishi edi!),
dadillik bilan odim otib ketdi. Lekin, u tepaga koʻplar

"Yotoq uy.
? Chodir.




mo`ljallagan yoʻldan emas, boshqa yoʻldan chiqa
boshladi. Shu vaqtda kimdir bir dasta shamni yoqib,
baland koʻtardi. Hammaning koʻzi qilichini hassa kabi
yerga qadab, tepaga koʻtarilayotgan shoirda edi.
Uning koʻlankasi koʻzdan g`oyib boʻlar-boʻlmas,
navkari Boboali orqadan qilich yalang'ochlab yugurdi.
Dam oʻtmay, oʻnlab yigitlar qoʻrgʻonga hujum qilganday, shijoat va ildamlik bilan shoir chiqqan yoʻldan
tepaga otilishdi.

Navoiy qilichni hassa kabi tutib, yotiq tepadan
ildam pastga tushdi. Toʻppa-toʻgʻri koʻshkka qarab
yugurdi. Shu onda koʻshk orqasidan bir necha qurolli
navkar shoshqin va sarosima holda yugurib chiqdi,
oldindagisi qahr bilan qichqirdi: «Kim? Hozir boʻl!»
va bir necha odam narida hamla uchun qilich
koʻtardi. Navoiy qilichni koʻtarmasdan, lekin zarbaga
tayyor holda sovuqqonlik bilan toʻxtadi-da, buyuruvchi keskin tusda soʻzladi: «Qilichlarni qinga joylangiz,
shu lahzada taslim boʻ`lingiz!» Ikkinchi navkar yaqin
kelib, boʻynini choʻzib tikildi: «Siz kimsiz? Nega
taslim boʻlamiz?» — soʻradi u. Shoir zarda bilan:
«Men — Alisher Navoiy!» deyishi bilan navkarlarning
nafaslari ichlariga tushib qoldi. Navoiy keskin ravishda ularga orqa oʻgirib, koʻshkka otildi. Dahlizda,
qorongʻida yoʻl axtarib, katta xonaning eshigiga yetganda, orqadan Boboali hayajon bilan yetib keldi.
Eshikni asta ochib, oldin-ketin ichkari kirishdi.
Darichalar ochiq, katta xona oʻrtasida yumshoq gilamlar, baxmal-kimxob koʻrpachalarda toʻrt kishi turli
tomonga qarab, turli vaziyatda dong qotib yotardi.
Bularning ichida, naq daricha ostida, oppoq yostiqqa
parishon sochlarini toʻzgʻitib, yosh ayol jimgina uxlardi. Navoiy engashib, yotganlarga qaradi-da, past tovush
bilan buyurdi: «Tuting buni!» Boboalining oyoqlari ostida qadahlar, koʻzachalar sindi, u shahzodaning qoʻl
laridan siltab tortib turgʻ“izarkan, boshlarini bir-birlariga tegizib, qarshi yoqqa oyoq uzatib yotgan ikki sipoh
birdan choʻchib oʻrinlaridan turishdi va uy ichi hayajonli, sarosimali shovqinga toʻldi. Yosh ayol «voy!»




deb sakrab, oʻzini darichadan pastga otdi. Boboalining
temir panjasida Mirzo Yodgor garang edi, hansirab,
tuturuqsiz nimalardir soʻzladi. Uyni, dahlizni yigitlar
toʻldirdi. Navoiy Mirzo Yodgorga zaharxanda qildi va
asirni olib chiqishga buyurdi-da, orqadan dedi:

Shoh mastu jahon xarobu dushman pasu pesh!!

Navoiy boshliq Boboali va bir dasta yigitlar Mirzo
Yodgorni sudrashib, tepadan tushishdi-da, Husayn
Boyqaroning oti oyogʻi ostiga tashladilar. Shohona
kiyimlari bilan tungi bazmda uchib qolgan shahzoda
bazoʻr koʻzini suzib, atrofga xushsiz jovdirab qaradi.
Keyin boshiga yetgan baloni anglab, kalavlanib
oʻrnidan turdi, qoʻllarini koʻksiga qoʻyib, qaltirab, oʻz
dushmaniga tikildi. Uning koʻzlarida ma'nosiz bir
qoʻrquv, ojiz bir yolvorish ifodalanar edi. Husayn
Boyqaro otda turib, asiriga bir necha achchiq, tikanli
soʻzlar otdi-da, qoʻli bilan navkarlarga «olib joʻnanglar», degan ishorat qildi.

Hirot qal'alardan, arklardan yangragan karnay,
nogʻora sadolari bilan uygʻondi. Mirzo Yodgorning
boshi kesildi. Uning tarafdorlari jonlarini hovuchlab,
in-iniga kirdi...

Sakkizinchi bob

Bir haftadan buyon koʻchaga mo`ʻ`ralashga yuragi
dov bermagan va podshoh bilan safardan qaytgan
xoʻjasiga koʻrinib, xatosini iqror qilishga gʻururi yoʻl
qoʻymagan, yuzi shuvit Toʻgʻ“onbek oʻzining yasoqliq
xonasida dilgir boʻlib oʻtirar edi. Mirzo Yodgorning
yarqiragan kunini birdan bulut bosishini xayolga
keltirgan boʻlsa edi! «Oʻsma-surmali beaql satang!»
deb u Poyanda Sultonbegimni soʻkadi, voqealarga
koʻz-quloq boʻlmagan turkman beklarini la'natlaydi.
Bir kechada turkman sardorlarining boshlarini kestirib, Mirzo Yodgorga doʻq qilib, oʻzini bosh vazir

'Ma'nosi: Podshoh mast boʻlsa, dunyo xarob boʻladi, orqa-o`ngni dushman
qoplaydi.




etmoq toʻgʻrisidagi rejani ildam amalga oshirolmagani
uchun xunob boʻladi. Toʻpolon kuni, iliq-issig'ida
Toʻqli mergan bilan Hirotdan qochmagani uchun
qayg'uradi. Uzoq oʻlkalarga bosh olib ketish ustida
turli rejalar qursa ham, lekin Hirotdagi hayotdan
koʻnglini uzolmaganidan, hamma rejalarda biron nuqson yoki mushkilot topishga tirishadi.

Toʻgʻonbek dimiqqandek ogʻir nafas olib, darichaning ikki tabaqasini ham keskin itarib yubordi. Xona
ichiga quyoshning iliq, yorqin ipagi jimgina oqdi.
Toʻgʻonbek daricha orqali tashqariga «chirt» etib
tupurdi-da soyaga razm solib, Dildordan xabar olish
uchun qoʻzgʻoldi. Faqat shu onda eshik qiya ochildi.
Nurboboning oppoq soqoli muloyim, har vaqtdagiday
ma'yus yuzi koʻrindi. Toʻgʻ“onbek boshi bilan «nima?»
deb ishorat qildi. Chol yumshoq tovush bilan xo`janing chaqirayotganini soʻzlab, gʻoyib boʻldi. Toʻgʻonbek bir muddat xoʻmrayib oʻylab qoldi. Keyin shuursiz ravishda lapanglab yurib ketdi.

Majididdin mehmonxonasida qabul qildi. Toʻgʻonbek ehtirom bilan xoʻjasining qoʻlini siqib oʻtirgan
hamon Majididdin uning noma'qul harakatlarini yuziga sola boshladi. Toʻgʻonbek koʻzlarini bir nuqtaga
qattiq tikib, hurpayib tingladi. Xoʻjasi uzukli barmoqlarini shiqirlatib, jim boʻlgach, Toʻgʻonbek salmoqlanib dedi:

— Tilga olg“uliq bir nima qilganimiz ham yo`q edi.
Hirotda xalq mubolagʻaga chechan ekan-da!

— Xoʻsh, Alisher qoʻlidan qalay qutuldingiz?
Avom sizdan ham shikoyat qilibdi. Ba'zi zotlar bu
toʻgʻrida menga xabar yetkazdilar.

— Men janobingizning xizmatlarini chin koʻngil
bilan bajarishga g`ayrat koʻrsatdim. Odatim shu — ishning chalasini yomon koʻraman. Mablagʻni soʻzsiz
berganlarga, oʻ“gʻ“onim guvoh, tilimni qimirlatmadim.
Ammo tixirlik koʻrsatuvchilarni, soʻz kor qilmasa,
qamchi bilan soʻ“qdim. Oʻzingizga ma'lumki, xalq
bilan boʻladigan ishda busiz mumkin emas. Ammo,
janoblarining xotirlari jam boʻlsinki, sizning nomin



gizga dogʻ tushirganim yoʻq. Men Abdulziyoning
odami boʻlib ish qildim! Navoiy deganingiz olomon
ne desa, shuni quloqqa ilib, bu yerda katta mashmasha koʻtardi. Voy-boʻy, shoir degan ham bundayin
g“ayratli, zabardast boʻlar ekan! Men taajjub qilamen
u odamga! Lekin bunday ishlarda men ham boʻsh
kelmaymen. Eski poʻstinimga oʻralib, kecha-kunduz sharobxonada yotaverdim. Toʻgʻonbekni topsinlar-chi!

Shoirga berilgan baho takabbur Majididdinga
yoqib tushmadi. U yuzini sal teskari burib, noxush
tovush bilan dedi:

— Navoiy xalq oldida oʻz obroʻ-'tiborini baland
poyaga chiqarmoq niyatida boʻlgan. Bu bir siyosatki,
uning asli mazmuni bizga belgilidir.

— Xalqparvarlikning tagida boshqa ma'ni bor,
demoqchisiz-da. Har holda, bejiz emas,— dedi Toʻgʻonbek oʻz xoʻjasiga ayyorcha boqib.

— Toʻgʻonbek, ulug`likka intilsangiz, har qadamni
ehtiyot bilan bosing, — oʻylanib, ohista dedi Majididdin. — Sizdek bahodir yigitdan ayrilmoq koʻngilni
dogʻda qoldiradi. Etagimni mahkam ushlasangiz, sizni
Pulisirot'dan ham eson oʻtkazishga qodirmen. Lekin
voqealar eskiguncha, koʻp emas, bir-ikki oy viloyatlarda yurursiz. Suhbatlarda tilingizga ehtiyot boʻlsangiz,
bas.

Toʻgʻonbek yengillanib, tashakkur bildirdi. Lekin
bu iltifot uni toʻla qanoatlantirmagan edi. Chunki u
faqat Navoiy «zulmi»dan najotga va'da berdi. Soʻngra,
bu voqea keyingi to“polonlar manzarasida ancha eskidi. Ammo bunday gunohlar uchun jarima toʻlab qutulish mumkin edi. Lekin Mirzo Yodgor fitnasida
ishtiroki boshqa narsa-da! Toʻgʻonbek bir necha kungina yarqiragani uchun boshdan ayrilsin yoki yillab,
koʻrsichqondek, zindonning chirkin kavaklarida
chirisin! Lekin bu andishani Majididdinga ochishga

' Dindorlarning e'tiqodicha, qiyomat boʻlganda doʻzax ustiga quriladigan qil
koʻprik.



botinmadi. «Bu odam Husayn Boyqaroning sodiq
bandasi,— oʻyladi ichida u,— oʻz sadoqatini bildirmoq niyatida qoʻlimdan tutib, jallodga topshirishi
ham mumkin. Yoki katta marhamat qilsa, bir zum
oʻtmay, meni koʻchaga uloqtiradi: usta boʻlsang, ofat
daryosida suzib, sohilga salomat yetarsen, boʻlmasa,
qa'riga botarsen!..»

Toʻgʻonbek shu daqiqada bir ot, bir qamchi qilib,
TIroqqami, Ozarbayjongami, yo uzoq Dashti Qipchoqqami, Xitoygami joʻnab qolishni yana xotirdan kechirdi. Lekin u Hirot havosining mazasiga tushunib qol
ganligidan biron katta ish chorlamasa, bu yerdan
siljishni istamas edi. Qulogʻiga chatilgan boʻlsa, balki
0721 8072 ochar, degan umid bilan sukut qildi. Ammo
Majididdin zakotlar haqida surishtirib ketdi. Toʻ
gʻonbek qancha mablagʻ tushganligi, qaysi tumanlarda
qancha mablagʻ qolganligi va undirilgan tangalarni,
uning buyrugʻiga muvofiq, Abdulziyoga topshirganligini shoshmasdan, uqdirib gapirdi. Majididdin kaftlarini ishqalab: «Ofarin! Sizday yetti yigitim boʻlsa, yetti
iqlimni zabt eta olardim! Inshoollo, kelgusida siz bilan
bahamjihat yaxshi ishlar qilurmiz», degach, Toʻgʻonbekning koʻzlari charaqlab ketdi:

— Taqsir, — dedi u koʻzlarini ayyorcha qisib, —
bu beadab qulingizdan bir ayb sodir bo`ldiki, aytmoqqa til ham bormaydi...

-— Tunsiz kun yoʻq, dogʻsiz lola yoʻq. Ne ekan? —
dedi Majididdin.

— Odamlarning ogʻzida shunday xabarlar tarqaldiki, goʻyo Sulton Husayn barcha lashkarlaridan
mahrum boʻlib, qoʻlga tushmaslik uchun bir dasta
yigit bilan Hindiston tarafga qochibdi, butun umarosi,
beklari Mirzo Yodgorga sadoqat bildiribdi... Men,
soddadil, bunday guft-goʻlarga ishonib, Mirzo Yodgor
xizmatiga kirdim. Besh-o“n kun ot chopib, hayyo-huy
qildik. Oqibati chatoqroq boʻlib chiqdi-da, —
Toʻ`gʻonbek yer ostidan Majididdinga koʻz qirini tashladi. Uning koʻzlarida g'azab emas, chuqur tashvish
sezdi.




— Yigit, bundan ortiq sharmandalik bo`lurmi?! —
dedi toʻnglik bilan titrab Majididdin.

— Taqsir, xato qildim. Lekin inoning, oʻgʻ“onim
guvoh, bir lahza boʻlsin sizni unutmadim... Ba'zi
mulohazalarim bor edi, tole yor boʻlmadi, ne qilay?

Majididdin bu soʻzning ma'nosini tez payqadi.
Lekin qovogʻini solib, jahl bilan gapirdi:

— Bu ne demak? Butun olam biladiki, men xoqonning sodiq bir iti! U janobi oliyga va uning ulugʻ xonadoniga olgunimcha xizmat qilmoqni orzu qilamen.
Siz bu soʻzni ikkinchi dafa zinhor-bazinhor ogʻzingizdan chiqarmang!

Toʻgʻonbekning umidi kesildi. U bu kun yo erta
qoʻsqi po`stinni kiyib, uzoqlarga qochishdan boshqa
iloj qolmadi, deb oʻyladi. Bir oz sukut qilib, moʻylabini yulib oʻtirdi. Keyin oʻrnidan qo`ʻzgʻalarkan,
Majididdinning dilidagini qat'iy bilish uchun, oʻzoʻziga deganday, poʻng£ʻillab qoʻydi:

— Xurosondan non-nasibamiz uzilibdi-da!

— O'tiring, qochmoqchisizmi? — kinoyali kulgi
bilan tikildi Majididdin.

Toʻgʻonbek yana ogʻir choʻkdi.

— Otimning tuyogʻiga oʻgʻonim quvvat bersa,
qoʻnimlik tinch joy toparmen.

— Bunday besaranjomlikka balki oʻrin yoʻqdir, —
dedi Majididdin. — Shaharda Mirzo Yodgorni
qoʻllab-qoʻltiqlagan ulugʻ zotlar bor. U bilan hambazm, hamtabaq boʻlganlar bor... Men sizga dedimku, hozircha el koʻzidan chetroqda yuring. Har yerda
podshohga sadoqatingizni mubolagʻa bilan bildiring.
Keyinroq sizni bir mansabga tayin qilurmiz.
Vazifangizni ixlos bilan bajarursiz. Yana nima kerak?!

Toʻgʻonbek qulluq qildi. Soʻng oʻrnidan turib:

— Sizga kichkina sovg“am bor edi, — dedi.

Majididdin uning qoʻyniga tikilib, dedi:

— Qani, chiqaring! Ha, xabaringiz bormi, Yodgor
Mirzo vaqtida Bogʻi Zogʻondan koʻp nodir buyumlarni talab ketibdilar...




Toʻgʻonbek iljayib: «Sovg“am oʻzi yurib keladi!»
dedi-da, tashqari chiqdi. Otxona oldidagi hujra eshigi
yonida toʻxtadi.

— Ha, qaydasen, choʻloq qargʻa? Kalitni ber! —
qichqirdi u Nurboboga.

Nurbobo otxonadan chiqib, Toʻgʻ“onbekka shubhali nazar tashlab, belbogʻi orasidan kalitni olib berdi.
Toʻgʻonbek shoshib eshikni ochdi. Burchakda Dildorning koʻzlari gʻazab bilan chaqnadi.

— Suluv qiz, tur endi, yarashamiz, — kulib, muloyim gapirdi Toʻgʻonbek.

— Qoch, kelma yonimga, baloga yo`luqqur! —
qichqirdi qiz oʻrnidan sakrab turib.

— Achchigʻlanma, jonim! — yalindi To`g'onbek.—
Men senga qoʻlimni tekkizmadim. Har bir shirin
soʻzimga minglab qargʻish eshitdim. Meni koʻrsang,
ukkiday sapchiysan, pista-bodom berib kirgizsam,
qoʻyning qumologʻiday otib tashlaysen. Yur, endi bu
zindondan qutqarayin seni...

Toʻgʻonbek qizning qoʻliga chovut soldi, sudradi.
Turtib, eshikka chiqararkan, eshikda sham tutib turgan Nurboboning rahmi kelib, lekin yordam КО"15аtishga ilojsizligidan boʻgʻilib, qichqirdi:

— Qizning qoʻlini sindirasan, bas-ey... Insof bilanda! — Keyin qizning yelkasiga qoqib, dedi: —
Qoʻrqma, qizim, hech qanday xavf-xatar yoʻq.

— Otajon, ayting, — yigʻlab yolvordi Dildor, — bu
zolim meni qayga sudraydi? Sizdan ayrilmaymen.
Otajon qoʻrqamen.

— Soʻzimga inon, qizim! Inshoollo, senga hech
qanday yomonlik qilinmas.

— Chiq! Men seni bu qorongʻi qabrdan toʻppatoʻgʻri jannatga 0ШБ Богатеп, — То" опбек dam
yalinib, dam doʻq qilib, Dildorni yetaklab ketdi.
Mehmonxona eshigida uning qulogʻiga shivirladi:

— Hozir katta vazirga koʻrinasen. Yig'ʻi-sigʻ“ini qo`y!
U janobning koʻngli zarracha ranjidimi, boshing kesiladi, uqdingmi? Odob bilan salom ber!




Dildorning yuragi urishdan toʻxtagan kabi, jim
qotdi. Toʻgʻonbek eshikni ochib, qizni, agar yurmasa,
ostonaga koʻtarib olib qoʻygunday vaziyatda edi.
Dildor g'ayrishuuriy ravishda ichkariga otilib, uchto'rt qadam bosib, yumshoq gilam ustida choʻqqaydi.
Toʻg'onbek endi uning bilagini yumshoq ushlab
turg`izdi-da, shamga yetakladi. Dildor butun borlig'ini
bosgan titroqdan, qoʻrquv va uyatdan mukka tushib
yiqilishga hozir boʻlsa ham, «katta vazir»dan qoʻrqqanligidan, oʻzini tutishga tirishdi.

Majididdin yostiqdan boshini koʻtarib, qaddini
rostladi. Shamni balandroq koʻtarib, chiroyli bir
lavhani tomosha qilgan kabi yoki nodir bir gavharni
diqqat bilan koʻrgandek, koʻzlarini suzib, boshini dam
koʻtarib, dam egib, qizning latif qomatiga razm soldi.
Soʻng Toʻgʻonbekni imlab, shivirladi:

— Parilar gulshanining nodir guli ekan... Bahosi
ham nodir boʻlsa kerak?

Toʻgʻonbek kulib boshini chayqadi:

— Bahosi? — dedi shivirlab. — Qulingiz tangani
qaydan olsin? Mirzo Yodgor bizning qoʻlimizni shunday uzun qilgan ediki, yurtning bir qizini emas,
osmondan xudoning oyi, yulduzini uzib olishga ham
yetar edi. — Gʻururlanib dam qizga, dam Majididdinga boqardi Toʻg'ʻonbek.

— Bu nav ishlarni bas qilmoq kerak, yigit! — dedi
ko`zini qisib, soxta tanbehlovchi ovoz bilan Majididdin.

Dildor yalt etib Majididdinga qaradi. Uning
koʻksida qutulish umidi uyg“ondi. Koʻzlarida allaqanday ma'sum ishonch oʻti yonib ketdi. Samimiy yolvorish, hatto bola o“z otasiga qilgani kabi, shirin erkalanish bilan gapirdi Dildor:

— Siz ulusning ulkan odamisiz. Biz hammamiz
sizning farzandlaringizmiz. Tangri sizni ikki dunyoda
yorlaqasin. Meni oʻz elimga yuboring. Yaxshiligingizni koʻnglimdan bir umr chiqarmaymen.

Dildorning koʻzlaridan yosh quyilib ketdi.

— Ixtiyoring bizda emas,— homuza tortib, muloyimlik bilan dedi Majididdin.— Sen mana bu yigitga




qaramsen. Xoʻsh, oʻz elingda nima rohat koʻrding?
Bizning oilada yashasang, baxtli boʻlursen. Har bir kuning yangi- yangi gullar bilan ziynatlanur. Aslo yigʻlama.

Dildor piq-piq yigʻlab, boshini quyi soldi. Majididdin qizni bekaga tortiq qilmoq uchun Nurboboga topshirishni buyurdi. Toʻg“onbek qizning bilagidan ushlagach, Dildor sapchib oʻrnidan turdi. Boʻshashgan,
jonsizlashgan oyoqlari bilan Toʻgʻonbekning orqasidan chiqdi. Xursand, jonli Majididdin shoshib qoʻzgaldi. Zarvaraq uzun toʻnni kiydi, boshiga katta sallani oʻradida, saroyga joʻnadi.

Bogʻi Zog'“on har kungiday shohona dabdabasi
bilan yashaydi. Xizmatkor ahli bu oliy dargohning
tuzuki'ni buzmaslik uchun, shoshmasdan, ulugʻvor jiddiyat bilan oʻz ishlarini qiladi. Qilich, o“q-yoy taqqan,
sadoqlariga oʻq to`ldirgan yigitlar ogʻir odim otib, u
yoq-bu yoqqa yurib turadilar. Oq soqoli koʻksini
qoplagan keksa darvozabon nayzasiga suyalib, oʻzining yosh sherigiga eski janglar haqida tamshanib
ertak soʻzlaydi.

Majididdin Hindistondan kelgan yangi fillarni
uzoqdan bir muddat tomosha etib, qirq ustunli qasrga
tomon ketdi. Atrofi daraxtlar, gulzorlar bilan oʻralgan
yengil koʻ“shkda Xurosonning mashhur bir olimi yosh
shahzodalarga dars bermoqda. U boshdan-oyoq nafis
xitoyi shohiga chulg“angan goʻdaklarni zeriktirmaslikka, koʻngillarini siqmaslikka astoydil tirishsa ham,
juda salmoqlanib soʻzlagani uchunmi yoki ma'nosi
anglashilmagan Qur'on soʻzlarini qiroat bilan, qoidaga muvofiq uzoq takrorlatganidanmi, shahzodalar darsning tugashini sabrsizlik bilan kutadilar, daraxtlar orasida oʻzlari kabi yasangan, xilma-xil mayin
ranglar bilan yorqin tovlangan tovuslarga ham uzoqda, quyosh nurida toza qor ko“mmasi kabi koʻringan
oppoq gʻozlarga dam-badam дагаб до"уа-Я.йаг.

Majididdin qirq ustunli qasrga yaqin kelib, podshohning va oʻzga ulugʻlarning yo`qligini bildida, xiyo
' Qonun-qoidasi (muh.).



bonlarda aylanib yurib, asta tepalikka koʻtarildi.
Tepalikning orqasida, katta, kaftday tekis maydonda,
qirq-ellik chogʻli yosh-yosh yigitchalar — bekzodalar,
Hirotning dongdor oilalarining erkalari bilan birga tojtaxtning valiahdi, Husayn Boyqaroning ilk xotini
Beka Sultonbegimdan tug`ilgan toʻngʻich farzand
Badiuzzamon oʻq-yoy otishib, yarim oʻyin, yarim jiddiy harbiy mashqlar bilan mashg`ul edi. Badiuzzamon
oʻn ikki-o`n uch yoshli, nozik gavdali, xushbichim,
chiroyli bola edi. Uning egnida yarqiroq, oltin,
kumush gulli shohi toʻn, belida qimmatli toshlar yongan kamar; kamarga osilgan mo'jaz xanjarning qini
rang-barang olov bilan koʻzni qamashtiradi. Shahzodaning boshidagi oq shohi sallaning uchida oltin
bandli jig'a hilpiraydi. Peshonasi ustida sallaga mohirona qadalgan yirik gavhar. Oyoqlarida ixcham guldor
etik... Badiuzzamon koʻpincha rasmiy oʻltirishlarda
otasi bilan muloqot qiladi. Uning oʻz viloyati, xazinasi, beklari, yigitlari, shoirlari, hamsuhbatlari bor. U
she'rni, musiqiyni sevadi, o`zi ham goh-goh biron parcha yozib qoʻyadi. Tantanali ziyofatlar, bazmlar tuzadi. Mayning totini, zavqini ingichka anglaydi. Yoshligiga qaramasdan, shohona tantanalarni juda mohir
tashkil qiladi. Chavgon oʻyinini sevadi, ovga hirs bilan
kirishadi. Betashvish, shohona hayotda, kayf-safo dengizida u o“z umrining ulug“ kunini, bobo-ajdodlarning
rasmiga muvofiq, oq namat ustida oʻtirib, toj kiyish
kunini xayol etadi!

Majididdin iljayib, zavq bilan oʻyinni tomosha
qildi. Shahzodaning tevaragida aylanadigan ulug`larni — tarbiyachilarni esladi. Umuman, shahzodalar
bilan aloqani mustahkamlash toʻgʻrisida ancha o`yladida, tepalikdan pastga tushdi. Uzoqda, gulzor atrofida,
har vaqtdagi hamsuhbatlari, yaqinlari va ba'zi beklar
bilan kezib yurgan Husayn Boyqaroni koʻrish bilanoq
hayajonlanib, rangi bir oz oqardi. Tez-tez yurib borib,
oʻn besh-yigirma qadam joyda ixlos bilan bukilib, ta'zim qildi. Keyin yana ta'zim bilan yaqin borib,
Mirzoyi Kichikning unga goʻyo salom aytganini bildir



di. Kayfi chogʻ Husayn Boyqaro kulib: «Biz bilan
birga boʻling!» deb iltifot etdi. Majididdin boshqalarning istehzoli qarashlarini sezsa ham, yer oʻpguday
engashib, qulluq qildi.

Husayn Boyqaroning kayfi chogʻ edi. Shuning
uchunmi beparvo yozilib yurdi. May ta'siri bilan
allaqanday oʻtkir yongan koʻzlarini atrofga tez yugurtib, odatdagicha, arzimagan biron narsadan ranjiganini bildirmadi. Soyada quyoshning oltin halqalari jimjim oʻynagan xiyobon oralab, podshoh kabutarxona
tomonga burildi. Raiyatning har biri podshohga xuddi shu topda yoqadigan biron gap topishga tirishar
edi. Nuktali soʻzlar, porloq, kutilmagan, koʻz qamashtiruvchi oʻtkir tashbihlarga butunlay qobiliyatsizligini sezgan Majididdin boshqalarga haybarakallachi
boʻlishga urinar, butun harakati, muomalasi bilan
podshohga samimiyat va sadoqatini ifodalashga intilar
edi.

Kabutarxonaga yopishgan hujradan ko`knori bashara, koʻzlariga surma qoʻygan, nozik chol chiqib,
podshohga ikki bukilib, ta'zim qildi. Husayn Boyqaro
mevali daraxtlar ostidagi supaning chetiga, kichkina
ipak gilamga oʻltirdi. Chol katta zarang toboqda lim
toʻla tariq olib chiqib toza supurilgan keng sahnga
sochdi. Soʻng, kabutarxonaning uchta eshikchasini
ochish bilan, yuzlarcha parranda «gurr» etib, oʻzini
donga urdi. Kabutarlarning koʻplarining oyoqlarida
kumush halqachalar bor edi. Oq, chipor, koʻkimtir va
hokazo tusli kabutarlar ochko`zlik bilan shoshib-pishib
don terar ekan, Husayn Boyqaro bolalarday quvonib
ketdi. Atrofdagilarning xushomad gaplariga endi quloq
osmay, kabutarlari haqida yolgʻiz oʻzi soʻzlamakka
tirishdi. Ba'zan eski kabutarboz cholning qushlarning
qiliqlariga doir soʻzlariga quloq soldi. Bu chol unga
qadrdon edi. Husayn Boyqaro bolalik chogʻlarida
ataylab uning uyiga borib, kabutar sotib olardi.

Yerda don qolmagach, chol uzun yogʻochni havoda yengil silkib, g'alati ovoz bilan nimadir qiyqirib
qoʻydi. Qushlar «parr» etib, osmonga koʻtarildi. Hu



sayn Boyqaro endi beixtiyor oʻrnidan turib ketdi.
Yerda don qidirgan bir necha qushni chapak chalib
uchirdi. Ikki qoʻli orqasida, osmonga tikilgan, keng
koʻkragini qabartib, har tomonga aylandi. Hirotning
tiniq, qizgʻ“in samosida rang-barang tovlanib, shoʻx
uchishgan kabutarlarning ajoyib havoyi raqsidan koʻz
uzmadi. Yarim hazil, yarim jiddiy ravishda oʻzini
«dorugʻ“ai kabutarxonai humoyun»! degan unvon bilan
ulugʻlab yuruvchi ko`knori bashara nozik cholning
yoniga borib, uning izohlarini tingladi. Koʻzi osmonga qadalgan, lekin lablari qimirladi: «Bu qushlar
koʻnglimni o“z parvozlari yangligʻ koʻtardilar!» Shu
vaqtda atrofdagilardan kimdir baland ovoz bilan
Farididdin Attorning «Mantiq ut-tayr»idan kabutarlar
haqidagi bir baytni oʻqidi. Bayt Husayn Boyqaroga
juda ma'qul tushdi, boshini tebratib, baytni bir-ikki
marta sekingina takrorladi. Qanotli raqqoslar osmon
sahnasidan qaytib, oʻz maskani atrofiga qoʻnarkan,
podshoh, ogʻrigan boʻynini uqalab, bu yerni tark etdi.

Ichkilar” ziyofat asbobi muhayyo ekanini bildirishdi. Oʻltirish har kungi kabi, Bogʻi Zogʻonning eng
katta, havodor va ziynatli binosida boʻldi.

Toʻrda, qat-qat zarrin toʻshaklar ustida Husayn
Boyqaro chordona qurdi. Uning atrofida hammasi bir
xil kiyingan, yoshlari ham deyarlik teng, chiroyli yosh
yigitchalar yarim doira tashkil etib oʻtirdilar. Bular
podshohning dabdabasi va majlisning koʻrki uchun
xizmat qilardi. Husayn Boyqaroning oʻng va soʻl
tomonida xonadonga mansub boʻlgan ulugʻlar va turli
yoqlardan qochib kelib, bu dargohga sig'ingan ba'zi
omadsiz shahzodalar, keyin beklar, ulugʻ mansabdorlar, hamsuhbatlar va hokazo — har kim oʻz rutbasiga
munosib oʻrinni ishgʻol etdi. Mehmonlar orasida
Hirotning olimlari, shoirlari va mashhur cholg'uchilari, hofizlari ham koʻpgina edi. Bundagi odamlarning
deyarlik hammasi shunday majlislarda koʻp qatnashib,

' Podshoh kabutarxonasining boshligʻi.
? Saroy yumushlarini bajaruvchi maxsus beklar.




majlisning odob va tartibini juda yaxshi bilganlaridan
oʻltirish har vaqtki ohangi va hashamati bilan boshlanib, asta-asta qizib bordi. Dastlab Husayn Boyqaro
oʻzining yangi gʻ“azalini majlisga taqdim etdi. She'rni
yaxshi oʻqiydigan va juda ingichka tushunadigan
mansabdor Xo`ja Abdullo Marvoriy oʻqib berdi.
G`ʻazalni, tabiiy, hamma goʻzal deb topdi. Hatto, forsiyparast shoirlar ham uni — oʻzbek tilidagi gʻazalni — eng nodir badialar darajasiga koʻtardilar. She'rga
begona boʻlgan ba'zi bahodirlar g'azalning ayrim misralarini takrorlab, bir-birlari bilan muzokaraga kirishdilar. Husayn Boyqaro bu gʻazalni oʻrganib, unga javob yozishni hamma shoirlardan iltimos qildi. Keyin
bir oz muddat shirin latifago`ylik boshlandi. Majlis
tinmasdan qahqaha qildi. Xususan, mavlono Abdulvose degan mashhur hajviy latifachining soʻz va harakatlari hammaning ichagini uzdi. Abdulvosedan keyin
boshqa kuldiruvchilar yangi bir narsa bilan oʻrtaga
chiqishga botinmadilar. Tovonchilar' oyoq uchi bilan
yurib chaqqonlik bilan dasturxon yozdilar. G“oz kabobi, qo`y eti, manti va hokazo xilma-xil taomlar ustmaust va moʻl-moʻl tortildi. Husayn Boyqaroga maxsus
tavonchi oltin toboqda alohida taom keltirdi. Soqiylar
kumush patnuslarga oltin va yoqut qadahlarni terib,
ta'zim bilan may tuta ketdilir. Dastlab oltin qadahni
Husayn Boyqaro qoʻlga olib, majlisga ishora etdi.
Hamma qadahlar uning sharafi uchun sipqorildi.
Husayn Boyqaro davlat ishlarida Temurning
«Tuzukoti»”ni oz eslasa ham, lekin bunday oʻltirishlarda ulug“ bobosining an'anasiga sodiq edi. Ammo,
taqlidga qancha urinmasin, zamon va muhit bu bobda
ham katta oʻzgarishlar kiritgan edi. Oqsoq jahongirning saroyidagi oʻltirishlarda sahroyi soddalik bilan
favqulodda hashamat va dabdaba birlashgan edi. Shovvozlar butun-butun pishirilgan otlarni katta sufralarga
solib, oʻrtaga togʻdek qalab tashlar edi. Soʻng bilak
' Dasturxonchilar, ziyofatni boshqaruvchilar.
? Temurning davlat tashkiloti, idora va yoʻl-yoʻriqlari haqida asari.




larigacha charm qo`lqop kiygan tavonchilar shunda,
hammaning koʻzi oldida, chapdastlik bilan otlarni parchalab, mehmonlarga ulashar edi. Har kim oʻz ulushidan bir qismini uyiga olib ketishga ham majbur edi.
Suyaklarni talashib-tortishib chaynamoq ham odat
hisoblanar edi. Yana har bir ziyofatda chogʻir ichilavermas, chogʻir bazmi siyrak boʻlardi. Lekin bir ichishga kirishildimi, xuddi yaylovda yoz chogʻi qimizxoʻrlik
qilinganday, katta kosalarda hadsiz ichilar edi. Aksari
moʻg'ulcha kiyingan qoʻpol-soʻ“pol, bahaybat gavdali,
qahrli, sodda bahodirlar chogʻirda mardlik, chidam va
oʻktamlik talab qilardilar. Kimning kosasida bir tomchi qolsa, u toʻqqiz kosani ustma-ust, dam olmasdan
ichar edi. Bordi-yu, oxirgi kosadan bir tomchini
jildirish mumkin boʻldi — yana toʻqqiz kosa!

Husayn Boyqaro saroyidagi oʻltirishlarda ham bir
qatra qoldirmay sipqorish qattiq qoida hisoblansa-da,
aksar vaqt bunga rioya qilinmaydi. Jazo esa ayrim
kishilarga va majlisni koʻproq qizitish uchungina
qoʻllanadi...

Chog'ʻir tillarga va harakatlarga sarbastlik berdi.
Ba'zi shoirlar oʻrinlaridan turib, podshoh sharafiga
hozir mastlikda toʻqilgan yoki ataylab bu fursat uchun
ilgari toʻqib qoʻygan she'rlarini oʻqib, qadahlarini tantanali ravishda koʻtara boshladilar. Gʻijjak, tanbur,
nay, ud, daf va hokazodan iborat musiqiy arab, fors,
turk, o`zbek maqomlarini yangratdi. Hofizlar kuyladi.
Raqqoslar ajoyib kiyimlarda keng davralarda ucha
boshladilar.

Kech kirishi bilan oltin shamdonlarga qirq chirogʻday shamlar oʻtqazilib yoqildi. Gilamlar, qadahlardagi la'li may, devorlardagi nozik naqshlar rangbarang tovlanib yondi. Majlisning shavqi oshdi.
Qattiq ichuvchilar soqiylarga bir lahza tinim bermay
qoʻydilar. Husayn Boyqaro koʻp ichsa ham, hali xiyla
tetik edi. Majlis kayfini avjga indirish uchun chogʻirga
koʻproq undasa-da, lekin zimdan har kimning harakatini, roʻy-ravishini ta'qib qilib oʻtirar edi.

U, odati boʻyicha, shovqinsiz, toza havoda bir




nafas tinim olish uchun oʻrnidan qoʻzgʻaldi va
orqadagi eshikdan shunday tez chiqdiki, dastlab koʻp
kishilar sezmay ham qoldilar. Majididdin xuddi shu
fursatni kutib turganday, quyidagi eshikdan lip etib
tashqariga otildi. Daraxtlar orasidan tushgan ola
chalpoq oydinlikda toʻrt tomonga alanglab kezdi-da,
birdan Husayn Boyqaroga yoʻliqdi. Majididdin xokisorlik bilan unga yaqin kelib, qulluq qildi-da, bir
lahza unga vaqt berishni oʻtindi. Husayn Boyqaro
beparvolik bilan: «Yuring, arzingizni tinglaymiz!»
dedi-da, kichkina bir xonaga tomon boshladi. Shu
vaqtda oʻn qadamcha narida, qayragʻoch orqasidan
ikki bahaybat ko'lanka chiqib keldi. Majididdin
seskanib, yurishini ham, toʻxtashini ham bilmay qoldi.
Ular podshohning qoʻriqchisi, ikki omonsiz quli —
Boʻdana, Do`lana edi. Ular podshoh qaerda boʻlmasin, hamisha uning atrofida, kechalari ayniqsa yaqinda hozir turishar, lekin bahaybat gavdalarini qandaydir chaqqonlik bilan odamlar koʻzidan yashira bilishar
edi. «Boʻ“dana bilan Doʻlananing yetti bobosi jallod,
yetti enasi yalmogʻiz oʻtgan», deb ta'rif qiluvchilar
haqli edilar. Ular vahshiy kuchning jonli timsolimujassami boʻlib, yolgʻiz ismlarini eshitishgina kishilarni zir titratardi. Podshoh sirli, qonli ishlarni ular
orqali bajarardi.

Husayn Boyqaro Majididdinga qarab, kinoyali
kulib qoʻydi. Boʻdana va Do`lana, koʻlankaday, bir
zumda koʻzdan gʻoyib boʻldilar. Podshoh havolanib,
asta yurib, kichkina, bezakli xonaga kirdi. Oyoqlari
hali ham qaltiragan Majididdin podshohdan ruxsat tilamasdanoq uning qarshisiga tiz choʻkdi. Hozir Husayn Boyqaroning kayfi ancha kuchaygan edi. U
koʻzlarini mastcha suzib, parishonlik bilan gapira
boshladi. Dam davlat ishlaridan, dam shaxsiy orzularidan soʻzladi. Ba'zi yaqinlaridan pardali shikoyat qildi. Ba'zi beklarni asossiz maqtadi. Podshohning, garchi mastlik vaqtida boʻlsa-da, u bilan ochiq suhbat qilishi Majididdinni tetikladi. «Temirni qizig'ida bos»,
degan maqolga amal qilib, unga madh-sano oʻqishga




boshladi. U qoʻlini koʻksiga qo`yib: «Oliy ostonangizning eng vafodor itimen!» degan gaplarni koʻp takrorladi. Husayn Boyqaro: «Vafodor insonlar mendan
hamisha yaxshilik koʻrurlar. Nonkoʻrlarning holiga
voy!» dedi. Majididdin, go`yo mehr-muhabbati koʻksida toshganday, oʻrnidan turib, qulluq bilan murojaat
etdi:

— Ulugʻ“ xohon, bu xokisor qulingizning bir tortigʻi
bor... Umid qilamenki, qabul etib, bandangnizning
koʻnglini yerdan samovotga koʻtarursiz...

— Sovgʻa bermoq ham, sovgʻa qabul etmoq ham
bagʻoyat savob ish, — kulib dedi Husayn Boyqaro.

— Husn bogʻining bir toza gulini, — deb boshladi
sirli ovoz bilan Majididdin,— taqdir shamoli bizga
keltirgan edi. Uning ta'rifidan bu qulingiz ojiz. U parivashga koʻzim tushishi bilan xoqonimga munosib koʻrdim.

— Menga bir mamlakat baxsh etilgandan ortigʻroq

mamnunmen, — mast koʻzlaridagi xursandlik, orzu
bilan dedi Husayn Boyqaro.
— Qulingizning kichik sovg`asi... — kamtarinlik

bilan boʻyin egdi Majididdin.
— Men hech mubolag'a qilmadim. Hofiz
Sheroziyning g`azali mashhuri xotiringizda emasmi?
— Yoʻq, podshohi olam!
Husayn Boyqaro boshini asta tebratib oʻqidi:

Agar on turki sherziy ba dast orad dili moro,
Ba xoli hinduyash baxsham Samarqandu Buxororo'.

— Ha, yodimga tushdi, — dedi quvonib Majididdin, — bu xususda shoir bilan ulug“ jaddingiz” xoqon
Temur sohibqiron hazratlari oralarida boʻlgan hikoyani ham eshitganmen.

— Bu voqea el orasida mashhur-ku.

Husayn Boyqaro «sovgʻa»ni haramga qay yoʻsinda
yuborish toʻgʻrisida bir necha ogʻiz gapirib, oʻrnidan

'Ma'nosi: Agar u sherozlik turk goʻzali koʻnglimni olsa, uning birgina qora
xoli uchun Samarqand va Buxoroni bag`ishlar edim.

? Bobongiz.




turdi, eshikka chiqarkan, bir zum toʻxtab, dedi:
«Mirzoyi Kichikdan sizni men soʻrab olurmen».

— Taxtingiz oyogʻi ostida xizmat qilmoq bilan
emas, balki oddiy navkaringiz boʻlmoq bilan ham faxrlanurmen, — dedi Majididdin.

Ular kirganlarida, bazm juda qizigan edi.
Podshohning orqasidan gʻurur bilan kirgan Majididdin avvalgi oʻrniga oʻltirdi. Barloslar, bir koʻp beklar,
mansabdorlar bir-birlariga ma'nodor imo bilan
qarashib olishdi. Bazm va ziyofat tongga qadar davom
etdi. Majididdin uyqusizlikdan va maydan qisilgan
koʻzlarini uqalab, horgʻin odim bosib, uyga qaytarkan,
jomening yuksak minoralaridan muazzinning ovozi
yangradi. Darvozai mulkka boruvchi katta yoʻlda darvozadan ilk kirgan dehqonlar, bogʻbonlar otlarga,
eshaklarga ortilgan yoki boshlariga qoʻyilgan katta
savatlardagi uzum va boshqa mevalar bilan bozorga
ildam joʻnardilar.

Majididdin uyga kelib, hali yuz betini yuvmagan
xotinini mehmonxonaga chaqirdi, podshohning
haramiga bukun uzatiladigan Dildorni yuvintiribtarantirib, eng asil kiyimlar kiydirib, oltin-kumush
bezaklar taqdirishni buyurdi-da, chala yechinib, yota
qoldi. Choshgoh vaqtida uni xushxabar uyg'otdi:
Majididdin oliy farmon bilan parvonachi tayin etilgan
edi.

To'qqizinchi bob
I

Koʻpdan kutilgan qor toʻrt enlik yogʻib, uncha qattiq boʻlmagan izgʻirin orqasida ikki kundan buyon
erinmasdan daraxtlarni, tomlarni oqartirgan edi. Koʻchalarning balchigʻi qatqaloqlangan. Bolalar, qargʻalar
tansiq qorni gʻanimat bilib, shoʻxlik qilib o`ynaydilar.
Kattalar oʻz doʻstlariga, yaqin tanishlariga, xeshaqrabolariga qorxat yozib, oʻziga xos nash'a-zavq
bagʻishlovchi qishki ziyofatlarga yura boshlaganlar.

Navoiy qorxat yozib, unda qishning shoirona tasvi



rini, qish manzarasi orqasida koʻngilga kelgan kechinmalarni shoʻx, rangli uslub bilan bejab, bir doʻstiga,
qish hangomasi sifatida yuborgan edi.

Tuzulgay yor ila bazmi visoli,
Vale ag'yordin' ul bo'lsa xoli.

Soqiyo, day? shiddatidan aqlu hush betob erur,
Chorasi jomi bullurin ichra la'li nob erur.
Xusho bazm aro o'tu, may bo'lsa day,

May andoqki o'tu, o't andoqki may.

Serzavq, oqsuyak Hirot bu oltin misralarda ifodalangan ruh va kayf bilan yashamoqda edi.

Qorxat munosabati ila doʻsti uni bugun ziyofatga
chaqirgan, lekin u ishga berilib, ot va may kabi
qizg`in, nash'ali boʻlishi kerak boʻlgan ulfatchilikni
ham unutdi. Shoir el-ulus ishidan qutulgan damlarda
bekor oʻtirmas edi. Yo oʻqir, yo yozar, yo xattotlikda
mashq qilar, yo musiqiyda yangi kuylar yaratishga urinar, hatto ba'zi vaqtlarda rasm solish fikrini buyoqlar
ila ifodalash bilan mashgʻul boʻlar edi. Tafakkur,
amal, harakat uning mangu hamrohlari edi. U «bir
soatlik tafakkur bir yillik toatdan afzal» degan dasturni
koʻp vaqt takrorlashni sevardi.

Darichalari yopiq va jihozlari zavq ham ichki bir
ohang bilan saranjom topgan xonaning oʻrtasida manqal toʻla qip-qizil choʻgʻ“ yolqinlanadi. Darichalarning
tepasidagi rangli oynalarda qish quyoshi oʻynaydi.
Navoiy manqalga yaqin oʻtirib, kitob ustiga qoʻyilgan
yengil, shaldiroq haftrang qogʻozni tizzasida tutib,
ijodga berildi.

Ijod dardini tugʻuliq dardi bilan qiyos etadilar. Ijod
dardi — qalbning qa'rida uygʻonib, butun vujudni
larzaga solgan ogʻriq Navoiy uchun eng shirin lazzat,
ona allasi kabi yupantiruvchi, quyosh kabi hayot va
quvonch bagʻishlovchi bir kuch edi. Shuning uchun u

' Boshqalar, begonalar.
“Qish.
' Qizil may.



samimiy, tabiiy bir shavq bilan yengil yoza olar edi. U
chinakam soʻz sehrbozi! U har qanday oʻjar fikrni,
ruhning eng ingichka, eng tutqich bermas jilvalarini,
yurakdagi hislarning mavjlarini soʻz orqali yorqin
tajassumlantirar, qatrada daryolarni mavjlantirar,
uchqunda quyoshlarni aylantirar, ishqdan hayot yasar,
oddiy hayotdan esa ulug“, tiyran afsonalar toʻqur... U
minglarcha yilgi madaniyatni, asrlarning fikr boyligini
qamragan shoir edi. Uning she'riy dahosi arab, eron
va turkiy xalqlarning san'at xazinasiga, fikr zaminiga chuqur ildiz otib, uning abadiy kuchidan gullagan
edi.

U turli shoirlarning turli-tuman asarlaridan oʻn
minglarcha baytni yod bilar edi. U uch-to`rt yoshdan
boshlab jiddiy goʻzal she'rlarni yodlagan. Sakkiztoʻqqizda butun-butun ilmiy, falsafiy, she'riy asarlarni
oʻzini unutajak ravishda zavqqa berilib mutolaa etgan.
Bir qarich bolalikda keksa shoirlar bilan she'r haqida
munozara qilgan!

Qalam ravon yugurardi. Soʻzlar she'rning oltin
ipiga erkin teriladi. Misralarda soʻzlar gavhar kabi
yonadi, yangi ranglar, yangi jilvalar bilan porlaydi.
Shoir oʻz ota-bobosi tilining sodda va toza goʻzalligini
chuqur sezib quvonadi. Mana, misralar qogʻoz betini
toʻldirdi. Ona tilida she'rning yangi bir guldastasini
bogʻladi. Shoir qalamni chetga qoʻyib, ichida oʻqidi:

Ochmag'ay erding jamoli olam aro koshki,
Solmag'ay erding bori olamda g'avg'o koshki.

Chun jamoling jilvasi olamga soldi rustaxez,
Qilmag'ay erdi ko'zum oni tamosho koshki.

Bo'lmag'ay erdi ko'zum o`tluq yuzung ko'rgan zamon,
Ishqing o'ti shu'lasi ko'nglumda paydo koshki.

Aylagach ishqing balosi zor ko'nglumni hazin.
Qilmag'ay erdi meni mahzung'a parvo koshki.

Tushmag'“ay erdi firebomiz lutfing bilmayin,
Notavon ko'nglumg'a vaslingdan tamanno koshki.




Lutf ila ko'nglumni vaslingdan tama'kor aylabon.
Qilmag'ay erding yana zulm oshkoro koshki.

Bevafolig“ onglagach, ishqingni ko'nglim tark etib,
Qilmag'ay erdi o'zin olamda rasvo koshki.

Emdikim devonayu rasvoyi olam bo'lmisham,
Vasl-chun mumkin yo'q o'lturgʻay bu savdo koshki.

Ey Navoiy, bevafodur yor, bas, ne foyda,
Necha kim desang aga yoxud magar, yo koshki.

Shoir g“azalni kitob orasiga soldi. Yengillanib,
oʻrnidan turdi-da, qalam va dovotni tokchaga olib
qoʻydi. Tokchalardagi chiroyli xitoy idishlarga, fil
tishidan ishlangan ajoyib, moʻ'jaz qutichalarga razm
soldi. U chiroyli narsalarni ingichka san'at namunalari boʻlgan buyumlarni sevar edi. U oʻyladi:
«Xurosonda san'atning turli boblarida ajoyib mohir
san'atkorlar bor. Hunarmandlar oʻrtasida ajoyib iste'dodli, serdiqqat, serzavq odamlar juda koʻp. Nima
uchun, masalan, xitoyi chinnilarni, xitoyi shohilarni,
Kashmir shollarini Hirotda yaratmoq mumkin
boʻlmasin! Ularni san'at va hunarning oliy poyalariga
tashviq etmoq kerak, ular uchun kerakli asboblarni
topmoq kerak!» Navoiy yaqinda, hunarmandlarning
bir bayramida, ular tomonidan yasalib, xalqni taajjubda qoldirgan gʻalati buyumlarni esladi. Uzoq oʻlkalardan nodir matolar sifatida keltiriladigan koʻp narsalarni sekin-sekin Hirotning o`zida yasamoq mumkinligiga ishondi.

Sovuqdan badani jimirlashdi. Manqal oldiga
oʻtirdi. Ustini yupqa kul bosa boshlagan choʻgʻni mis
kurakcha bilan yengilgina titib, qoʻllarini tutdi. Yana
shoirona xayolga, tafakkurga berildi. «Bir soatlik tafakkur bir yillik toatdan afzal!» U oʻz ona tilining qudratini, go`zalligini namoyishlantira bilajak katta dostonlar yaratmoqni orzu qilardi. Uning xayoli afsonalarning goʻzal bogʻlariga sayr etdi. Nega bu bogʻchalarning oltin darvozalari uning xalqi uchun yopiq?!
Arablardan, eronliklardan uning xalqining qay yeri




kam?! Yoʻq, u oʻz xalqi uchun she'rning oʻlmas gulzorlarini yaratishi kerak!

Eshik asta ochildi, yaqinda shoirga xizmatga kirgan
Shayx Bahlul paydo boʻldi. Bu — ancha tahsil
koʻrgan, har vaqt mutavoze, yuvosh tabiatli, kamtarin
yigit edi. Shayx Bahlul o“z xoʻjasining fazlu kamolotini taqdirlab, unga xizmat qilishni oʻzi uchun bir
sharaf, deb hisoblar edi.

— Buyuring, ne demoqchisiz? — parishonlik bilan
soʻradi Navoiy.

— Tarabxona'da sulton hazratlari sizni yo`qlamishlar, — javob berdi Shayx Bahlul.

Navoiy bir muddat boshini quyi solib, sukut etdi.
Keyin ranjiganlikni ifodalovchi tovush bilan: «Ayting,
tez yetib borurmen», dedi. Shayx Bahlul boshini
qimirlatib, «xoʻb» deb chiqdi. Shoir uzilgan xayollariga yana bir muddat berildi. Keyin shohi toʻn ustidan
ogʻir boʻlmagan qunduz pochali poʻstinni kiydi.
Koʻcha eshigi oldida otga minib, saroyga joʻnadi.

Tarabxonada saroy mulozimlari uni, har vaqtdagi
kabi, hurmat bilan qarshiladilar. Tarabxona — katta
bogʻchalarnig oʻrtasiga solingan kichikroq, lekin juda
kelishgan ikki oshyonli, bu yerni oʻz koʻzi bilan
koʻrgan Zahiriddin Muhammad Boburning ta'biricha,
shiringina imorat edi. Buni Abulqosim Bobur bino qilgan edi.

Shoir ikkinchi qabatga chiqdi. Toʻrt tarafda naqshlari nafis toʻrt hujra; bularning oʻrtasida katta bir
xona. Husayn Boyqaro Navoiyni shu katta uyda qabul
etdi. Bu uyning toʻrt tomonidagi devorlarda Abu Said
Mirzo oʻzining janglari va safarlarining tasvirini ishlattirgan edi. Navoiy, odatdagicha, rasmiy ta'zim va
hol-ahvol soʻrashlardan keyin koʻzlarini beixtiyor ravishda devordagi rasmlarga tikdi. Ot gijinglatgan, oʻq
uzayotgan, qalqon tutib oʻzini zarbadan saqlashga
intilgan dushmanga qilich koʻtargan bahodirlar, boshi
kesik, qonga boʻyalgan gavdalar, qal'aga hujum eta
' Hirotda bir saroyning nomi.



yotgan askarlar va hokazo jang manzaralariga diqqat
qildi. Bir koʻp suratlarning aftlarida jonlilik, harakatlarida tabiiylik ko`rmadi. Rasm san'atining hali orqada ekaniga ichdan taassuf qildi. Husayn Boyqaro ham
bir muddat rasmlarga qarab, marhum rassom haqida
eshitgan ba'zi bir qiziq gaplarni aytdi-da, keyin hukumat ishlaridagi nuqsonlar toʻgʻrisida shikoyat qildi.
Navoiy bu munosabat bilan mamlakatni idora etish
haqidagi oʻzining mulohaza va orzu-armonlarini
soʻzlab, podshohga toʻgʻri yoʻl koʻrsatmoqqa tirishdi.
U mamlakatning kelajagi, davlatning barqaror bo`lishi
uchun ziroatga, turli hunarlarga katta ahamiyat berish
zarurligini mufassal tushuntirdi. Yurtda ilm, she'r va
oʻzga san'at odamlarining maishatini yaxshilash
uchun ularga hamisha homiylik qilish kerakligini
ayniqsa ta'kidladi. Podshoh yolgʻiz poytaxtning emas,
butun viloyatlarning ishlaridan har kun xabardor
boʻlib turishi, hamma mansabdorlarining vazifalarini
taftish etishi zarurligini bayon qildi. Hatto podshoh
har kunning qaysi pallasida qaysi ishlar bilan mashgʻul
boʻlishi kerakligiga qadar koʻrsatib berdi. Husayn
Boyqaro diqqat bilan tingladi. Lekin oxirda bu fikrlar
haqida biron soʻz aytmadi. Sirti qorakoʻl, qalin, chiroyli qunduzli telpagini bir oz koʻtarib qoʻydida, kulib,
shoirni chaqirishdan maqsadi nima ekanini soʻzladi —
amir sifatida devonda vazifa olib borishni taklif etdi.

— Bu mushkul masalani yana oʻrtaga qoʻydingiz,— dedi Navoiy tashvishlanib. — Bu xususda kaminaning e'tirozi hazratlariga belgulik edi-ku.

Husayn Boyqaro norozilanib, qoshlarini chimirdi:

— Bu e'tirozingizni muhokama qildik. Ammo
dalillaringizni haqiqatdan uzoq koʻrdik. Saltanatimizning siz kabi nodir shaxsini amirlik rutbai olisi bilan
sarafroz qilmaguncha, ko`nglimiz qaror topmas.
Inshoollo, bu tadbirimiz yaxshi samaralar berur.

— Shohona marhamatingiz uchun rahmat, — dedi
Navoiy qat'iyat bilan, — iloji bo`lsa, meni har qanday
rasmiy mansablardan ozod etsangiz... Amirlik rutbasi
va devonda muhr bosmoqlik, garchi sharafli bo`lsa




ham, koʻngil erkinlikka koʻproq moyildir. Men
davlatga, el-ulusga xolis koʻngil bilan xizmat qilmoqni
orzu qilurmen. Bu xususda qilgan e'tirozlarim, balki
zohiran ma'nosizdek koʻringandir. Lekin chuqurroq
andisha qilinsa, uning ma'nosi ravshanlashurki, bunga
imonim komildir. Darhaqiqat, amirlik rutbasini qabul
qilsam, ba'zi ulugʻ“ zotlarning koʻngli ranjur. Orada
behuda 5072 koʻpayur. Doʻstlik oʻrniga nifoq vujudga
kelur. Inson ruhi ojizliklardan xoli emas...

Husayn Boyqaro qoʻli bilan masala hal, degan
ishoratni qildi.

— Bizki bu ishni orzu qilibmiz, har ne e'tirozni rad
qilurmiz, — dedi u tabassum bilan. — Shunday farmon berurmizki, amirlardan hech biri majlislarda sizdan oldin oʻltirmagay. Ammo Mir Muzaffar barlos
bilan orangizda doʻslik va mehr-oqibat barpo ekan,
ijozat bersangiz, muhr bosmoqlikda sizdan yolgʻiz u
amirgina oldin boʻlsin.

— Koʻngilning orzusi hozirgi rutbada yolg'on
maqrabi sulton boʻlib, kuch va iqtidorimizga yarasha
elga foydali xizmat qilmoq edi,— Navoiy boshini quyi
soldi.

— Endi ish sayyoralarda qoldi, — kulib dedi podsho. — Falak donishmandi' iqbol soatini tayin qilgach, u vaqt muhr bosursiz.

Navoiy yangi e'tirozlar, yangi dalillar keltirishga
tirishdi. Husayn Boyqaro oʻjarlik qilib, hatto eshitgusi
ham kelmadi. Navoiy, nihoyat, o“z orzusiga qarshi
koʻrsatilgan marhamat uchun podshoga tashakkur bildirishga majbur boʻldi. Husayn Boyqaro uni bukunga
chogʻir majlisiga taklif etdi.

Shoir Tarabxonaning pastki qabatiga tushdi. Bundagi xonalarning birida Muhammad Sayid pahlavon,
vazir Xo`ja Ato, Xo`ja Abdullo Marvoriy va hokazolar
oʻltirishardi. Hammalari oʻrinlaridan turib, shoirni
samimiy qarshiladilar. Xo'ja Ato muloyim, kamtarin
kishi edi. Oʻz vazifalarini shov-shuvsiz, yaxshi bajarar
' Munajjim, demoqchi.




di. Har bir ishda u yuvoshgina oʻz maslahatini beradi.
Muhammad Sayid saroy pahlavonlarining eng zoʻri va
mohiri edi. U keng yagʻrinli, quloch koʻkrakli, butun
dov jussasidan quvvat barq urardi. Husayn Boyqaro
unga «pahlavoni olam» degan laqab bergan. Hech bir
Xuroson pahlavoni, chet ellardan pahlavonlik
dagʻdagʻasi bilan kelib turadigan zoʻrlardan birontasi
hali uning yonboshini yerga tegizgan emas. Lekin
Navoiyning qalin doʻstlaridan boʻlgan bu shaxsning
fazilati bundagina emasdi. Muhammad Sayid ayni
zamonda turli ilmlar sohasida uncha-muncha olimlarga soʻz bermasdi. Musiqiyin chiroyli chalar, yangi
kuylar toʻqirdi. Goho-goho uning qudratli qoʻllari
qalam ushlab, chiroyli gʻazallar, ruboiylar yaratardi.
Pahlavonning bu xislatlarini uzoqda eshitganlar ishonmas, lekin yaqindan tanuvchilar uning qobiliyatlarini
ehtirom qilardilar.

Navoiy ularning qatoriga oʻtirdi. Jonli suhbat boshlanib ketdi. Pahlavon qalin lablari bilan soʻzni asta
oʻlchab kesib, gushtgirlik ilmi' haqida qiziq ma'lumotlar berdi. Hozir oʻzining oʻn sakkiz yashar jiyanini vaqtincha madrasadan olib, ilk bahorda chetdan kelishi kutilgan mashhur pahlavonlar bilan kurashga solmoq uchun uni tayyorlayotgani, qanday usullar qoʻllayotgani toʻgʻrisida gapirdi. Keyin soʻz she'r, musiqiy, darveshlik falsafasi va hokazoga oʻtdi. Xoʻja Afzal
kirib, Navoiyni podshohning yangi qarori bilan tabrikladi. Pahlavon va boshqalar Navoiyning amir boʻlgani
haqidagi xabarni katta quvonch bilan qarshiladilar. Bu
gapning darrov tarqalganiga Navoiy taajjublanib qoldi.
Pahlavon dagʻal, baquvvat soqolli keng yuzidagi
samimiy tabassum va hayajon bilan dedi:

— Bu—koʻhna Xuroson tarixining oltin sahifasidir!

— El baxtining tugʻilgan kuni, — dedi Xoʻja Afzal.

Har kim oʻz quvonch ham orzularini bildirib
turarkan, Majididdin, Nizomulmulk, Amir Moʻgʻul va
bir koʻp beklar va ayonlar kirishdi. Ular shoir bilan,

' Pahlavonlik, badan tarbiyasi haqidagi ilm.



goʻyo hech nimadan xabarsiz kabi, koʻrishdilar. Lekin
koʻzlarining ma'nosi, tashvishli yuzlari boʻshashgan
harakatlari voqeadan ularning ogoh ekaniga guvohlik
berardi. Parvonachi Majididdin hozir, hamma
vaqtdagidan koʻra, ortiqroq kekkayishga tirishardi.
Qimorboz Amir Moʻgʻul parvonachiga qarab, mast
koʻzlarini ma'nodor qisib qo`ydi. Majididdin ham
unga imo bilan javob berdi. Ba'zi bir barlos beklar
ogʻir va xomush boqardilar. Har vaqt yasanib-tusanib,
tovusday tovlanib yuradigan, sersavlat, ayyor Nizomulmulkkina oʻzini Navoiyga sirdosh koʻrsatishga tirishdi, unga yaqin kelib, shivirlab tabrikladi. Shoir
kinoya bilan kuldi-da, hammaga eshittirib, dedi: «Fikrimcha, rutbalarning, mansablarning past-balandi
yoʻq. El xizmatida hamma rutbalar sharaflidir. Yurt
uchun hatto navkarlikni ham iftixor bilan boʻynimga
olar edim!» Nizomulmulkning koʻzlari atrofga ayyorcha jovdiradi. Yirik yoqut koʻzli uzuklar taqqan barmoqlari bilan koʻrkam soqolini silab, boshini vazmin
chayqadi:

— Albatta, shunday boʻlmogʻi kerak!

Koʻp oʻtmasdan, mulozimlar kelib, chogʻir bazmiga taklif etdilar. Hamma «gurr» etib qoʻzgʻaldi.

I

Uchinchi kun Navoiyning uyida katta tantana
boʻldi. Toʻrdagi katta oq uyda odam ko`p, xizmatkorlar oʻz yumushlarini iftixor bilan bajaradilar. Uy
sohibi — shoir, oʻz odaticha, bir nafas qoʻnmaydi.
Keluvchilarni ochiq yuz bilan kutib oladi. Dam
sekingina oshxonaga kirib, oshpazlar ishini koʻzdan
kechirib chiqadi, uni-buni oʻrgatadi, eslatadi. Dam
hujralarga bosh suqib, tayyorlanayotgan halvo va har
nav shirinliklarni surishtiradi; yaxshiroq va mo`lroq
tayyorlashni uqtiradi. Oʻz uyida xalq tuplangan vaqtlarda u aksari shunday kuyunchaklik koʻrsatar,
qoʻldan kelgancha mehmondoʻstlik qilishga, iltifoti,
muomalasi bilan har kimning koʻnglini koʻtarishga
tirishar edi.




Yasogʻliq katta oq uyda beklar, yuqori mansabdorlar, dongdor shoirlar, Hirot, Iroq, Ozarboyjon olimlari oʻtirishar edi. Odam koʻp boʻlganidan suhbat
umumiy mavzuga koʻchmagan; har kim oʻz atrofidagi
odamlar bilan dilkashlik qilar edi. Toʻrda bosh bek
Muzaffar barlos bilan Muhammad Burunduq barlos
va Jahongir barlos jang ham ov — qush haqida
soʻzlashardi. Naoviyning yordami bilan moddiy ahvoli
yaxshilanib, endi ilm dunyosiga ancha tanilgan
Sultonmurod bir Iroq olimi bilan arab tilida sekin
suhbatlashardi. Dovdirab qolgan, kichkina keksa
munajjim bilan dov gavdali Muhammad Sayid
pahlavon juda inoq gaplashardi. Podshohning bu qari
munajjimi baxt va falokat, yaxshilik va yomonlik,
omad va omadsizlik — hammasining vaqt-soatini yulduzlarnnig sirli va tekin maslahati bilan, mashaqqat
chekmasdan, tez tayinlab, belgilab berardi. Ulugʻbek
oʻz tekshirishlari bilan, Navoiyning ta'biricha, osmonni pastga tushirgan, ya'ni sayyoralarning harakat
qonunlarini insonlarga tanitgan boʻlsa, bu chol
osmonning cheksiz uzoqligiga yana benihoyat uzoqlik
qoʻshib, uni qalin sir pardasiga chulg'agan edi.
Kambagʻal boʻz ishtonini qay soatda bichishi, qay
soatda kiyishi kerak? Podshoh oltin taxtga qay kun,
qay soatda oʻtirishi kerak, sevikli qizga qay soatda muhabbatnoma yozmoq kerak? Dushmanni oʻldirmoq
uchun qay soatda zahar tayyorlamoq kerak? Chol
bularning hammasiga yulduzlarning javobini olib beradi. Saroyda katta tantanali ishlar eskidan buyon
munajjimlarning koʻrsatgan vaqtida bajarilishi bir an'ana boʻlib qolganidan, bu kun Navoiyning amir sifatida muhr bosish kun va soatini ham u tayinlagan edi.

— Bizning ilmimizda tangrining har kuni uchun
bir yulduz podshoh, bir yuluz vazir boʻlur, — dedi
koʻrsatkich barmogʻi bilan ta'kidlab munajjim. —
Bukun koinotda Shams' — podshoh, Qamar? vazirdir.

' Quyosh.
"Оу.



Asli mohiyatiga diqqat etingiz, barcha shuhratli ishlarning kuni ushbudir. Alisher Navoiy janoblarining
muhr bosmoqlik soatiga Zuhrani' tayin qildim. Jamiki
yaxshi ishlarning soati budir. Zuhra bukun avjda,
ya'ni yettinchi osmondadir. Uning surati ham asosiy
maqsadga, Alisherning tabiatiga xo`b muvofiq tushadi.
Zeroki, Zuhraning surati qoʻliga chang va kamoncha
koʻtargan parivash oʻyinchi qizdirki, husnga, san'atga,
iqbolning xursandchiligiga ishoratdir.

Pahlavon Muhammad Sayid kulib, yana cholni
gapga solmoqchi ekan, saroyda maxsus mulozimlar
yetib kelishdi. Ular amirlarga xos boʻlgan «jubbaiy
tillodo“zi va kulohi navroʻzi»ni Navoiyga taqdim
etishdi. Navoiy boʻgʻchani yechib, loqayd va kamtarona tabassum bilan amirlik kiyimini kiydi. Doʻstlar
quvonch bilan samimiy tabriklay boshladilar; yolgʻiz
barlos beklari, Majididdin va ularning koʻlankasida
yuradigan ba'zi mansabdorlargina koʻzlaridagi hasad
tuygʻusini yashirishga tirishib, qandaydir rasmiy, mubham soʻzlar bilan cheklandilar. Saroydan kelganlardan
biri qogʻozni dastlab boshidan yuqori koʻtarib, keyin
ta'zim bilan Navoiyga topshirdi; bu — «Abulgʻozi
Sulton Husayn Boyqaro soʻzimiz». deb boshlangan va
viloyat hokimlariga yuborilishi kerak boʻlgan rasmiy
bir yorligʻ edi. Yangi amir bu tantanali majlisda birinchi martaba oʻz muhrini bosishi kerak edi.

Hamma jim, lekin hayajonli. Barcha koʻzlar —
turli ma'no va hislarni ifodalagan koʻzlar — boshini
bir oz quyi solib, qandaydir parishondek, qisilgandek
oʻtirgan Navoiyda edi. Beklarning, mansabdorlarning
koʻzlari, qo“yo kimdir ishora qilgandek, bir onda
uchrashib qoldi. U koʻzlar, bir-birining vahimasidan
choʻchigandek, darrov ajralishdi. Bir vaqtlar koʻrsatgan xizmatlari uchun podshoh qoshida oʻzini oʻta
erka, juda kuchli sezgan, hatto koʻp ishlarda unga
bo`ysunishga tixirlik etadigan magʻrur Muzaffar bar
' Zuhra yulduzi.
? U zamonda amirlargina kiyadigan maxsus toʻn va bosh kiyimi.




losning ham rangi oʻchdi. «Ajabo, bu shoir muhrni
barcha amirlardan yuqori bosadimi?» degan andisha
uning borligʻini kemirmoqda ekani butun vaziyatidan
barq urib turar edi. Majididdin uning koʻzini duch
keltirib, labini juda ma'nodor burib qoʻydi.

Har bir amir, bek oʻz muhrini davlatda oʻz darajasiga yarasha ma'lum oʻringa bosishi kerak edi.
Navoiy yorliqqa oʻz muhrini bosishi bilan hamma tikilib turgan koʻzlar bir zumda allaqanday katta ochilib
ketdi. Hamma favqulodda hayrat va hayajon ichida
qoldi. Tillar goʻyo soʻzlashdan ojiz edi. Hamma birbiriga qaraydi, xolos. Navoiy oʻz muhrini yorliqning
shunday bir joyiga bosgan ediki, hech bir amir Navoiy
muhridan pastga muhr bosishga imkon topolmas edi!!
Shoirning yuksak ruhi, kamtarinligi, olijanobligi
qarshisida Majididdin, barcha beklar, magʻrur mansabdorlarning boshlari, og'ir yuk ostida qolgan kabi,
uzoq vaqt egildi. Ular sarosimali koʻzlarini qayerga
yashirishni bilmay qoldilar.

Shoirlardan mavlono Atoullo ham mashhur olim
mavlono Burhoniddin bu muhim voqea munosabati
bilan yozgan tarixlarini oʻqib berdilar. Ulardan soʻng
oʻnlab shoirlar Navoiyga bagʻishlangan qasidalarini
baland ruh va hayajon bilan o`qidilar, bu sharafli tarixiy kunda shoirni tabriklash uchun doʻstlari, yaqinlari,
sodda xalq vakillari paydar-pay kelib turishdi. Katta,
quvonchli, ruhli ziyofatdan soʻng majlis tarqaldi.

O'ninchi bob
I

Juma namozidan keyin Gavharshodbegim madrasasi suv quygandek jimjit boʻlib qoldi. Madrasa ahlining aksari kezib kelish uchun shaharga yoki yor-birodarlarinikiga ketgan. Sultonmurod hujrada yolgʻiz

' Navoiy dastlab muhr bosgan joy goʻyo tabarruk boʻlib qolgan. Bundan keyin
amir bo'lganlar o“z muhrlarini xuddi Navoiy bosgan joyga bosishni o`zlari uchun
sharaf deb bilganlar.




oʻltirar edi. U endi Xurosonning mashhur olimlari
bilan uchrashadi, ilmiy munoazaralarda qatnashadi.
Oʻz iste'dodi, bilimlarining chuqurligi bilan kundankun kengroq taniladi. Navoiy bilan tez koʻrishib turadi. Garchi undan dars olgani bir koʻp yosh tolibi ilmlar uning etagiga yopishsalar ham, lekin biron
madrasada mudarris sifatida dars bermoqqa boshlamagan edi. U mudarrislik vazifasini orzu qilsa-da,
Hirotda olimlar ko`pligidan, ularning orasida raqobat,
hatto ochiqdan-ochiq dushmanlik boʻlganidan, Sul
tonmurod orzuni amalga oshirishga oshiqmas, oʻttiz
yillab, qirq yillab darsgoʻylik etib, dong chiqargan va
qisman oʻzining muallimlari boʻlgan ulug“ chollar
bilan kurashmoqqa jasorat qilmasdi. Hirotning barcha
kambagʻal talabalariga homiylik qilgan Navoiy, unga
alohida iltifot va yordam koʻrsatganidan, muhtojlikdan butunlay qutulgan edi.

Bukun jimjit madrasada, kichkina hujrada uning
qaygʻusi koʻksiga sig“mas edi. Uning butun vujudini to
suyaklariga qadar Dildorning hasrati zirqiratib ogʻritar
edi. Bir kecha, bir necha daqiqagina koʻrgani u asira
qizning ishqi kundan-kun kuchli, kundan-kun betoqat
bir dard, bir olov, bir ofat kabi uning yuragida yonardi. Sultonmurod u qizni abadiyan qo`ldan ketganligiga ishonadi. Lekin uning ko`ngli aql va mantiq soʻziga
quloq osmaydi. Ishq dardini totli may kabi simirishdan goʻyo lazzatlanadi, ba'zan hasratdan boʻg£ilib,
majolsizlanadi. Unutish uchun hujraga qamalib,
kecha-kunduz kitob mutolaa qiladi. Oʻnlab kitobni
hazm qilgandan soʻng, yana oʻz ishqining alamli,
tuganmas dostoniga beriladi...

Bukun ham ertadan buyon dilgirlikdan oʻzini
ovutish uchun bir necha marta kitoblarga murojaat
etdi. Shoʻx, yengil gʻazallardan boshlab, eng bosh
qotiruvchi ogʻir masalalarga doir asarlarni varaqladi.
Lekin bir ozdan keyin yana tashladi, birdan qalam va
qogʻoz olib, Dildorga xat yoza boshladi. Alamli soʻzlar
qogʻozdan qog`ozga toshdi. Sodda qishloq qiziga
yozilgan muhabbatnomani turli shoirlardan oʻnlab




goʻzal baytlar, ishqqa doir oʻnlab chuqur ma'noli
ruboiylarning gavharlari bilan bezadi. Bir oz yengil
tortdi. Keyin nomani o`qidi. Koʻ`zlaridan qaynoq
yoshlar tomchiladi: «Nima foydasi bor? Bu soʻzlar
uning qulogʻiga aslo yetishmaydi! Hukmdor gulni
g'ijimladi, keyin biror xushomadgo“y mansabdorning
yoki sodiq navkarning quchogʻiga uloqtirdi!» Bir dasta
qogʻozni — har bir nuqtasida qalbinnig qoni uchqunlangan maktubni tokchaga tashladi-da, holsizlanib,
yostiqqa bosh qoʻydi.

Eshikdan kuylab, shodlik bilan Zayniddin kirdi.
Uning koʻzlari shira kayf bilan suzilardi.

— Assalom, hazrati olim!

— Kel, jonimning gulshani! — yengillanib, boshini
koʻtarib oʻtirdi Sultonmurod.

Zayniddin oʻz doʻstiga diqqat bilan koʻz tikib,
uning qarshisiga — poʻstakka oʻtirdi. U bir haftadan
buyon har kun goh shoirlar, goh xattotlar, goh oʻzga
Xuroson xalqi bilan turli majlislarda vaqt kechirib,
yor-oshnolaridan xabar olgani bukun yoʻlakay madrasaga kirgan edi. U endi darslari bilan juda siyrak
mashgʻul boʻlib, xattotlik san'atida mahoratini
oshirishga tirishar, musiqiy bilan koʻproq shug`ullanar
edi. Lekin chiroyli yozilgan kitoblarni qadrlovchi
kishilar koʻp boʻlgan Hirotda yaxshi xattotlar ham oz
emasdi. Zayniddin bu san'atda katta iste'dod ko`rsata
boshlagan boʻlsa ham, lekin raqqosday shoʻx, qushday
yengil boʻlganidan bir necha kunda qilin bir devonni
g“alatsiz va goʻzal bitadigan devkor, chidamli xattotlar :
orasida obro“ ham tanga qozonish ogʻir edi. Zayniddin ba'zan tanish shoirlarning devonlarini yozar,
ba'zan kitobfurushlarning buyurtmasi boʻyicha terma
kitoblarni yozib berardi.

— Betobmusen? — tashvishlanib soʻradi Zayniddin.

— Yo`q, faqat gʻaribmen... — javob berdi zoʻraki
kulgi bilan Sultonmurod.

— Doʻstim, sening dilingda hasrat va firoq bor, —
dedi Zayniddin kuyunib, — koʻpdan buyon sezamen.




Oʻz tiling bilan e'tirof etishingni kutib, soʻramagan
edim. Ichingdagi olov bukun yuzlaringda alangalanmoqdadir. Yashirmoq behuda!

Sultonmurod ko`zlarini yarim yumib, asta xoʻrsindi. U dardini ochmoqqa qoʻrqqanday taraddudlanardi. Zayniddin doʻstlikni oʻrtaga solib, shikoyatlanib,
qistagach, u qaddini bir oz koʻtarib, tokchadan haligi
xatni olib, doʻstining qoʻliga tutqazdi.

— Tuzalmas dardimning gʻoyat rangsiz ta'rifidir
bu, — dedi u boshini quyi solib.

Zayniddin sakkiz varaq qogʻozga yozilgan xatni
diqqat bilan ichida oʻqiy boshladi. Asta-asta qoʻllari
qaltiradi, yuzlariga g'am toshdi. Xatni bitirgandan
keyin, hayajon va achinish bilan doʻstiga qaradi. U
goʻyo behush edi.

— Bu qanday xokisorlik! koyinib gapirdi Zayniddin. — Nega bu dardni u vaqtda menga ochmading?

— Taqdirning temir panjasini yoqamdan , ajrata
bilarmiding? — dedi bir on sukutdan keyin Sultonmurod.

— Mumkin edi, — qat'iyat bilan javob berdi Zayniddin, — men u sahro goʻzalining bo`ynidan zulm
domini' uzib tashlamoqqa qodir edim. Toʻgʻonbek u
vaqtlarda ogʻir vaziyatda qolgan edi. Men u johilni har
maqomga yoʻrg`alata olar edim.

— Hayhot! — xitob qildi dard bilan Sultonmurod. — Muhabbatimning guli o“z rang va ziyosini ildizlari bilan hasrat manbaidan olgan ekan! Qayg'u
kosasi butun umrga yetgulikdir!

— Bu maktub oshiqlarning muqaddas kitobchasi
boʻlibdi, — dedi Zayniddin qogʻozlarga tikilib, —
Yubormoq niyatidamisen?

— Iloji yoʻq, ham befoyda! — javob berdi
Sultonmurod.

Bu fikrni Zayniddin ham boshini qimirlatib tasdiqladi. Yana uni koyidi, gʻazablandi, keyin har ikki
doʻst uzoq jim qolishdi. Bu ogʻir va hazin sukunat edi.

' Zulm bog'ichini, tuzog`ini.




Nihoyat, Sultonmurod Hirot voqealari haqida
gapirishni soʻradi. Har xil yangi va qiziq voqealar,
fuqaro orasidami, yuqori oqsuyaklar muhitidami,
qayerda boʻlmasin, tezda Zayniddinning qulogʻiga
yetar edi. Bu voqealarni u juda ustalik bilan hikoya
qilib berardi. Sultonmurodni koʻpincha olimlar,
shoirlar muhitidagi yangiliklar qiziqtirishini bilsa
ham, Zayniddin uni yupantirmoq uchun bu gal
joʻrttaga mayda va qiziq hodisalarni aytmoqqa qaror
qildi.

— Rub'i maskunda! Hirotdek shahri azim yoʻq,
deb behuda aytmaydilar, — dedi u har vaqtdagidek
shoʻx uslub bilan soʻ“zlamoqqa tirishib. — Chunki bir
hafta ichida roʻy bergan eng nodir hodisalarni naql
etmoqqa umrim ham yetishmas... Xoʻb, daryodan bir
qatra deganlaridek, biron nima aytmak mumkin. Shu
kunlarda shahrimizda bir eshak paydo boʻldi. Uning
ta'rifida ba'zi shoirlarimiz ruboyilar ham bitibdilar.
Ne balo eshak! Shamoldan tez, suvdan silliq yuguradi.
Yem-xashak oʻrniga kishmish berilsa, xo`r ketmas
aslo, deydilar. Uning bahosi hozir ming tangaga
chiqibdi. Men hanuz koʻrmadim, ammo guvohlar
bisyor...

— Demak, bu eshakning sohibi Hazrat Isodan
koʻra xiyla baxtli ekan!? — dedi Sultonmurod.

— Balli!— boshini qimirlatib, davom etdi Zayniddin.— Tunov kun Badiuzzamon Mirzo oʻz chortoqi'da ruhafzo bir majlis tartib bermishdir. Jahonning
nodiraiy davronlari shoʻx suhbat qurmishlarki, unday
majlis jahon yaratilgandan buyon na magʻribda, na
mashriqda hech bir shahzodaga muyassar boʻlmagandir. Ahli nag“madan ustod Qulmuhammad Udiy,
Shayx Noiy hozir ekan. Shayx nayda dilpazir bir

' Dunyo ma'nosida.
? Sultonmurod bu yerda mashhur hikmatli so`zga ishora qiladi:
EHohi qoraysin falakning yuzi.
Jafo birla juftu, vafo birla toq,
Isodek kishiga berib bir eshak,
Eshakdek kishiga berur ming buroq!
"Bino, koʻshk.




maqomni gʻoyat goʻzal chalibdi. Ustod Qulmuhammad bu maqomni gʻijjakda chalmoqqa harakat qilibdi.
Ammo silliq chiqmabdi. Qulmuhammad debdiki,
вацак buzuqdir. Shayx Noiy darhol g'ijjakni ustod
qoʻlidan olib, u maqomni shunday mahorat bilan
chalibdiki, majlis ahli zavqdan faryod koʻtaribdi.

— Shayxning nayidan osmondagi yulduzlar erib,
qatra-qatra toʻkulur, nainki odamzod bolasi! — dedi
yengillanib Sultonmurod.— Ammo ustod Qulmuhammadning ham mahorati balanddir. U musiqiyda ijodchidir. Axir gʻijjakka uch qilni kim taqdi? Navoiy
janoblarining zavqlari, musiqiydagi bilimlari soyasida
ular hali koʻp ajoyib narsalar ixtiro qilurlar...

— Bu toʻgʻrida bahsga hojat yoʻq, — dedi Zayniddin.

— Soʻzlay ber, soʻzlaring saboday koʻnglim
g'unchalarini ochmoqda!

— Taniysenmi Mirzo Pirimni? — soʻradi Zayniddin.

— Husnda yagona derlar, ammo koʻrmadim, —
javob berdi Sultonmurod.

— Husndan tashqari, uning yana koʻp fazilatlari
bor. Qonun! chalmoqda hech ustod uning yovugʻiga
yoʻlolmas. Mirzo Pirim shul darajada xushsuhbat yigitki, bir dafa suhbatida bo“lgan odam oʻzga bilan
suhbatni orzu qilmas. Qara, bu yigitni marhum podshoh Abusayid Mirzoning xotinlaridan Ruqiyabegim
oʻz xizmatiga olgan ekan. Ruqiyabegim ogʻizda biron
tishi, sochida biron tola qorasi qolmagan a'juba kampir... Boxusus, bu kampir shoʻx bazmlar yasab, may va
musiqiy olamida yashaydi. Pardasiz she'rlar ham aytadi. Derlarki, uning majlisidan erkaklar ham sharmanda boʻlib chiqarlar. Ruqiyabegim Mirzo Pirimga
oshiqi beqaror boʻlibdi. Oʻziga yuz turlik zeb-oro
berib, muzdan olov yondirmoqqa urinibdi. Yigitlik
husni va koʻngil g“ururini har nimadan yuqori qoʻygan
Mirzo Pirim u a'jubaning noz-ishvasidan nafratlanur.

! Musiqa asbobi (muh.).



U makkoraning panjasiga tushmaslik maqsadida
Mirzo Pirim Hirotdan qochur, Balx, Astrobod,
Nishopur tomonlarida musofir boʻlib yashar...
Achchigʻlangan Ruqiyabegim kishilar yuborib, bechora yigitni shu kunlarda Hirotga keltiribdi. U der
emishki, mening uch yuz ming tangamni Mirzo Pirim
behuda sarf qilibdi... Bu tuhmatdan yigitning ahvoli
bisyor tang. Oqibati ne boʻlur, bilmaymen.

— Astagʻfirullo! — yoqasini ushladi Sultonmurod.

Zayniddin Ruqiyabegim haqida bir shoir toʻqigan
ruboiyni oʻqib berdi. Ruboiy shunday behayo, beparda va Ruqiyabegimning sifatiga shunday mos ediki,
Sultonmurod beixtiyor qahqaha urib, kulib yubordi.
Zayniddin ham kulgidan namlangan koʻzlarini dastroʻmol bilan artib, darichadan tashqariga qaradi.
Havo bulutligidan vaqtni tayin qilolmay, Sultonmuroddan soʻradi.

— Umid qilgan edimki, bukun men bilan
boʻ`lursen, deb,— norozilik bilan dedi Sultonmurod.—
Soʻzla, yana ne gaplar bor? — Sultonmurod doʻstining qoʻlidan ushlab, oʻtqazib qoʻydi.

— Xoʻb, yana bir nafas oʻtirayin. Lekin men qayga
borsam, menga hamroh boʻlursen.

Sultonmurod, koʻramiz, deganday yelkasini qisdi.

Zayniddin doʻstining qistovi bilan yana koʻp
hangomalar, latifalar soʻzlab, nihoyat, oʻrnidan
turdi.

— Tez boʻl, isqarlot jomani kiygil, dastorni oʻragil!

— Qayerga? — qoʻzgʻalgusi kelmay soʻradi Sultonmurod.

— Umr boʻyi koʻksingda yigʻilgan g'ussalarni
yoʻqotmoqchi bo`lsang, yura ber.

— Sho`x, suronli suhbatlarga koʻngil moyil emas.
Sen bir nafas dilimga quvvat berding, kifoya.

— Sening Dildor goʻzaling oʻzgalarga dildorlik
koʻrsatmoqda. Taqdirga tan ber, — dedi u qoʻllari
bilan tanbehlab, — sen uni unut! Men seni, istasang,
Hirotning pari qizlari bilan tanishtiramen. Oʻn gulni
hidlab, birini uzasen!




— Koshki uni unutmoq mumkin boʻlsa! — dard
bilan dedi Sultonmurod. — Dildor goʻzallar samosining oftobidir!

— U oftobni bulutlar qoplagan!

Sultonmurodning koʻzlariga yana g'am toshdi.
Zayniddin unga soʻz kor qilmasligini bilib, qoʻlidan
tortdi.

— Sen hali Hirotning xursandchiliklaridan xabarsizdirsen,— dedi u kuyunib.— Keksalar aytadiki, zamonamizdagi Hirot hayoti Amir Temur va Ulugʻbek
Mirzo davridagi Samarqand hayotiga oʻxshamoqda...
Yur, men seni fohishalar bazmiga emas, ajoyib bir
jamiyatga olib borurmen: shatranj ustodlari bilan tanishtirurmen.

Sultonmurod oʻrnidan turib, yaqinda bir mulozim
orqali Navoiy yuborgan yangi, qimmatbaho shohi
toʻn-ni kiydi. Qoziqqa ilingan sallani olib, boshiga
oʻrar-kan, dedi:

— Bir vaqtlar Samarqandda hatto shayx ul-islom
oʻz ziyofatlariga parivash ayol sozandalarni taklif etar,
may ichar, shatranj oʻynar ekan. Samarqandda tahsilda ekanmen, u vaqtiki hayot toʻgʻrisida ajib hikoyalar
eshitmishdim.

Madrasa yonidagi maydonda qalin olomon Hirotning mashhur devonasi — mavlono Darvesh Shamrezni qurshagan. Sochlari oʻsib yelkasiga tushgan, koʻzlari yoniq, juldur kiyimli devonaning shuhrati baland
edi. Uni koʻplar karomat sohibi, aziz odam, deb hurmat qilsalar, boshqalar uning goʻzal latifalari, hikmatli
soʻzlari, oʻtkir hajvlari uchun sevar edilar. Devona
baland ovoz bilan chiroyli gʻazallar oʻqir, axloqiy fikrlar soʻylar, ayni zamonda birdan oʻtkir latifa, hazilga
oʻtib, hatto beadab soʻzlarni ochiq gapirib, xalqni qattiq kuldirar edi. Sultonmurod bilan Zayniddin devonani qurshagan odamlar orqasida bir qancha vaqt
turib, soʻngra joʻnadilar. Ular Kozargoh'ning katta
yoʻliga, Chashmai Mohiyonga boradigan yoʻlga
tushishdi. Yoʻlning har ikki tomonida bir-biriga tutash

' Hirotda bir mavzening nomi.




bog`chalar, kichik-kichik ekin maydonlari, mevazorlar, chamanlar bor edi. Bularning oralarida, yaproqlari toʻkilgan daraxtlar oʻrtasida ikki qabatli, chiroyli
naqshkor yengil koʻshklar, beklarning, davlatmandlarning mustahkam serhasham imoratlari, fuqaroning
past-baland, eski-tuski paxsa uylari koʻrinar, yoʻlda
qatnovchilar ko`p edi. Sharobxonalarda shovqin;
oʻzbek, fors qoʻshiqlari yangrardi. Bir farsax keladigan
Kozargoh yoʻlining yarmidan oʻtganda, Zayniddin
soʻl yoqdagi mahalla koʻchasiga qayrildi. Har ikki
tomonida oddiy bir qabatli fuqaro uylari choʻzilgan
qing`ir koʻchaning boshida aroba sigʻadigan katta,
bo`yoqli darvozaga kirishdi va adil tizilgan sarvlar
boʻylab qish mavsumida ham koʻzga latif koʻringan
katta bogʻni oʻtishdi. Gʻishtdan yasalgan, devorlari
naqshli, bir qabatli yangi binoga yetganda, davlatmandlarga xos ravishda, puxta va asil kiyimlar kiygan
yosh yigitcha kibrli tabassum bilan chiqib, qarshi oldi.
Bu — shaharning katta mulkdorining oʻgʻli edi. Hirot
bozorida aksar do“konlarning egasi boʻlgan otasi qaysi
bir vaqtda, qandaydir bir shahzodani chorlaganda,
dasturxonga turli-turli halvolardan ming toboq qoʻyib,
shahzodani taajjublantirgani bilan koʻproq mashhur
boʻlgan edi. Bu kungi oʻltirishni uning oʻgʻli — shatranj havaskori tuzgan edi. Darichalari keng bogʻchaga qaragan xonadan boyvachcha kibrli tabassum bilan chiqdi-da, ba'zi oʻltirishlarda uchrashib, suhbati
yoqib qolgan Zayniddin bilan takallufsiz koʻrishdi.
Magʻrur boyvachcha Sultonmurodni tamom iltifotsiz qoldirmasin, degan andisha bilan va ayni vaqtda
oʻz e'tiborini oshirish uchun Zayniddin oʻz doʻstini
tavsiya qildi ham uning olimligini ustalik bilan maqtab ketdi. Sultonmurod boyvachcha bilan beparvo
koʻrishar ekan, ayni zamonda qizarib, Zayniddinning maqtovlarini hazilga aylantirishga tirishdi.
Boyvachcha endi xush muomila bilan xona ichiga
boshladi.

Xitoy asboblari, Eron va Hindiston ipaklik mollari
va nodir jihozlar bilan boy bezalgan xonada odam




koʻp edi. Bular orasida Hirotning hali tanilmagan bir
necha yosh shoirlari, ipak va zarbof toʻnli bekzodalar,
davlatmand oilalarga mansub olifta yigitlar ham bir
koʻp shatranj ustodlari va havaskorlar oʻtirishardi.
Goh podshohning yangi soldirayotgan saroyi Bog'i
Jahonoro haqida, goh Navoiyning yangi bir g'azali va
unga Xoʻja Abdullo Marvoriy tomonidan yaratilgan
kuy haqida, goh Islim barlosning shatranj oʻynagan
vaqtidagi qiliqlari toʻgʻrisida soʻz borardi. Nihoyat,
sabrsizlik bilan kutilgan vaqt yetdi. Oʻrtaga chor burchak shol roʻmol yozildi, uning ustiga shatranj taxtasi
va bir childirma ham bir ixcham chiroyli xanjar
qoʻyildi. Atoqli ustodlardan mavlono Xoʻja bilan Amir
Xalil beparvolik bilan chordona qurib, fil tishidan ishlangan shatranj donalarini taxtaga tera boshladilar.
Ularning ikkisi ham oʻrta yoshli boʻlishlariga qaramay, oʻspirin, shoʻx, tannoz yigitlarday olifta kiyingan
edilar. Odamlar keng davra bilan oʻyinchilarni qurshadi. Sultonmurod Zayniddinning tizzasini turtib,
taajjublangan koʻzlari bilan xanjarga va childirmaga
ishorat qildi. Zayniddin tabassum bilan uning
qulogʻiga shivirladi:

— O`yin vaqtida ustodlarga luqma tashlay koʻrma!

Sultonmurodning taajjubi yana ortdi.

— O`ʻrgatuvchilarga garchi xanjar urmasalar ham,
lekin qattiq ranjiydilar...— ta'kidlab shivirladi Zayniddin.

— Childirma-chi? Bayon qilsang-chi! — yana turtdi Sultonmurod.

— Sabr qil, koʻrursen...

O`yinning boshlangʻichi aytarli qiziq boʻlmasa-da,
ustodlar oʻynagani uchun hamma koʻzlar shatranj taxtasiga qadalgan edi. Lekin o`yin tez qizib ketdi. Amir
Xalil hujumga oʻtdi. Hayajondan tomoshabinlarning
rangi oʻchib, koʻzlari yona boshladi. Mana, Amir Xalil o“z raqibini chuqur taraddudga solib, shoshirib
qoʻygach, sezilar-sezilmas tabassum bilan atrofga mag'rur koʻz yugurtdi-da, birdan xush ovoz bilan shatranj
o`yinining naq hozirgi holatiga doir bir bayt oʻqidi.




Tomoshabinlarning hayajoni yana kuchaydi. Payvasta qoshlarining oʻrtasi tugunchak yasagan mavlono
Xoʻja ogʻir vaziyatdan qutulish uchun yagona toʻgʻri
yoʻlni topdi. Butun fikri bilan oʻyinni ta'qib etib turgan Sultonmurod doʻstiga ma'nodor qarab, o`yinchiga
qoyil qolganini bildirdi. Mavlono Xoʻja oʻyinning shu
darajasini va qutulishni mohir tasvirlagan bir baytni
oʻqidi. Buni birinchi martaba eshitganlar zavqlanib,
bir-birlariga pichirlab, baytni takrorlamoqqa, yodlamoqqa tirishdilar. Amir Xalil qovogʻini solib, oʻz yurishini oʻylab turarkan, mavlono Xoʻja oʻrnidan irgʻib
turdi. Childirmani chalib, katta uyni yangratib yubordi. Odamlar oʻzlarini orqaga tashlab, davrani kengaytirdilar. Mavlono Xoʻja oʻzi childirma chalib, ayni
vaqtda shunday chiroyli raqs etdiki, oʻltirganlar beixtiyor qichqirishib yuborishdi. U oʻtkir kinoyali,
ma'noli va boshqa odam tomonidan takrorlanishi
imkonsiz boʻlgan harakatlar qilib, oʻrniga oʻtirdi.
Oʻyin keskinlashib ketdi. Har ikki ustod shatranj
haqidagi baytlar, ruboiylarni moʻlroq socha boshladilar. Bir donani ortiq olgani endi raqsdan boshqa, shatranjga oid bir necha bayt aytar edi.

Ular yolgʻiz shatranjdagi mahoratinigina koʻrsatish
uchun emas, balki shatranjga doir koʻproq she'r bilganliklarini koʻrsatish va uni oʻz oʻrnida ayta olish
uchun ham kurashar edilar. Tomoshabinlarning-da
aksari o`yindan koʻra koʻproq shu tomonga berilgan
va shuning uchun yigʻilgan edi. Mana, Amir Xalilning
qoʻli balandlangan vaqtda u childirma chalib, she'r
aytib, mavlono Xoʻja qarshisiga oʻtirdi. Shunday
kinoyali harakatlar ko`rsatdiki, odamlarning kulgidan
ichaklari uzilayozdi. Nihoyat, oʻyin durang bilan tugadi. Ustodlar samimiy tabassum bilan bir-birlarining
qoʻllarini siqib, oʻrinlaridan turishdi. Hamma ularni
qizgʻin tabrikladi.

Ovqatdan keyin odamlar birin-sirin tarqala boshlar
ekan, Sultonmurod oʻrnidan turdi. Uy sohibi va bu
yerdagi ba'zi doʻstlari yonida qolgan Zayniddin bilan
xayrlashib joʻnadi. Qosh qorayganda, madrasa eshigi



da xomush oʻtirarkan, uning qoshiga sodda, qishloqi
yigit keldi. Bu Arslonqul edi.

— Taqsir, Toʻgʻ“onbek deganni taniysizmi? — tortinchoqlik bilan sekingina soʻradi Arslonqul.

Sultonmurod «taniymen», dedi-da, yana shubhalanib, soʻradi: «Men uni tanishimni qayerdan bildingiz?»

— Shu madrasada ba'zi tanishlari bor edi, deb
aytdi odamlar. U hozir qayerda?

— Maqsadingiz nima? Toʻgʻ“onbekni nima qilasiz?— oʻrnidan turib, qiziqish bilan soʻradi Sultonmurod.

Arslonqul:

— E, taqsir qissamiz juda uzun... — dedi.

Sultonmurodning qiziqishi ortdi. «Uzun qissa»ni
tinglamoqqa vaqti ham musoida berar edi. Yigitni
boshlab oʻz hujrasiga olib keldi. Tokchadan chaqmoqtoshni topib, urina-urina sham yoqdi. Dam unga, dam
qalin kitoblarga qaragan Arslonqulga kulib, dedi:

— Qulogʻimiz sizda, boshlayvering.

Arslonqul dastlab oʻz qishlogʻi, tirikchiligi, sevgisi
toʻgʻrisida soʻzlab, birdan Dildor nomini tilga olishi
bilan Sultonmurodning rangi boʻz oqarib, ichdan
titroq bosdi. Arslonqul oʻz dardi bilan qovrilib, yerga
qarab soʻzlagani uchun olimdagi bu oʻzgarishni sezmadi. Mirzo Yodgor voqeasi zamonlarida bir kechada
noma'lum odamlar tomonidan olib qochilgan yori
haqida gapirar ekan, Sultonmurod uning butun azamat gavdasida qaygʻu barq urganini fahmladi. Keyin
Arslonqul Dildorni Toʻgʻ“onbek olib qochganini
eshitib, uni qidirib Hirotga kelgani, bu yerda topolmay, ba'zi odamlarning gumonicha, qidirib Astrobodga borgani, undan Balxga oʻtgani, yoʻllarda
chekkan mashaqqatlari haqida soʻzladi-da, «uf» tortib,
boshini koʻtardi.

— Taqsir, tobingiz qochdimi shu topda? — soʻradi
Sultonmurodga tikilib.

Bu savol qarshisida Sultonmurod qattiq sarosimada qoldi. Boshini egdi. Tomogʻini boʻg'gan dard bilan,
qaltirab, javob berdi:




— Toʻgʻri aytasiz, xastamen...

Arslonqul bir nafas sukut etdi-da, oʻrnidan qo'ʻzgʻalarkan, soʻradi:

— Toʻgʻonbekning qayerda ekanini bilmaysiz shekilli?

— O'tiring, oʻtiring, soʻ“zlashamiz. Toʻgʻonbekni
nima qilasiz?

— Men u itni topib, qiz qayda, tirikmi, oʻlikmi,
yoki biron oʻzga yurtga sotib yuborganmi — bilmoq
tilaymen. Qilgan yomonligi uchun mendan yolgʻiz
yomonlik koʻradi, albatta.

— Toʻgʻonbek koʻp oylardan buyon izsiz yoʻqolgan
edi, — dedi o`zini tutishga tirishib Sultonmurod. —
Yaqinda yana shahrimizda koʻrinib qoldi. U davlatning ulug“ odamlari bilan juda inoq. Bilmadim, undan oʻch olmoqdan bir manfaat chiqarmikan?.. Lekin
suygan qizing uning qoʻlida emas.

— Yaxshi bilasizmi? — soʻradi koʻz yoshlari bilan
Arslonqul.

— Bilamen.

— Qizning holi nima boʻlganidan xabaringiz
yoʻqmi?

Sultonmurod, goʻyo boshi yorilib ketayotgan kabi,
qoʻllari bilan peshonasini mahkam siqdi. Xiyla vaqt
sukut etib, oʻyladi. Nihoyat, garchi achchiq boʻlsa
ham, haqiqatni bildirmoqqa qaror qildi:

— Qiz podshohga tortiq qilingan... — dedi u ichdan xoʻrsinib.

Arslonqulning tusida qon asari qolmadi. Koʻzlari
allaqanday tutunlanib ketdi.

— Ey, shoʻr peshonam! — dedi u titroq, hazin
ovoz bilan. — Dildordan hamishalik ayrilibmen-da...
Bilamen, eshitganmen, chiroyli qizlarni tortiq qilib,
podshohdan katta amal oladilar! Xayr, vaqti-soati kelganda, Toʻgʻonbek bilan hisoblasharmiz?

Sultonmurod gʻamgʻin bir ohang bilan soʻzlab,
Arslonqulga taskin berishga tirishdi, jabr-zulmni
qargʻadi.

Arslonqul ketmoq uchun oʻrnidan turdi, Sultonmurod uni eshikkacha kuzatib, dedi:




— Endi oshna boʻldik, yoʻqlab tursang, minnatdor
boʻlurmen.

Arslonqul tashakkur bildirib, qorongʻilikda yoʻqoldi. Sultonmurod sham oldida tiz choʻkib, butunlay
hushsiz holda, kechinmalariga botdi, boshi aylanib,
koʻz oldi qorongʻilashdi. «Bu begona yigit qayerdan
paydo boʻldi? Kim uchrashtirdi? Nega u uning Dildorini sevadi? — hozir roʻy bergan butun voqea allaqanday tush, xayol, talvasa boʻlib koʻrindi...

Qoʻshni hujra sohibi kirib, unga murojaat etganda,
garanglanib telba koʻzlarini uzoq tikib qoldi. U,
Navoiyning xodimlaridan biri namoz asrda kelib, uni
taklif etib ketganligini va u, oz qolsa, unutayozganini
bildirib, tezroq jo'nashga undadi-da, chiqib ketdi.
Sultonmurod oʻz ahvolining parishonligidan qoʻrqib,
borishga ikkilandi. Lekin Navoiy da'vatini yerda
qoldirmoqni gunoh va adabsizlik hisoblab ham uning
suhbati bilan koʻnglini yupantirmoq umidida hujradan
chiqdi-da, qorongʻida loy-poyga qaramasdan, ildam
yurib ketdi.

Shoirning odatda suhbat quradigan xonasiga kirganda, gap chortang edi. Sultonmurod kechikkani
uchun uzr soʻrab, hamma bilan koʻrishdi. Navoiy
unga oʻz yonidan joy berdi. Har xil taomlar, shirinliklar, yaxshi asralgan anor, olma, noklar bilan toʻla
dasturxonga taklif etdi. Majlisda butun Xuroson va
oʻzga mamlakatlarga dongʻi ketgan bir necha ulugʻ
olimlar ham koʻp vaqt shoir bilan birga boʻladigan shoir Shayxim Suhayliy, shoir Hofiz Yoriy,
Hiloliy, darvesh tabiatli qari Hasan Ardasher va
Navoiy xizmatida boʻlgan fazilatli ba'zi mulozimlar
bor edi.

Uyning oltin halli shamsa'si, devorlardagi rangorang naqshlar katta shamdonlarda qoʻsha-qoʻsha yongan marmar shamlarning nurida ochilib, yashnab,
she'r kabi, musiqiy kabi, hislarni, zavqlarni qanoatlantirar edi.

“Uyning shipiga quyosh shaklida tushirilgan naqsh.



Majlis ahlining aksari uch tilda — oʻzbekcha,
forscha, arabcha — qay biri qulay kelsa, bab-baravar,
bemalol soʻzlashardilar. Olimlarning deyarli hammasi,
o`z ilmlaridan tashqari, yana bir koʻp ilmlarni chuqur
bilar edi. Ularning orasida ilm bilan san'atni birlashtirganlar, masalan, goʻzal raqs etuvchilar, musiqiyda kuylar yaratganlar, ingichka, mohir naqqoshlar
ham bor edi.

Navoiy, oʻz odatiga muvofiq, mehmonlardan
quyiroqda oʻtirdi. U sokin, kamtarin, muomilada
nozik, lekin ulugʻsifat; butun olimlar uning ma'lumotining jamiki ilmlarda juda chuqur ekaniga qoyil
boʻlsalar, har yerda tasdiqlasalar ham, Navoiy ma'lumotfurushlik etmas, ilm sohasida koʻproq o“z nuqsonlaridan gapiradi. U har kimning fikrini sabr va diqqat
bilan tinglaydi.

Biron masalada kishi xato gapirsa, kinoya, piching
qilmasdan, koʻpincha: «Kaminaning nazarida, bu
nuqtani shunday izohlamoq mumkin», deb xatoni
toʻg'ʻrilamoqqa kirishadi.

Suhbat har yoqlama, mazmundor, maroqli davom
etdi. Suqrotning axloqqa doir ta'limoti, uning insoniy
fazilatlari, Arastuning asarlari, «Anosir arbaa», Ibn
Sinoning tibga doir nazariyalari, Ulugʻbekning
«Zich»i, fiqh masalalari va hokazo ustida jonli tortishuvlar, fikr olishuvlar boʻldi.

Sultonmurod shunday majlislardan chiqqan vaqtda
uchragan doʻstlariga, kulib, koʻpincha taassurotini
shunday bayon qilardi: «Falsafa va ilm ul-mantiqdan
boshlab to tush ta'biri va ilmi romga qadar”? — har
bobda bagʻoyat mufid? munozara boʻldi».

Majlisga yangi mehmonlar keldi. Bular mavlono
Shahobiddin bilan shoir mavlono Binoiy edi.
Mavlono Shahobiddin — Xuroson olimlari orasida
ilmdan eng benasibi, lekin eng mutakabbiri. U ilm
dunyosiga yolgʻiz shallaqilik bilan kirgan. Binoiy iste'dodli shoir, lekin tili achchiq, oʻjar.

! «Toʻrt unsur».

Folbinlik.
? Foydali.




Mavlono Shahobiddin yarqiroq toʻnini halpillatib,
yuqoriga oʻtdi. Goʻyo shogirdlarning oʻltirishiga kirib
qolgan domladay, kekkayib oʻtirdi. Past bo`yli, kichik,
lekin miqti gavdali, botiq koʻzlari besaranjom oʻynagan, pahmoqsoqol, pala-partish kiyingan mavlono
Binoiy lablaridagi istehzoli kulgi bilan hammaga bir
qarab qoʻydi-da, soxta bir kamtarlik bilan kichik qaddini bir oz bukib koʻrishdi va quyiga, toʻgʻri kelgan
joyga oʻtira qoldi. Navoiy hammaga koʻrsatgan xush
muomalasi bilan uni mehmon qilishga tirishdi. Binoiy
ham xiyla vaqtgacha umumiy gapga quloq solmasdan,
saralab-saralab taom yemoq bilan ovora boʻldi.
Mavlono Shahobiddin, aksincha, dasturxonga qiyo
boqmadi. Goʻyo masalani oxirda yolgʻiz oʻzi yechib
berishga ishongan odamday, «churq» etmasdan, donishmand bir tur bilan munozaraga quloq soldi. Lekin
majlis yangi-yangi masalalarga oʻtdi. Mavlono
Shahobiddin labini ham qimirlata olmadi.

Shoirlar ilmi badi” haqida soʻz ochdilar. Kimdir
mavlono Lutfiyning sho“x-o“ynoq musiqiyli bir g“azalidan ba'zi baytlarini oʻqib, maqtay boshladi. Boshqa
biri Navoiyning butun Hirot kuylaydigan bir g'azalini
va uning kuyini maqtadi. Mavlono Shahobiddin bu
soʻzlardan zerikkandek, ogʻzini katta ochib, homuza
tortdi.

— Bilmadik, turkiy she'rning istiqboli ne boʻlur
ekan? — dedi u endi oq tusha boshlagan koʻrkam
soqolini serkillatib, kulib. — Har holda ba'zi shuaroning bu boradagi harakatlarida oz ma'no koʻrurmen...
Sopalak tosh bilan Badaxshon la'li va aqiqi boshqaboshqa narsadir.

— Xayr, taqsir! — murojaat etdi unga darvesh tabiatli Hasan Ardasher. — Turkiyning balogʻat va
kamoloti mavlono Lutfiyning, xususan Alisher
janoblarining gʻazaliyotida oftob kabi namoyon boʻldi.
Bu yangi sozning sehrli sadolari forsiygo`ylarni, filhaqiqat, hayratga solmoqdadir. Zavq va idrok sohibi
bu haqiqatni aslo inkor qila olmagʻay.

— Firdavsiy ham Nizomiylarning zaboni asli zoti



da ilhom va she'r uchun yaratilmishki, bu haqiqatga
butun tarix guvohdir, butun jahon unga qoyildir. Bu
da'vo hech vaqt isbot talab qilmas, — dedi kekkayib
mavlono Shahobiddin.

Mavlono Binoiyning botiq koʻzlarida kinoya,
nash'a yonib ketdi. U beoʻxshov oʻralgan, katta sallali
boshini koʻtardi.

— Ulugʻ zotlar, — dedi u soʻzini chertib. —
hammalaringiz Chorsu orqasidagi bizning chapdast
temirchilar koʻchasidan oʻtgansizlar, ularning «taraqturug`“i» quloqlarga mix qoqqandan battar azob berur.
O`zbek g`azallarini tinglaganda ham ayni azobni his
eturmen!

Binoiy oʻzbek tili va she'ri haqida soʻz borganda,
hamisha shu ravishda gapiradigan boʻlgani uchun ham
odamlar undan yana dagʻalroq, behayoroq gap kutganlaridan, ahamiyatsiz kulibgina qoʻyishdi. Umuman, butun Xuroson, Movarounnahr olimlari va shoirlari kabi, majlisdagilarning ham oʻndan toʻqqizi forsiyparastlar edi. Ular uchun oʻzbek tili go`yo qalamga
yot edi. Fors tilining goʻzalligi, boyligi, shirinligi haqida e'tiqod ularning qonlariga singib ketganda. Hatto
Navoiy gʻazallarini har qanday ulug“ fors shoirinikidan yuqori qoʻyadigan va Navoiyning sozida oʻz ona
tilining jonli, qudratli musiqiysini tuygan Sultonmurod ham qoʻliga har vaqt qalam olarkan, beixtiyor
ravishda fors yoki arab tiliga murojaat etardi.

Yaqindagina Hirotga kelib, hali Navoiy asarlari
bilan yaxshi tanish boʻlmagan olim mullo Modar
Zodaiy mullo Usmon, hamma ko`zlardan o`ziga
«ofarin!» qidirib jovdiragan mavlono Binoiyga jirkanib
qaradi-da, Navoiyga murojaat qildi:

— Alisher janoblari, siz zullisonaynsiz, siz uchun
«Foniy»mi, «Navoiy»mi dilbardir?

— Haq soʻzni aytsak, — dedi Navoiy jiddiy, lekin
ingichka tabassum bilan, — biz uchun oʻz tilimiz dilbardir, demak, «Navoiy» dilbardir.

— Ne uchun? — shoshilib soʻradi mullo Modar
Zodaiy mullo Usmon.




— «Foniy» goʻzal, «Foniy!» — qichqirib qoʻydi
mavlono Binoiy ogʻzidan ovqatini sachratib.

Navoiy oʻtkir istehzo bilan mavlono Binoiyga bir
qarab qoʻydi-da, soʻzida davom etdi:

— Biz fors tilining qudrat va ahamiyatini, u tildagi asarlarning husni va salobatini hech vaqt inkor
etmadik. To goʻdaklikdan boshlab fors tilida ham
qalam surmoqdamiz. Ammo tilimizning afzalligi biz
uchun ulugʻ“ haqiqatdir. Biz goʻdaklikda bu haqiqatning ishqini koʻnglimizga jo qilganmiz, oʻlganimizgacha bu ishqni saqlaymiz! Shaharlarni, qishloqlarni,
sahro va togʻlarni toʻldirgan el-ulusimiz, urugʻ
aymogʻimiz bor, uning oʻz zavqi, fahmi-idroki bor.
Biz elimizning zavqini, tabiatini nazarda tutib, uning
oʻz tilida qalam suraylikki, uning koʻngli fikr gullari
bilan to`lsin. Turkona soz bilan tarannum etaylikki,
elning yuragi mavjga kelsin. Soʻz gulshanida oʻzga
ellar qatorida bizning elimiz ham bahramand boʻlsin.
Fors ash'ori elimizning zavqi uchun begonaroqdir.
Endi otalarimiz, bobolarimiz, enalarimiz tiliga nazar
solsak, uning forsdan bagʻoyat baland darajada ekani
bir haqiqatdir. Qadim shuarosi bu tilni tatabbu
etmabdur. Tilimizda daqoyiq! koʻp. Ammo bu kungacha hech kishi uning haqiqatiga nazar tashlamabdir.
Afsuski, yulduzlardan yorugʻroq gavharlari yashirin
qolib, balki unutilish darajasiga yetibdur. Elimizning
shoir yigitlari oson yoʻlni koʻzlab, yolgʻiz fors tili bilan
tarannum etdilar. Tilimizda nozik ma'nolarni, ruhning butun jilvalarini ifoda qilguvchi soʻzlar va shakllar shunday koʻpdirki, forsiyda ularning biri ham topilmas, forsiygoʻylar fasohat da'vosi bilan qanchalik
lof urmasinlar, bizning tilning vus'ati?, husni zanginligi? oldida soʻz aytishdan ojiz qolurlar.

Navoiy katta faxr bilan, ruhlanish va dard bilan
so`zladi. Gapini bitirgandan soʻng ham koʻp kishilar,
soʻzning davomini kutgan kabi, undan koʻz uzmay,

' Ingichka ma'nolar.

“ Kengligi.

" Boyligi.




mahliyo boʻlib turdilar. Forsiyparastlarning nafaslari
ichlariga tushib ketdi. Hatto tili hamisha qayrogʻlik
boʻladigan mavlono Binoiy naq labida tutib turgan
yangi bir askiyani aytishga botinmay qoldi.
Forsiyparastlar fors tilining shirinligini xuddi shu tilda
bolalikdayoq ajoyib she'rlar aytgan Navoiyga madh
etadilarmi?!

Darveshona xayolchan, sokin, yumshoq Hasan
Ardasher Navoiyning fikrlarini quvvatladi. Keyin
Sultonmurod oʻzbek tilidagi she'rlarning rang, ma'no
va xayol ingichkaligi va hokazo jihatdan ulug“ fors
shoirlarining asarlaridan tuban emasligi haqida
gapirib, bir necha namunalarda isbot etmoqqa tirishdi.

— Bukungi fors she'rlarining, — dedi Sultonmurod
oxirda, — ulug“ ustodi mavlono Jomiy hazratlarining
muborak koʻngillarini o`zbek she'ri asir etmoqdadir.
U janobning fikrlari, zavqlari, iltifotlari tilimizning
gʻalabasidir!

Majlisni munoqishachilik!dan qutqarib, doʻstona
ruhlantirish uchun Navoiy juda ustalik bilan suhbat
mavzuini oʻzgartib yubordi.

U soxta bir qalandar haqida juda mazmunli, maroqli bir hikoyacha aytib berdi. Navoiy behisob koʻp
hikoyalar bilar edi. Kundalik hayot voqealaridan ajoyib latifalar, ibratli hikoyalar toʻ“qiy berardi ham ularni
shunday jonli, shunday iliq aytib berar edikim, har
kim zoʻr maroq bilan tinglar edi.

Mudarris mavlono Fasihiddin soʻfiyona, ma'nodor
bir hikoyacha soʻyladi. Tib olimi esa Ibn Sino
toʻgʻrisidagi afsonalardan birini aytdi. Sultonmurod
Iskandar Zulqarnayn toʻgʻrisida latifa soʻyladi. Bu —
Navoiyga juda maqbul boʻldi. Bir-biridan rangdor latifalar, hikoyalar yogʻildi. Latifa latifaga, qahqaha
qahqahaga ulandi.

Naq yarim kechada odamlar uy-uylariga tarqalarkan, Navoiy Sultonmurodni toʻxtatdi.

' Bahslashuv, mubohasa qiluv.




— Men sizga biron madrasada dars aytmoqlikni
taklif qilurmen, ne deysiz?

Sultonmurod javob berishga qiynalib qoldi.

— Hali vaqti kelmagandir... — dedi ikkilanib.

— Hirotning eng peshqadam va iste'dodli tolibi
ilmlari sizdan dars olmoqni orzu qiladilar.

— Siz lozim bilsangiz, u taqdirda e'tirozim yoʻq,—
dedi yerga qarab Sultonmurod.

— Xoʻb, bu yaxshi ish boʻldi, — dedi quvonib
Navoiy. — Ikki-uch kun mobaynida tayin qilurmiz.
Yolgʻiz aytar soʻzim shuki, vazifangizga tamom ixlos
bilan kirishgaysiz, shogirdlaringizning koʻngliga ma'rifat ishqini solg“aysiz, mol-davlat uchun ilmingizni sotmangiz. Inson uchun koʻngilning sofligi, boyligi
kerak. Gulning toʻni qirq parcha boʻlsa ham, u guldir!
Ilmni xalqqa beringiz, tatabbu va tafakkur bilan ilmni
kengaytirmoqga harakat qilingiz! Ilm koʻmig“liq xazina emas, jonli daraxtdir, o`smogʻi, gullamogʻi, meva
bermog£ʻi kerak!

— Bu kamina ham yolgʻiz shu orzular bilan
yashaydi, — dedi Sultonmurod hayajonlanib.

— Xayr, koʻrishguncha!

Sultonmurod qorongʻi tunda, qanotlanganday,
madrasaga uchdi.

II

Navoiy ertalabki namozdan keyin ba'zi yaqinlari
bilan birga nonushta qildi. Uning turli yumushlarini,
topshiriqlarini bajaruvchi mulozimlarni qabul etib,
ularga kengash berdi-da, Bogʻi Zogʻonga joʻnadi.
Qishki Bogʻi Zog'ʻon bulutlar orasida mo`ralagan
quyoshning sovuq nurlarida chamanzorlarining, Xiyobonlarining soʻnik, hazin husni va katta hovuzlarining yupqa koʻkimtir muz oynasi bilan koʻzlarni beixtiyor tortar edi. Navoiy chil ustunli koshonaga kelib,
zarbof toʻnli magʻrur eshik ogʻoga podshoh huzuriga
kirmoq istagini bildirdi. Eshik ogʻo bir zumda koʻzdan
gʻoyib boʻlib, ancha kuttirib chiqdida, katta toʻgarak
dahlizga qaragan zarhal eshiklardan biriga ishorat




qildi. Bu — devorlari guldor toʻq qizil shohi bilan
qoplangan kichikroq, chorburchak xona edi. Navoiy
qat-qat zarrin toʻshaklar ustida suvsar poʻstin kiyib
oʻtirgan Husayn Boyqaroga rasmiy ta'zim qilib oʻtirdi.
Bir necha kundan buyon uchrashmagani uchun bu
vaqt orasida qilgan muhim mamlakat ishlari haqida
batafsil ma'lumot berdi. Husayn Boyqaro Iroqdagi
siyosiy ahvollar haqida gapirdi. Navoiy bu o`lkaga
hushyor odamlardan yuborib, ular orqali butun vaziyatdan ogoh boʻlib turish mumkinligini bayon qildi.
Bu taklif Husayn Boyqaroga ma'qul tushdi. Keyin u
yaqinda vafot etgan Hirot qozisining oʻrniga kishi
tayinlash toʻgʻrisida kengashdi. Navoiy bu mansabning
xalq ishida muhim ahamiyatini bilardi. Shuning
uchun u shariatni chuqur bilgan ham xalq orasida
yaxshilik bilan nom chiqargan bir necha olimlarning
ismlarini oʻrtaga soldi.

— Bu mansab sohibi, — dedi Navoiy kulib, —
oqni qaro demasin, poraxoʻr boʻlmasin, hatto oʻz
oʻgʻlidan gunoh sodir boʻlsa, uni qonun-qoidaga
tamom muvofiq jazolaguvchi boʻlsin!

Husayn Boyqaro bu tavsiya etilgan kishilardan birini ham surishtirmadi-da, «yana oʻylab koʻrurmiz»,
dedi.

Navoiy vazirlar toʻgʻrisida soʻz ochdi. Kirishdan
maqsadi ham, zotan, shu edi. Davlat ishlarini tartibga
solmoq uchun ishbilarmon vazirlarga ehtiyoj bor edi.
Mavjud ikki vazir — Xo`ja Ato ham Abdulxoliq —
devondagi ishlarni boshqarib, ulgurmas edilar. Navoiy
Xoʻja Afzalni bu mansabga loyiq bilar, ko`pdan buyon
podshohga uni bir yoqli qilmoqchi boʻldi.

— Nizomulmulk Havofiy bu “oliy mansabga
bag`oyat muvofiq emasmi? — sinovchi koʻzlari bilan
Navoiyga tikildi Husayn Boyqaro.

— Bu mansabga hech kim Xoʻja Afzal qadar
munosib tushmas!

— U taqdirda ham ikkisini ham vazirlik unvoni bilan sarafroz qilurmiz,— qat'iy qilib dedi podshoh.—Nizomulmulkning ulugʻ fazilatlari menga yaxshi ayondir.




Navoiy uchun e'tirozga yoʻl qolmagan edi. Shu
vaqtda parvonachi Majididdin qog'oz, qalam, davot
koʻtargan uch-toʻrt munshilar' bilan kirdi. Bular
Boyqaroning turli ishlari haqida buyruqlarini yoki
maktublarini yozib olishlari kerak edi. Navoiy ruxsat
soʻrab, tashqari chiqdi.

Majididdin o“z munshilari bilan ikki soat qadar
podshoh huzurida ishladi. Yorliqlar, maktublar qalamga olingandan keyin munshilarga ijozat berildi.
Majididdin podshohga vafodor it singari qarab, murojaat etdi:

— Oftobi olam, shahar qozisi mansabi uchun muborak koʻzingiz qaysi baxtiyorga tushdi?

— Hanuz hech kishiga.

— Bu faqir qulingiz xoqon hazratlarining behisht
oso” poytaxtlarining sharafiga munosib bir donishmandni taklif etmoq istaydi.

— Kim ekan? — qiziqib soʻradi Husayn Boyqaro.

— Xuroson olimlarining saromadi mavlono
Shahobiddin, — javob berdi parvonachi.

Husayn Boyqaro taajjublanib, qoshlarini ma'nodor
chimirdi.

— Xurosonning ulug“ olimlarini yaxshi bilurmen,
ammo Shahobiddin degan zot xotirimda yoʻq.

— Balki xotiri shariflaridan chiqqandir, — dedi
Majididdin, — soʻngra mavlono Shahobiddin gʻoyat
kamtarin va xokisordir.

Husayn Boyqaro orqasidagi darichadan boqqa bir
qarab, koʻzlarini yumib, sukut qildi. Majididdin oʻz
doʻstini maqtab ketdi. Olimlar orasida johilligi bilan
tanilgan mavlono Shahobiddinni «zamonaning
Aflotuni», deb ta'rifladi. Bir vaqtlar Abu Said Mirzo
davrida on ming dinorlik vaqf mulkini yeb qoʻyib,
sharmanda boʻlgan eski qallobni «insof, adolat, vijdonning timsoli, mujassami», deb koʻrsatdi. Agar podshoh, uning soʻzlaridan zarra qadar gumonsirasa, bu
odam toʻgʻrisida Amir Moʻgʻulning va Muzaffar bar
' Kotiblar.
“Jannatga oʻxshash.




los, Muhammad Burunduq barloslarning ra'yini bilish
mumkinligini alohida ta'kidladi. Husayn Boyqaro
koʻzlarini ochdi. Mavlono Shahobiddinning nasabi
haqida soʻradi. Uning bobolari oʻrtasida dongdor
a'yonlar koʻp oʻtganidan, Majididdin bu toʻgʻrida lof
urishni zarur bilmadi. Husayn Boyqaro juda qiziqdi.
Agar barloslar ham muvofiq topsalar, uni qozi tayin
etmoqni va'da berdi-da, parvonachini birga olib, hamsuhbatlari bilan boʻladigan har kungi chogʻir bazmiga
oshiqdi.

Alisher Navoiy devonxonaga keldi. Bir-biriga
yopishgan qator keng xonalarda devonboshilar va turli
darajadagi amaldorlar oʻzaro gap sotib, vazifalarini
xushyoqmaslik bilan bajarardilar. Har xonada beshlab,
oʻnlab munshilar, navisandalar sovuqdan qoʻllarini
puflab-puflab, engashib, yozuv yozadilar. Har biri
ma'lum vazifani olib boruvchi devonbeklardan koʻpining oʻrni boʻsh turardi. Navoiy qovogʻini soldi:
«Albatta, sharobxoʻrlik bilan mashgʻullar, betavfiqlar!» — qargʻadi ichida. U har bir arkoni davlat! har
kun devonda hozir boʻlib, fuqaro ishi bilan shug'ullanishi va bukun bitadigan ishni ertaga qoldirmasligini
podshohga qancha dafa tushuntirdi! «Taftish yoʻq,
tergov yoʻq, shuning uchun mas'uliyat ham yoʻq!»
dedi ichida.

Dastlab tuman va kentlarga doir ishlarni koʻzdan
kechirdi. Ariza va shikoyatlarni tegishli mahkamalar
va ularning boshliqlariga topshirib, ildam hal etishni
talab qildi. Oddiy xalqdan va har nav yumush ham
talab bilan kelgan amaldorlardan koʻp kishini qabul
etdi. Keyin sadr'lardan bir nechasini yigʻib, vaqf ishlarining ahvoli haqida ma'lumot oldi ham vaqf mulklarini ta'mir etish va ortiqcha mablagʻlarni yangi
inshootlar uchun sarf etish toʻgʻrisida uzoq suhbatlashdi. Peshindan keyin, uyiga qaytish oldida,
Sultonmurodni esladi. Shayx ul-islomga xat yozib,
yosh olimni Shohrux madrasasiga mudarris tayinla
“Davlat arboblari.
? Vaqf va diniy ishlarni boshqaruvchi ma'murlar.




moqni, agar maosh masalasini hal qilishda mushkilot
chekilsa, maoshni oʻz mablagʻidan toʻlashga rozi
ekanini bildirdi-da, mulozimdan berib yubordi.

Uyga qaytganda ham bir muddat tinim olishga
imkon topmadi. Turli tabaqaga mansub oʻnlab kishi
unga murojaat etdi. Har qaysisining oʻziga yarasha
shikoyati, talabi, o“tinchi bor.

Oqshom yemogʻidan soʻng sham oldida oʻtirdi,
qogʻoz, qalam olib, ilhomiga berildi. Bir g'azal, bir
tuyuq yozdi, tuyuqdan xursand boʻldi. Bunda ona tili
boyligining va imkoniyatining bir jilvasini koʻrdi. Vaqt
butunlay sezilmasdan oʻtdi, qo“rada xizmatkorlarning
yurishlari, tovushlari tindi. Daricha orqali Hirot
xoʻrozlarining ikkinchi qatla qichqirgan sadolari uning
quloqlariga tuyuldi. Yechindi, shamni pufladi, xizmatkor toʻshab qoʻygan oʻringa kirdi...

Ertalab Mirak Naqqosh keldi. Navoiy Binafshabogʻdagi yozgi koʻshkka naqsh ishlatish toʻgʻrisida
gaplashmoq uchun chaqirtirgan edi. Mirak Naqqosh
Hirotdagi yuzlarcha naqqoshlar orasida eng oldingilaridan edi. Hirotda ba'zi imoratlarning gʻoyat nafis
naqshlari uning ijodi edi. Unda qidiruvchi fikr bor edi.
U boshqa sohalarda ham gʻalati narsalar ixtiro etishga
urinardi.

Mirak Naqqosh, gap orasida, oʻzining favqulodda
iste'dodga ega boʻlgan bir shogirdini eslatib oʻtdi,
uning naqqoshlikdan koʻra rasmga koʻngli moyilligi
ham ajoyib rasmlar ishlay boshlaganini ustodning
samimiy gʻururi bilan aytgach, Navoiy juda qiziqdi.
Boshqa gaplarni yigʻishtirib, uni surishtira boshladi.

— Bizning Kamoliddin Behzod hirotlik yetim bola
edi,— dedi Mirak Naqqosh,— rahmim keldi. Mening
san'atimdan oʻzga shogirdlarim qatorida bahramand
boʻlsa, yetim bola uchun tirikchilik yoʻli ochilur,
degan andisha bilan uni shogirdlikka oldim. Zehni
behad baland, qoʻli oltin ekan. San'atda juda tez ilgarilab ketdi.

— Yuring, maxdum, bizni olib boring, — oʻrnidan
qoʻzg'“aldi Navoiy. — Shogirdingiz bilan bizni ta



nishtiring. Tasvir san'atining haqiqiy ustodlari bizda
yoʻq demoq mumkin!

Mirak Naqqosh Navoiyning san'at ahliga boʻlgan
chuqur muhabbatini, g“amxoʻrligini bilsa-da, hayron
boʻlib, o`jarlik ham san'atkorlarga xos g“ururni ifodalagan koʻzlarini katta ochib, shoirga qaradi. Navoiy
norozilanib soʻradi:

— Deganlaringiz chin soʻzmi?

— Janoblari kaminani yolgonchi deb eshitganmidilar?

— Unday boʻlsa, ne uchun taraddudlanursiz?

Mirak Naqqosh uchi uzun taqyasini yuqori surib,
boshini qashidi.

— Xoʻb, tanishtirmoqqa tayyormen, — dedi u
kulib, — lekin janoblarini ovora qilmoqqa hojat yoʻq.
Kamoliddin Behzodni men oʻzim keltururmen. Sizni
ziyorat qilmoq uning uchun ulugʻ“ baxtdir.

Navoiy bukun kechga yaqin uni olib kelishni iltimos qildi. Keyin Binafshabog“ koʻshkining naqshi
haqida soʻzlashdi.

Navoiy devonga borib, har kungi vazifasini bajardi.
Xoʻja Afzalni oliy farmon bilan tabrikladi, lekin undan
mavlono Shahobiddinning shahar qozisi qilib tayinlanganini eshitdi. Kutilmagan xabar uni qattiq
g“azablantirdi. Bu voqeaning tagini surishtirishga ham
toqati qolmadi. Devondan chiqdi. Otga minib,
Husayn Boyqaro qurdirayotgan Bogʻi Jahon orodagi
saroylar, koʻshklarning ichki bezaklarini tomosha
qildi. Namozasrga yaqin uyga qaytganda, Mirak
Naqqosh oʻz shogirdi bilan kutib oʻtirardi. Navoiy
Kamoliddin Behzod bilan ulug“ ogʻodek samimiy
mehribonlik bilan koʻrishdi. Yosh rassom uzun bo`yli,
ingichka gavdasiga noziklik bilan pishiqlik goʻzal
birikkan, oʻn besh-oʻn olti yashar oʻspirincha edi.
Uning fikr, ilhom balqib turgan qora koʻzlarida
uyatchanlik va toza, ulug“ ruhga xos qandaydir ma'sumlik jilvalanardi. Naqqoshning olacha toʻnli shogirdi dongdor shoir ham davlatning ulug“ odami qarshisida qizardi.




Navoiy ularni oʻz xonasiga olib kirdi. Mirak
Naqqosh eskigina juzdonini ochib, shogirdining
ayrim, maxsus qog`ozlarga solingan rasmlarini shoirga
bir-bir taqdim eta boshladi. Navoiy birinchi varaqni
qoʻlga olib, bir lahza diqqat bilan tikildi-da, Mirak
Naqqoshga ma'nodor qarab qoʻydi. Koʻzlarini suzib,
yana tikildi. Koʻzlarini uzoq vaqt uzmadi. Mirak
Naqqoshning ta'rificha, qoʻli oltin bolaning chizgani
jivir-jivir gullar, barglar, chiziqlar nozikligi, jonliligi,
bemisl she'riyati bilan goʻyo uning koʻzlarini, ruhini
sehrlagan edi. Bo`yoqlarning nafis ohangi, tong chogʻi
toza zangori ufqlarga taram-taram yugurgan nurlardagi kabi, benihoyat nozik tovlanar edi! Navoiy orom va
hayajon bilan chuqur nafas oldi. Ikkinchi rasmni
koʻrdi. Ayni ruh, lekin yana boyroq, yana nafisroq...
Mana, ov tasviri. Ohular goʻyo qog'ozdan sakrab
oʻynoqlab ketayotganday tuyuladi. Bunda har bir
nuqta koʻz kabi jonli. Navoiy oʻnga yaqin rasmni
benihoyat toʻla zavq bilan tomosha qildi.

Kamoliddin Behzod ichki bir hayajon bilan boshini quyi solib oʻtirar, ba'zan bir zumgina Navoiyga
koʻz qirini tashlab qoʻyardi. Mirak Naqqosh aksari
uning oʻz koʻzi oldida yaratilgan bu rasmlarni goʻyo
ilk daf'a koʻrgandek, zavqlanib tomosha qilar, Navoiy
bilan fikr olishuvga tirishar edi. Nihoyat, shoir koʻzlarida yongan quvonch bilan yosh rassomni tabrikladi:

— Bu koʻhna jahon, — dedi u shavq bilan, — sizningdek san'atkorni hanuz koʻrmagan edi. Qalamingizning husni har qanday ta'rifdan benihoyat
balanddir. Bu kamolotni yana oliylashtirmoq yoʻlida
samimiy harakat qilingiz.

Kamoliddin Behzodning yuzi allaqanday
yorugʻlanib ketdi, titrak lablar bilan dedi:

— Ulugʻ iltifotingiz uchun ne til bilan tashakkur
etmoqni bilmaymen, bu tasvirlar shogirdbachchangizning mashqlaridir, qalamim ustodlarning ta'limiga
gʻoyat muhtojdir.

— Ta'lim olmoqdan hech vaqt yuz oʻgirmangiz! —
dedi Navoiy.




Shoir namozshomdan keyin Mirak Naqqoshni va
uning ajoyib shogirdini ziyofat qildi. Ovqat ustida
Hirotdagi o`zga rassomlar haqida soʻzlashdilar. Dasturxon yigʻishtirilgandan soʻng Navoiy yana Behzod
rasmlarini sham nurida qaray boshladi. Har bir chizig“ʻiga, boʻyoqlarning eng ingichka tovlanishlariga qadar qattiq diqqat qildi. Rasm san'atini chuqur tushungan va chuqur zavq sohibi odamlar koʻra oladigan
ba'zi nuqsonlarni Behzodga koʻrsatdi. Uning qalamining qudrati va shu davrgacha hech ko`rilmagan
nafosati nimada ekanini izoh qilishga tirishdi. Behzod
Navoiyni yolgʻiz shoir deb bilardi. Rasm haqidagi fikrlarining toʻgʻriligi uni juda taajjublantirdi. Shoirning
har bir soʻzini tag-tugi bilan uqib olishga intildi.

Vaqt alla-palla boʻlganda, naqqosh bilan yosh rassom joʻnarkan, Navoiy Behzodga qalin oshna
boʻlganini bildirdi va har vaqt kelib uni quvontirishini
iltimos qildi. Keyin hovlidan Mirak Naqqoshni bir
nafasga chaqirib, dahlizda shivirladi:

— Ertaga, albatta, mening qoshimga keling!

— Xoʻsh! — dedi naqqosh.

— Bu favqulodda iste'dod nimaga muhtoj, uni tarbiyalamoq uchun nimalar qilmoqligingiz kerak —
bularni batafsil muhokama qilurmiz, — dedi Navoiy.

— Gʻoyat ma'qul fikr, kechga, albatta, kelurmen.— Quvonch bilan hovliga otildi Mirak Naqqosh.

On birinchi bob
I

Haram doirasi bukun shovqin-suronsiz edi. Podshohning bir-biriga yaqin, lekin ayrim-ayrim saroylarda yashagan xotinlari shoh xonadoniga mansub bir
shahzodaning to`yiga ketishgan edi. Aksar qizlar —
kanizaklar sultonning sevikli xotini Xadichabegimni
kuzatib borgani uchun Bogʻi Safidda agar oqsochlar
hisobga olinmasa, yigirma choqli ayol qolgan edi.




Bahorning gullagan chogʻi... Baland va dilbarqomat sarv ogʻochlari koʻrkam mevazorlar, turli-tuman
gullar bilan yashnagan keng chamanzorlar ichida
katta-kichik koʻshklar allaqanday xayoliy manzara
yasaydi. Quyoshda koʻshklarning naqshlari, xuddi
jonli chamanlar bilan raqobat qilishganday, havoni
rangli shu'lalar mavji bilan toʻldiradi. Uzoqdan,
shabada yengil titratgan daraxtlar orasidan boqqan
kishi koʻshk devorlarini gulzorning davomi, deb
oʻylaydi...

O`zini kasallikka solib, Xadichabegimning bu
kungi tantanali chiqishidan qolgan Dildor ikki oshyonlik yengil binonig pastki qabatidagi xonada, ochiq
darichaning oldida tanho oʻtirardi. Yuragi siqilganday,
qandaydir dardli noz va firoq tuygʻulari bilan kerishdi.

Podshohga xushomadgoʻy Majididdin parvonachi
tomonidan bir vaqtlar saroyga tortiq etilgan Dildor
hashamatli, bezakli hayotda, ertaklardagina eshitgan
ziyofatlar, bazmlar, hangomalar orasida yotsiranib,
oʻksinib, bir zum ham ochilmay yashar edi.

Shunday ayollar boʻladiki, ular ishqni e'tiqod kabi
muqaddas tutadilar. Bu ayollar koʻngilning ezgu
orzusi uchun faqir yigitning xarob kulbasini shohona
saroylardan ortiq koʻradilar. Uvada kiyimli sodda
choponni shahzodalarga alishmaydilar. Ular butun
borliqlari bilan bir maqsadga intiladilar. Agar maqsad
muyassar boʻlmasa, uning dardini butun umr oʻzlariga
hamshira qiladilar. Dildor shundaylardan edi. Bezak, may, musiqiy, fahsh, gʻiybat mavjlari bilan qaynagan hayot uning koʻnglidagi toza sevgini boʻgʻmagan edi.

Majididdinning dargohidan Dildorni saroyning
maxsus xodimalari bir oqshom olib kelib, goʻzal,
yasogʻli bir xonaga kirgizishdi. Dildor uyning hashamatidan, atrofini oʻragan oʻz tengi bir toʻda qizlarning
muomalasidan choʻchidi: «Bir choʻriga shuncha dahmaza! Yoʻq, bunda boshqa bir sir boʻlmasin tagʻin...»
Majididdinning uyidagilar Dildorni eng qiymatbaho
kiyimlarga chulgʻab uzatgan boʻlsalar ham, bu yerda




qizlar uni yechintirib, yangi sarupolar kiydirdilar.
Boshiga kashmiri sholni gʻalati — satangcha qilib
oʻradilar. Bilaklariga oltin halqalar, barmoqlariga olov
toshli uzuklar taqdilar. Keyin uni qat-qat shohi
koʻrpachalarga oʻtqazib, oldiga dasturxon yozdilar.
Ketma-ket tortilgan turli taomlardan, shirinliklardan
Dildor, goʻyo oʻlim hukmini kutganlardek, boʻg£ilib,
ogʻziga tariqcha ham solmadi.

Qizlar bir-birlari bilan pichirlashib dasturxonni
yigʻib chiqib ketganda, vaqt alla-palla boʻlgan edi.
Birdan eshik ochilib, bir ayol kirdi. Dildor choʻchib,
yalt etib qaradi. Ayol oltmish yoshlarda bo`lgan, chuvak yuzi, torgina peshonasi chuqur ajin bilan qoplangan, lekin oʻrta yoshli tannoz xotinlarday yasangantusangan edi. Dildor hali qizlar oʻzaro gaplashganda,
qandaydir qoʻrquv va ehtirom bilan: «Gulchehrabibim
oʻzlari shunday buyurdilar» yoki sirli tovush bilan
sekingina: «Gulchehrabibim chaqiradilar», deb yodlagan ayollari shu boʻlsa kerak, deb tusmol bilan ixtiyorsiz ravishda oʻrnidan turdi. Kampir yaqin kelib,
tajribali qarash bilan qizni boshdan-oyoq nazardan
oʻtkardi. Uning kashmiri roʻmolini qoʻl uchi bilan
tuzatib qoʻydi.

— Otingiz nima? — soʻradi kampir soxta muloyimlik bilan.

— Dildor, — yerga qarab, sekin javob berdi qiz.

— Daladanmisiz? — oʻzgargan tovush bilan soʻradi
kampir.

— Ha,

— Otingiz yaxshigina, ammo husningizcha koʻrkam emas, — kulib dedi kampir. — Endi birov otingizni soʻrasa, Dildorxonbegim deyingiz. Oʻtiring,
jonim.

Dildor bilan kampir qarshima-qarshi oʻtirishdi.
Kampir unga yurish-turish, kiyinish va saroydagi tartiblar haqida soʻzladi. Podshohning huzuriga kirganda
o`zini qanday tutish va unga muomalada zinhor-bazinhor noziklik koʻrsatib, hazratning muborak
koʻngillarini ochish toʻgʻrisida koʻp narsa oʻrgatishga




tirishdi. Dildor ogʻiz ochmadi. Koʻksi siqilib,
allanechuk essizday oʻtirdi. Kampir tashqaridan bir
qizni chaqirib, oʻrin soldirdi. Keyin chiqib ketish oldida uqtirdi: «Qizim, tinchgina uxlang, hech nimadan
xavflanmang, atrofingiz to`la odam; biron yumushingiz boʻlsa, eshikdagi qulni chaqirursiz».

Bu kechani Dildor mijja qoqmay oʻtkazdi. Ertalab
qizlar kirdi. Dildordan hol-ahvol soʻrashdi, uning
rangiga qarab: «Yotinqiragansiz, keyincha oʻrganib
qolasiz. Biz ham boshimizdan oʻtkazganmiz», deyishdi. Nonushtadan keyin Dildorni адо"уатда-до"ушау,
bogʻchaga olib chiqishdi. Na muattar chamanzorlar,
na muhtasham koʻshklar, na kumushlangan hovuzlar,
na chiroyli qafaslardagi qushlar — hech nima uni qiziqtirmadi. Chuvillashgan qizlar orasida ozgina kezib,
o“z xonasiga kirdi-da, qamalib oldi. U har dam
mash'um bir soatni kutar, ichidan titroq bosar edi.

Uchinchi kun kechasi Gulchehrabibi kirdi. Uning
sochlarini yuvdirib, gul suvi bilan pardozlab, yengil
yupqa shohi koʻylak kiydirdi. Dildor qaygʻuda yonib,
tashqaridagi har bir oyoq tovushidan butun vujudini
titroq bosib, yarim kechagacha yigʻlab oʻtirdi. Qaynoq
yoshlar bilan yuzlari yondi. Lekin yarim kechada kampir, oʻz-oʻziga soʻzlaganday: «Sulton hazratlarining
kayflari baland ekan, oyoqda ham turolmaydilar», deb
mingʻirladi-da, yotib uxlashga buyurdi. Dildor har
oqshomni iztirob bilan qarshiladi. Ammo uni podshoh
toʻshagiga yetaklash kampirga muyassar boʻlmadi. Bir
hafta oʻtgach, Husayn Boyqaroning birdan ovga
joʻnaganligi xabari tarqaldi. Bu orada Dildorning husnini qizlardan eshitgan Xadichabegim uni oʻz qoshiga
chaqirtirdi. Dildorni koʻrish bilan malika uni oʻzining
xos kanizaklari qatoriga qoʻshdi. Xadichabegim podshohning sevikli, e'tiborli xotini edi. U juda hiylakor,
zimdan ishlovchi edi. Vazirlar, beklar bilan til biriktirib, siyosatda o“z ra'yini oʻtkazishga, podshohni oʻz
qoʻlida oʻynatishga tirishar edi. Xadichabegim hali
husni so“lmagan nozu ishvali ayol boʻlsa-da, yosh,
husndor qizlarnnig podshohga uchrashuvidan qoʻrqar




edi. Chunki bir vaqtlar uning oʻzi ham faqatgina
goʻzal saroy xonimi edi. Mana, nozu ishvasi bilan,
koʻproq makru hiylasi bilan, podshohning suyukli
xotini boʻlib oldi. Boshqalar bu poyaga koʻtarila
olmaydimi?

Shu kechadan boshlab Dildor butun borligʻini
dahshatli kecha kabi qoplab olgan vahmdan qutuldi.
Durust, uning e'tibori pasaydi, endi unga qizlar xizmat qilmaydi, uning oʻzi boshqa kanizaklar qatorida
Xadichabegimning xizmatlarini lom-mim demay
bajaradi. U endi avvalgiday, alohida xonada emas, bir
koʻp kanizaklar bilan birga ortiqcha bezaksiz xonada
yashaydi.

U shunday taqdirga benihoyat sevindi.

Dildorning yagona orzusi, yagona maqsadi
Arslonqulga erishmoq edi. Ammo, na qilsinki, bu dargohdan qochish mumkin emas. Podshohning nikohida boʻlgan xotinlari posbonlar, haram ogʻalari bilan
uncha hisoblashmay, koʻpincha ularni qoʻlga olib,
sarbast yashaydilar. Ammo haramdagi kanizaklarning
har qadami, koʻzlarining har jilvasi qattiq nazorat ostida...

Suyukli yigit qayerda, mehribon achasining holi
nima boʻldi — Dildor hech nima bilmaydi. O`z toʻdasi
ichidagi gʻarib, koʻngli yarali qizlar bilan hasratlashadi. Pana-panada koʻz yoshlarini yum-yum quyib,
ikkinchi yilni oʻtkazadi.

Dildor qolgan sheriklaridan birontasini uchratib,
hasratlashish uchun tashqari chiqdi. Shovqin-suronsiz
saroyda zerikkandan boʻlsa kerak, odatda tund, kamgap, dagʻal, zaharli axta qul daraxt orqasidan paydo
boʻldi-da, Dildorning roʻbaroʻsiga kelib toʻxtadi;
xunuk jilmayib, gapga tutishga tirishdi. Quloqlariga
halqa osilgan bu axta qul yoshi qirqdan oshmagan
boʻlsa ham, yuzi qarimsiq burushgan, yelkasi turtib
chiqqan, ayanchli bir maxluq edi. Uning xira koʻzlari,
bu yerda xotinlarga poyloqchilik qilgan baxtsiz boshqa
bir koʻp axta qullarniki kabi, hamisha ilojsiz gʻazab
bilan yonar edi. Bu qullarning yuzlarida, ko`zlarida,




bir lahza boʻlsin, shodlik uchquni yonmas, ularning
butun vaziyatida, harakatlarida ichki mash'um bir
siniqlikning g“ami ochiq sezilar edi. Bu ayanchli badbaxt odamlar saroyning tutqun qizlarining boshiga bitgan balo edi. Ularning hammasi — xoh yosh, xoh qari — firibgar, g'iybatchi, zolim; «muhabbat», «erkinlik» soʻzlarining, hayotiy mayllarning dushmani edi...

Dildor bulardan har vaqt nafratlangani uchun
miljinglagan axta qulga quloq solmasdan oʻtib ketdi.
Achchiqlangan qul lapanglab, Dildorning yoʻlini
toʻsdi:

— Haddingizdan oshmang, oyim, hamma
siringizni bilamen. Piq-piq yigʻlaysiz, hayitda kiyimsiz
qolgan qizday oʻksinasiz, qo`lingizni chakkangizga
tirab, «uh» tortasiz. Mana, hozir bu daricha oldida
nimalarni oʻyladingiz? Ko`zimdan qochib qutulolmaysiz.

— Joʻna, bir nafas tinch qoʻy! — jerkib dedi
Dildor.

— Ko`chadan ishq axtarasiz, bilamen...

Dildor bu tuhmatchi bilan gʻidi-bidi qilishni istamasdan, burnini jahl bilan jiyirdi-da, ketaverdi. Hovuz
boʻyidagi supadan qizlar ovozini eshitdi. Gulzor
boʻylab yurdi. «Kel, yuraging qonga toʻ“lmadimi?» deb
kanizaklar qarshiladi.

Bu yerda Xadichabegimning eng e'timodli kanizagi — Davlatbaxt, ikkita turkman goʻzali — Xumor va
Asalxon ham eronlik nafis ayol — Zulfizar oʻtirishar
edi. Davlatbaxt Xadichabegimning ba'zi bir maxfiy
yumushlarini bajarish uchun bu yerda qolgan edi.
Turkman qizlari Husayn Boyqaroning Opoqbegim
degan xotinining kanizaklari boʻlib, qoʻshni binoda
turganlari uchun bu tomonlarga ko`pincha chiqib turishardi. Ipaklarga chulg'angan kanizaklar, birinchi
qarashda beparvo-begʻam, taqdirlariga tan bergan kabi
koʻrinsalar-da, tuslarida qandaydir siqilganlik, koʻzlarida doimiy bir malol, harakatlarida horgʻinlik tuyular
edi. Yuraklarida tugʻilgan ehtiros qiynogʻi, qoniqmagan orzularning alami ularning yosh, yorqin husniga




koʻlanka tashlagan edi. Boʻsh vaqtlarda ular koʻpincha
ishqdan, eski va hozir ertak qahramoni kabi tuyulgan
yordan, mard sipohilardan soʻzlashar, kechalarni
mungli xoʻrsinishlar bilan oʻtkazar edi.

— Yana kim toʻgʻrisida pichir-pichir?! — norozilanib qichqirdi Dildor.

— Oʻtir, bilib olasan, — dedi Xumor.

Dildor Eron goʻzali Zulfizarning yoniga oʻtirdi.
Soʻz podshohning ba'zi xotinlarinnig yashirin muhabbati, ba'zi gʻ“unchachilar! bilan begimlarning orasida
boʻlgan mojarolar, Zubayda ogʻacha degan bir gʻunchachining homilador boʻlganligi va shunga oʻxshash
haramning ichki, oddiy hayoti ustida borar edi. Dildor
yuzini ters burdi.

— Qo'ʻyinglar, bu behuda gaplardan nima foyda!
Uh, yuragim shunday siqilib ketdiki...

— Yurakning dardini dardlashish bosadi, quloq
sol! — dedi Davlatbaxt qalam bilan chizgandek nozik
qoshlarini oʻynatib.

— Yoʻq, Davlatbaxt opa, eng yaxshisi, bir oz
cholgʻu chalaylik.

— Bu taklifga men ham tarafdormen, — dedi
shahlo koʻzini suzib, turkman goʻzali Xumor.

Dildor yugurib borib, Davlatbaxtning xonasidan
g'ijjak, tanbur, daf keltirdi. Davlatbaxt tanburni,
noziknihol, gʻamgin, xayolchan Asalxon dafni, Zulfizar g'ijjakni oldi. Asboblarni asta-sekin chertib,
sozlab turilarkan, haligi qul xoʻmrayib oʻtaverdi.
Davlatbaxt uni soxta tabassum bilan imladi, qulogʻiga
bir nima shivirlagach, u yumshadi, uchlari asta tebranib turgan sarv ogʻochlarining tagiga borib oʻtirdida, mudray boshladi.

— Navoiy janoblarining yangi bir g'azalini eshitdim. Oh, koʻnglimga yoqqanidan faryod qilayozdim,— tanburning quloqlarini burab, chertib turib dedi Davlatbaxt,— soʻzini bilsaydim, sizga aytib berardim.

“Podshoh nikohida boʻlmagan saroy xonimlari.




— Qayerda eshitdingiz? — qiziqib soʻradi Dildor.

— Tunov kun Xadichabegimning xos ziyofatlarida
xizmat qildim. U yerda Hirotning eng usta sozchilari,
eng shoʻx bekzodalari bor ediki, ularning bir boqishlariga umrbod qul boʻlib, xizmat qilmoqqa rozi edim.
Majlisda juda shirin kuylar aytildi. Ammo Navoiy
janoblarining gʻazali koʻnglimni uzib oldi-da... Gʻazal
shunday boshlanadi, shoshmanglar.

Davlatbaxt qalam qoshlarining uchlarini bir-biriga
tegizib oʻyladi, sekin-sekin, mayin tovush bilan o`qidi:

Din ofati bir mug'bachaiy mohliqodur,
Mayxorayu bebok.

Kim ishqidan oning vatanim dayri fanodur,
Sarmastu yaqom chok...

Davlatbaxt chiroyli, yirik koʻzlarini xayolchan
suzib, jim boʻldi. Dildor: «Yana u yogʻi?» deb qistadi.
Davlatbaxt silliq, qora sochli boshini afsus bilan
tebratdi. Qizlar soʻz durlarining uzilganiga qayg'urishdi. Keyin gʻazalning shu boshlangʻichini esda
qoldirish uchun har biri oʻz holiga takrorlamoqqa
boshladi. Dildor Davlatbaxtga yalindi:

— «Koʻrgali husningni» boʻlsin!

— Yoʻq, Hofiz Sheroziydan oʻqiymiz. Navoiyning
g'azallariga muncha ishqingiz tushmasa! — oʻzini bilimdon koʻrsatib, kekkayib gapirdi Zulfizar.

— Yolgʻiz menga emas, Navoiy butun elimizga
yoqadi, — dedi achchiqlanib Dildor. — Nega desangiz, Navoiyning soʻzlariga tushunamiz. Har bir soʻzi
koʻnglimizga oʻtdek yopishadi. Siz degan shoirlarning
hammasi nuqul tojiki yozishgan.

Oʻqimishli, she'rni anglaydigan Davlatbaxt tabassum bilan Dildorning fikrini tasdiqladi.

— Toʻgʻri, men forsiycha she'rlarni ancha oʻqiganmen ham sevamen. Ammo Navoiy janoblari oʻzga
olam... Hazrat Jomiydan ham afzal koʻramen.

Musiqiy mayin tovlanishlar, mavjlar bilan yangrab, yuksala bordi. Tanbur chalgan Davlatbaxt max



mur koʻzlarini mubham bir nuqtaga tikkan holda, bulbul ovoziday toza, iliq ovoz bilan sayrab ketdi:

Ko'rgali husningni zoru mubtalo bo'ldim sango,
Ne balolig“ kun edikim, oshno bo'ldim sango...

Boshlar sehrli sadolar ta'siri bilan asta chayqaldi.
Xino qoni bilan bezalgan barmoqlar daf'da oʻynarkan, Dildor koʻzlarini dardchil suzib, beixtiyor ravishda kuyga qoʻshildi.

Musiqiy va kuyga atrofdan yigʻilgan qizlar bir-birlarini asta turtib, Dildorga ishorat qilib: «Balo ekanku», deb shivirlashar edi. Kuy bitgandan soʻng ular
Dildorni quchoqlashib tabriklashdi. Chunki Dildor
oʻz holicha pana-panada qoʻshiq aytib yursa ham,
lekin qoʻshiqchi qizlar bilan ko`pchilik orasida aytishmas edi.

Qoʻshiqchilarnnig adadi borgan sari ortdi. Turkiy,
forsiy eng mashhur gʻazallar birin-ketin aytilmoqqa
boshlandi. Lekin bosh haram og'`osi birdan paydo
boʻlib, quvonchli, yorqin kunni toʻsatdan bulut bosgan kabi qizlarning serzavq samimiy ulfatchiligini
buzdi.

— Bas, bas! Hadlaringdan oshdilaring, adabsizlar!— boʻyin tomirlarini qabartirib, zug“um bilan chiyilladi haram ogʻasi. Bu keksa badjahl! quldan hamma
qizlar zir titrar edi. Yolgʻiz kanizaklar, ismsiz gʻunchachilargina emas, balki erka, suyukli g“unchachilar,
hatto podshohning xotinlari ham u bilan hisoblashmoqqa majbur boʻlib qolardilar.

Qizlar musiqiy asboblarni quchoqlab, qoʻrqa-pisa,
«gʻing» demasdan, har yoqqa taralar ekan chol
qichqirdi:

— Xadichabegimni kutib olmoqqa tayyorlaninglar!

Davlatbaxt jonsarak boʻlib, hamma qizlarni
toʻpladi va har qaysisiga ayrim yumushlarni buyurdi.

Xadichabegim, har vaqtdagi kabi, tantana bilan
kirib keldi. Uning egnida oltin gullar ishlangan toʻq
qizil xitoyi shoyidan juda uzun va keng koʻylak boʻlib,

! Musiqa asbobi (muh.).




etaklarini bir necha qizlar barmoq uchlari bilan tutib
kelar edilar. Boshida koʻkimtir shohidan sallacha —
dakana, bu dakana va favqulodda uzun ko`ylak Xadichabegimning boʻyi-qomatini baland koʻrsatardi.
Dakanaga turli katta-kichiklikda va bir-birlarining
ranglarini, tovlanishlarini ajoyib suratda yorqin
ochadigan qimmatbaho toshlar — yoqut, la'li zabarjadlar, yirik durlar va gavharlar juda mohirona qadalgan. Dakananing uchida oltin bandli, ko`rkam, yengil
jig'a hilpirar edi. Xadichabegimning yuzi upa-elik
bilan shunday moʻl belangan ediki, asli tusini ayirish
mumkin emasdi.

Haramdagi barcha ayollar, salom bergan kelinlar
kabi, engashib qarshiladilar. Xadichabegim, hech
kimni payqamagan kabi, magʻrur va beparvo koʻrinardi. U oʻz orqasida ergashtirib kelgan va deyarli bir
xilda kiyingan yuzlarcha goʻzal kaniz qizlar va ro“dapo
qullar bilan ohista yurib, bogʻning oʻrtasidagi koshona
uyga kirdi.

Oqshomdan soʻng Xadichabegimning ziyofati
boshlandi. Toʻrda, ipak toʻshaklardan iborat balandlikda Xadichabegim oʻtirdi. Uning orqasida bir toʻda
qizlar oyoqda turishardi. Oʻng va soʻl tomonida podshoh xonadoniga mansub boʻlgan e'tiborli ayollar...
Bulardan pastroqda beklarning, vazirlarning xotinlari
ham Hirotning ulugʻ, mashhur oilalaridan kelgan
goʻzallar oʻtirishardi. Devorlariga oltindan naqshgullar ishlangan, turli ipak jihozlar yonib-yashnab turgan bu katta uyning hashamat va bezagi yolgʻiz birinchi marta koʻrganlarnigina emas, balki yuzlarcha
marta tomosha qilganlarni-da, ancha vaqtgacha
hayratga soladi, chunki bu yerda har vaqt yangi-yangi,
aqlga sig“maydigan bezaklarni uchratish mumkin.
Bukun hammaning koʻzini oʻziga qadagan narsa
Xadichabegim yonidagi xontaxtada katta kumush
barkash ustiga oʻtqazilgan ajoyib daraxt edi.
Balandligi, chamasi, uch gaz, tanasining yoʻgʻonligi
odam boldiriday boʻlgan bu daraxt tamom oltindan
ishlangan edi. Kumush barkashdan oʻsib chiqqan oltin




йагахг баг уодда эпожаг, ус" оп-писПКа поудааг
otgandi. Uning yaproqlari koʻk zabarjaddan, novdalarining uchlarida sargʻish durdan, yoqutdan
oʻntacha yirik, yumaloq va porloq mevalari bor edi.
Oltin daraxtning butoqlarida kichkina, chiroyli
qushchalar qoʻnib turadi. Qushchalar oyoqlaridan
tumshuqlariga qadar rang-barang qimmatbaho toshlardan xuddi jonliday ishlangan. Ba'zi qushchalarning
qanotlari yozilgan — ular goʻyo uchib tushmoqchiday... Ba'zilari esa tumshuqlari bilan porloq mevalarni
choʻqib turadi.

Dasturxonchi qizlar xilma-xil ovqatlar va shirinliklar bilan dasturxonni yashnatib yubordi. Dildor,
Xumor va Asalxon soqiylik qilishdi. Ular qopqoqlariga yirik dur yoki olovday yongan la'l, jo“mraklari uchiga yoqut yoki zabarjad qadalgan, feruzalar bilan bezalgan kichkina koʻzachalardan oltin piyolalarga may
quyib, kumush laganlarga teradilar. Dastlab Xadichabegimning qoshiga borib, uch marta bukilib, ta'zim
bilan qadahni tutadilar. Soʻng orqaga burilmasdan,
asta-asta qaytadilar. Boshqalarga esa bukilmasdan,
nozik ta'zim bilan qadah tutadilar.

Xadichabegim xiyla koʻproq ichib, ba'zi yengilliklar qila boshlagach, saroydagi tadbirli keksa ayollar
oʻzaro imo bilan kengashib, mayni toʻxtatishdi.
Diqqatni chalgʻitish uchun cholgʻuchilarga, raqqosalarga ishorat qilishdi. Hirotning mashhur sozandalari
ishga tushdi. Bularning orasida endi badani, husni
yetib toʻlishgan qizlar, tishi tushgan satanglar bor edi.
G'ijjak, tanbur, chang, ud, nay, daf va hokazo yangradi. Qoʻshiqchi ayollar turkiy, forsiy g'azallarni ayollarga xos mayinlik va noz bilan kuylashdi. Saroyning
raqqosalari guruh-guruh boʻlib — har guruh ayrim
kiyimda — turkona, hind, arab, eron raqslarini
bajararkan, bazm avjiga mindi. Chapaklar inoq qarsilladi. Ba'zi ayollar goʻzallarning shoʻx raqslari va kuchli may ta'siri ostida yengiltaklik qilib, xushomadlar
qila boshlashdi. Mast qahqahalar uyni toʻldirdi.
Pardoz bilan qizartilgan yuzlarni may yana kuchliroq




olovlantirdi. Surmali koʻzlarning qora shu'lasi yana
yorqinroq yondi.

O`yinchilar noz va ehtiros bilan maqomga shox
tashlab, xinadan guldor barmoqlarini dudoqlari bilan
yengil tishlab, dastlab Xadichabegim qarshisida
koʻzlarini suzar, qoshlarini uchirar, yumaloq koʻkraklarini dirillatardilar-da, soʻng yana katta uy sahnida,
ipak gilamlarda uchardilar.

O'ʻyinchilarning ikkinchi guruhi atlas ko`ylaklarini
hilpillatib, gir aylangandan soʻng ta'zim bilan oʻrtadan
chiqdi. Koʻzlar sabrsizlik bilan yangi oʻyinchilarni
kutarkan, Xadichabegimning ishorati bilan bir necha
bo`gʻcha keltirilib, uning yoniga qoʻyildi. Bu har nav
ayol saruposi — Xadichabegimning in'omi edi.
Cholgʻuchilar, qo`shiqchilar va Xadichabegimga yoqib
qolgan ba'zi ayollar sarupolarni bukula-bukula qabul
qildilar. Bazm kutilmagan vaqtda tamom boʻldi.
«Xadichabegim charchabdilar», «Xadichabegimning
boshlari ogʻribdi», degan gaplar bir zumda quloqdanquloqqa oʻtib, majlis ahli oʻrnidan turdi. Xadichabegim e'tiborli ayollarga mehmonnavozlik yoʻsinida
yoqimli bir necha soʻz aytdi va umumga: «Xush qol
inglar», deb eshikka qarab ulugʻvor yurdi. Hovlida
dasta-dasta shamlarni baland koʻtargan xodimalar
malikaning ikki tomoniga oʻtdi. Kanizaklar, mehmonlar qiy-chuv bilan xobgohga qadar uzatib, tarqalishdi.

Xobgohda Xadichabegimni qizlar yechintirib, kechalik kiyimlarini kiydirishdi. U par yostiqqa yonboshlagach, Dildor darrov uning oyoqlarini uqalay
boshladi.

— Bas endi, ketinglar! Davlatbaxt, sen qol! —
buyurdi Xadichabegim.

Qizlar orqalari bilan yurib, eshikka kelganda bukilib chiqishdi.

Davlatbaxt malikaning ishorati bilan eshik va
darichalarni berkitdi-da, unga yaqin oʻtirdi.

— Hech nima eshitdingmi? — shipga qarab soʻradi
Xadichabegim.

Davlatbaxt shivirlab dedi:




— Hazrat podshohning koʻngillarini yangi bir
gʻunchachi asir etibdi. Har kun u bilan emishlar...

— Qayerdan eshitding? — boshini koʻtarib, jiddiy
soʻradi Xadichabegim.

— Xonzodabegimlarnikida...

— Podshohning baxtiga, Xurosonda goʻzallar koʻp,
ne qilamiz? — dedi xoʻrsinib Xadichabegim. — Xoʻb,
mening (02 ПШда u yerda hech nima demadilarmi?

— Sizni aybladilar, ba'zi vazirlarni qoʻlga olgan
emishsiz...

Xadichabegim labini tishladi-da, xavfsiranib, dedi:

— Ochiqroq gapir, qaysi vazirlarni tilga olishdi.
Men ular bilan nima qilgan emishman?

— Yaxshi uqib ololmadim, juda til uchida soʻzlashadilar.

— Men hamma vaqt senga aytaman-ku, — dedi
Xadichabegim achchigʻlanib, — dushmanlar orasiga
kirganda oʻzingni gʻaflatga sol, lekin esu hushingni
toʻpla, deb...

Davlatbaxt, ezilganday, boshini quyi soldi, ro“molining shokilasini himarib, jim oʻtiraverdi. Xadichabegim boshini yana yostiqqa tashladi.

— Mirzo bu kecha qayerda boʻladi?

— Popoog'ʻachanikida...

— Buni toʻgʻri iskabsen, — kuldi Xadichabegim. —
Endi chiqib ket, men bir oz orom olay. Sen uxlama,
bu kecha yumushlaring bor, men yoʻqlatgan onda
hozir boʻl!

O'n ikkinchi bob
I

Binafshabog“ koʻklam nurida choʻmiladi. Hindikush togʻlaridan esib, Hirot viloyatiga salqin nafas
yoyib oʻtuvchi shamollar sarvzorlarda izgʻiydi.
Hamma yoq gul. Binafshalar mayin ranglari, nozik
boqishlari bilan koʻzlarni beixtiyor mast etadi. Da



raxtlarga chirmashgan aymoqi gullar yorqin havoda
yangi qorday uchqunlanadi. Yam-yashil chimdan uqa
tutgan va uchlari ogʻochliklar qoʻyniga kirib yoʻqolgan
toza yoʻllar boʻylab gulsafsarlar yashnaydi.

Navoiy bog`chada tanho kezar edi. U bir oz charchagan. Har kungidek, bukun ham bir talay kishilarni
qabul qilib, endigina boʻshagan edi. Olimlar, shoirlar,
mansabdorlar, dehqonlar, faqir talabalar, musofirlar,
navkarlar — hammasi yordam, najot uchun yo
boʻlmasa dalda olish, yoki dardlarini ochib, koʻngilni
boʻshatish uchun murojaat qilgan.

Shoir ola chalpoq yoʻlda, koʻlanka bilan quyoshning ajoyib shoirona oʻyini bilan toʻlgan yoʻlda, astasekin yurib, ochiq sahnga chiqdi. Bu yerda mashhur
bogʻbon Darvesh hoji shaftolu, olihirot koʻchatlarini
oʻtqazmoqda edi.

— Hormang, mavlono Darvesh!

— Assalom, marhamat qiling, taqsir, — ishdan qoʻl
uzmay dedi Darvesh hoji.

— Kayflari nechik?

— Alhamdulillo, soyayi davlatingizda hech
narsadan tashvishimiz yoʻq.

Mehnatni, hammadan koʻra mehnatda mohirlikni
sevgan shoir zamon bogʻbonlarining ustodi hisoblangan Darvesh hojining — kichkinagina, jikkak, harakati
tez choʻqqi soqol cholning ishiga diqqat bilan qarab
turdi. Uning yasagan payvandlarini bir-bir koʻzdan
kechirdi. Ba'zi maslahatlar xotirga kelsa ham, lekin
bogʻbonning fe'lini yaxshi bilganlikdan aytishga botinmadi-da, oʻzicha yer ostidan kulib qoʻya qoldi.
Darvesh hoji hech kimning fikri bilan kelisholmaydigan oʻjar, kajbahs edi.

Bir vaqtlar bu bogʻbon Navoiyning «Fig'ʻoniya»
bog`chasida ishlaganda, Jomiy ora-sira kelar va koʻchatlarni qayerga va qanday oʻtqazish toʻgʻrisida oʻz
ra'yini soʻylar, Darvesh hoji esa ulug“ shoir va pirning
hech bir soʻziga unamas, u bilan janjallashar ekan.
Keyin Navoiy bu voqeani eshitib, juda zavqlangan.
Jomiy ham kula-kula koʻp yerda hikoya qilgan.




Navoiyning soʻzlashga botinmay turganini sezdi
shekilli, Darvesh hojining oʻzi gap ochdi. Odati
boʻyicha, uzuq-yuluq soʻzlar bilan payvandlarni
tushuntirdi-da, keyin, birdan uni unutganday, ishga
berilib ketdi. Navoiy qaytib, gulzor oldidagi supaga
solingan ipak gilamga oʻtirdi. Daraxtlar orasidan tushgan quyoshning oltin halqalari gilamda oʻynaydi.
Olma, noklarning gulbarglari yerga, gilamga, shoirning ipak toʻniga, qor parchalari kabi erinchak
yog`adi. Tovuslar ko`rkam dumlarini yelpig`ich kabi
yoyib, asta magʻrur yurishadi.

Sohib Doro' bir quchoq kitob bilan paydo boʻldi.
Beoʻxshovgina oʻralgan katta sallali, sertavoze, kamtarin, oʻqimishli bu mulozim kitoblarni avaylab,
Navoiy oldiga qoʻydi. Bular eng yaxshi kotiblarga
berilib koʻchirtirilgan turli mavzulardagi katta-kichik
asarlar edi. Shoir bu kitoblarning mazmunini yaxshi
bilgani uchun, koʻproq shakliga diqqat qildi. Guldor
charm muqovalarning husni va pishiqligini yaxshilab
koʻrib, asta varaqlab, kitobning qalamini, oltin bilan
yongan chiziqlarni, yozuvni ihota qilgan rasmlarni
tomosha qildi. Har sahifa, jonli chamanzor kabi,
koʻzni quvontiradi, ba'zi kitoblar Behzodning bemisl
ingichka, sehrkor bo`yoqlari bilan ziynatlangan edi.
Navoiy Behzod san'ati haqida hayajonlanib gapirdi.
Sohib Doro ham toʻlib-toshib yosh rassomga boʻlgan
muhabbatini soʻzladi.

Gulzor oralab yosh yigitcha Haydar kelib chiqdi.
Bu Navoiyning marhum togʻasining oʻgʻli edi. Shoir
unga oʻgʻlidek boqardi. Qimmatbaho ipaklik kiyimlarni beparvolik bilan kiygan, mast koʻzlari beqaror yongan Haydar shoir bilan har vaqtdagiday, ehtirom
ila, lekin betakalluf koʻrishdi-da, kitoblarni shoshibpishib koʻzdan kechira boshladi. Navoiy yuragi
g'“uborsiz, rind tabiatli yigitchaga kulib qarab turdi-da,
soʻradi:

— Bu ishlar toʻgʻrisida ne fikr bayon qilursiz?

' Navoiyning yaqin xodimlaridan biri. O`qimishli va shoir edi.



Haydap kitoblarni taxlab, Sohib Doroga topshirdida, bir zum oʻylab, javob berdi:

— Behzod hamma narsani jonlantiradi. Uning
san'ati mo''jizadir. Ammo bu kitoblarni bitgan xattotlar nuqsondan xoli emaslar. Xattotlarnnig sultoni
Sultonali qachon Mashhaddan keladi? Bu kunlarda
uning qalami shunday gʻavgʻo koʻtardiki, Hirotda qayerga borsangiz Sultonali haqida eshitasiz.

Sohib Doro Hirotda ham Sultonali qadar goʻzal
hattotlar borligini soʻzladi, lekin Haydar bilan bahslashishni istamaganidan, kitoblarni qoʻltiqlab, tezgina
joʻnab qoldi. Navoiy Sultonalining Hirotga chaqirilganini bildirdi. Yozuv san'atida Sultonalining iste'dodi va uning ustodi Azhar Hirotiy haqida shoir qiziq
ma'lumot berdi. Keyin Haydarning mashg`ulotlari
toʻgʻrisida soʻradi. Musiqiyda bilimlarini chuqurlatishni uqtirdi. Haydar oʻzining yangi g'azallarini yoddan
oʻqib berdi. Navoiyga uning shoʻx oshiqona gʻazallari
maqbul boʻldi. Lekin katta shoir boʻlish uchun ilm
kerakligini, shuning uchun koʻp vaqtni mutolaaga
berish zarurligini soʻzladi. Haydar birdan askarlik
orzusida boʻlganini aytib, kengash soʻradi. Navoiy
uning orzusini uning qarorsizligi natijasi deb tushunganidan, dastlab qovogʻini solib, sukut qildi. Lekin
Haydar butun koʻngli askarlik ishqi bilan to`la ekanini isbot etmoqqa tirishdi:

— Ota-bobolarim,— dedi u shavqlanib,— she'r va
musiqiy bilan qilich va yoyni g'oyat goʻzal joʻr qilganlar. Men ham bu yoʻlni tanladim. Ajabo, mumkin
emasmi?

— Nega mumkin boʻlmasin? — dedi Navoiy jiddiy
tikilib. — Jang maydoni yigitlarga husn bagʻishlaydi.
Yigit uchun mardlik, qahramonlikdan oʻzga ulugʻroq,
oliyroq bir fazilat bormi? Yurt va davlat uchun oʻt va
suv kechib, zafar bayroqlarimizni, quyosh bayrogʻi
kabi, baland koʻtaruvchi olijanob bahodirlar kerak.
Lekin inson har bir hunarga, har bir mashg'ulotga
xolis niyat bilan, samimiyat va ishq bilan kirishmogʻi
lozim. Ishq boʻlmasa, kishi hech bir ishda muvaf




faqiyat koʻra olmas. Agar yuragingizda jangovarlik
ishqining mavjlarini sezsangiz, askar boʻlingiz, men
sizni faqat tabriklaymen.

Haydar quvondi. Qilichboz, mard yigitlar haqida
shavq bilan gapirib turarkan, bir necha mulozimlar kelib
qolishdi. Haydar ularga qarab, vaziyatlaridan ularning
vaqtlari tig'iz ekanini sezdi-da, soʻzini chala-chulpa
tugatib, xayrlashib katta bogʻ ichida gʻoyib boʻldi.

Mulozimlar Navoiyning ota-bobosidan qolgan yerlaridagi dehqonchilik ishlarini boshqaruvchilar edi.
Shoir ular bilan qoʻsh va ekinlar haqida, dehqonlarning tirikchiligi va narx-navo haqida uzoq ham batafsil
gapirishdi. Omborlarda qolgan oʻtgan yilgi gʻallaning
bir qismini qoʻshinga va bir qismini beva-bechoralarga
ulashib bermoq istagini soʻzlab, bu ishga tezda tayyorgarlik koʻrishni buyurdi. Shoir bir nafas orom
olmoq uchun toza, bahavo bir xonaga kirdi.

Peshindan keyin supaga mehmonlar keldi.
Bularning koʻpi uning har vaqtki hamsuhbatlari —
olimlar, shoirlar, musiqiychilar edi. Ba'zilari bu uch
sohani ajoyib ravishda birlashtirgan edilar. Har holda
mehmonlar orasida gʻalati, maroqli odamlar bor edi.
Mana, toʻrda oʻtirib, bir soʻzlab, oʻn kulgan savlatli
olim Mir Mirtoz. U yoshlikdan boshlab turli ilmlar
bilan mashgʻul. U kecha tong otguncha, kunduz
oqshom boʻlguncha mutolaa qiladi. Biron kishi bilan
masala talashgunday boʻlsa, oʻzini ham, vaqtni ham
unutib, yetmaguncha qoʻymaydi. Buning ustiga, u
shatranjga shunday oʻchki, biron oʻyinchi duch kelsa,
haddi boʻlsin qochishga! Ikki oʻyinchi yoʻliqsa, biri
bilan oʻynarkan, ikkinchisining etagini mahkam ushlab oʻtiradi: «Oʻynab ket» Oʻ`qtin-o“qtin she'r ham
toʻqib qoʻyadi. Uning yonida oʻtirgan oʻrta yoshli,
qotma, koʻzlari shoʻx olim ozarboyjonlik Xoʻja
Gʻiyosiddin Dehdorning ajoyib xislatlarini ba'zilar
toʻqqizga, ba'zilar oʻn ikkiga olib boradilar. Gʻiyosiddin Dehdor har qaysi fanda qizgʻin va maroqli suhbatlashadi. Juda ta'sirli ovoz bilan ashula aytadi.
Qissaxonlikka boshlaganda, hayratdan hammaning




ogʻzi ochiladi. Har nav taom tayyorlashda har qanday
mohir oshpazni yoʻlda qoʻyadi. Yana u mislsiz taqlidchi. Bir vaqtlar, Navoiyga ilk mehmon boʻlgan kuni,
u oʻz qobiliyatlarini bir-bir koʻrsatib, nihoyat, bir
chekkada turishgan qul bilan choʻrini taqlid qilganda,
butun majlis ahli kula-kula dumalashgan ediki, bu
voqea oʻsha kuniyoq butun Hirotga ovoza boʻlgandi.
Shoir Sadir kotib hamisha mast-alast edi — na
harakatida, na soʻzida tabiiylik bor! Shoir Mavlono
Ayoziy oʻz she'rini majlisga oʻqib berishdan avval uni
shunday mubolagʻa bilan maqtar ediki, she'rning opochiq nuqsonlarini ham tanqid etmoqqa kishi iloj
topolmay qolardi.

Navoiy supadan pastga tushib, jamoani tabassum
bilan qarshi oldi; mehmonlarni yuqori oʻtqazib, oʻzi
quyiroqqa chordona qurdi-da Shayx Husayn jarrohga
murojaat etdi:

— G'oyat nozik amaliyotlar! qilmishsiz, bizni ham
ogoh etingiz.

Tund, kamgap, keksa jarroh quyuq qoshlari ostidan qattiq qarovchi koʻzlari bilan majlisga bir qarab
olib, boshqalarning ham diqqati unda ekanini payqagach, «Tilga olurga arzirlik bir nima yoʻq», dedi-da,
har bir soʻzni o“lchaganday ohista tushuntira boshladi.
U saroy pahlavonlaridan biriga raqiblari xanjar bilan
oʻn sakkiz joydan shikast berganliklari, hamma jarohatlarni shifolashning imkonini qulaygina topib, lekin
yirtilgan ichaklarni tikishdagi mushkilotlarni, qoʻllagan yangi usulni soʻzlab berdi.

— Bemorning ahvoli nechik? — soʻradi achinib
Navoiy.

— Tobora yaxshilanmoqda, — javob berdi ishonch
bilan tabib.

— Butun Hirot xasta pahlavonning tezda sogʻayishini, Havzi Mohiyonda oʻz raqiblari bilan bel ushlashib, ularni magʻlub qilishini zoʻr ishtiyoq bilan kutmoqdadir, — dedi shoir Hofiz Yoriy.

i Operatsiyalar.



Umuman, tib ilmi va jarrohlarning san'ati haqida
juda maroqli suhbat boshlandi. Shayx Husaynning
ham marhum va tirik bir koʻp boshqa jarrohlarning
eng nodir amaliyotlari toʻgʻrisida ertakdek qiziq
voqealar soʻzlandi.

Soʻz she'rga koʻchdi. Shoir mavlono Hiloliy yangi
g`azalini oʻqidi. Ingichka zavqni ifodalagan bir qarash,
bir tur bilan tinglagan Navoiy suyunib baho berdi:
«Siz she'rda hilol emas, toʻlin oy boʻlibsiz endi!» Bu
soʻz majlisga ma'qul tushdi. «Rost aytildi, xoʻb aytildi», deb kulishdilar.

Shoirlarning ichi qizidi; rangli qog'ozlarga zargar
diqqati bilan chiroyli bitilgan g'azallar, muammolar,
tuyuqlarga soʻnggi, qat'iy bahoni har kim Navoiydan
kutardi. Shoir chuqur sezgani kabi soʻzning, fikrning
eng nozik jilvalarini, xayolning eng nozik ranglarini,
oʻyinlarini xos ma'ni, xos xayol nuqtai nazaridan
asarning badiiy salmoqligini tayinlar, vaznda, qofiyada, tarkibda va hokazodagi eng yashirin xatolarni, eng
juz'iy nuqsonlarni ham darrov ilgʻar, muloyim tabassum bilan astagina ishorat qilardi.

Mavlono Ayoziy koʻzidan soqoliga qadar toshgan
g'urur bilan qoʻlida bir parcha qogʻozni ushlab, sabrsizlanib turarkan, Navoiy soʻradi:

— Maxdum, ne sovgʻa bilan keldingiz?

Oʻtirganlar iljayib shoirga tikilishdi. Mavlono
Ayoziy qog'ozni buklab, tizzasiga qoʻydi-da, odatdagicha, oʻz gʻazalining badiiy xususiyatlari haqida
shoshmasdan gapira boshladi.

— Bizga ham biron soʻz qoldirasizmi? — kulib
murojaat etdi Navoiy.

— Andak sabr qilingiz, — dedi mavlono Ayoziy, —
zeroki, bu sharhlarni gʻoyat lozim, deb bilurmiz.

— Biz shuaro majlisidamizmi yoki bozorchilar
orasidamizmi? — e'tiroz qildi hazilkashlardan biri.

— Mavlono Ayoziy boʻlg“usi hujumlarga qarshi
ulug“ sad! yasamoqdalar, g“olibo! — dedi cholgʻuchilardan biri.

! Mustahkam devor, qoʻrgʻon, qal'a.



— Mavlono Ayoziy, oʻz odatlaricha, sadni qum
ustiga chekmoqdalar, — kinoya bilan dedi Navoiy.

Mavlono Ayoziy, baribir, tafsiliy izoh berdi. Keyin
qaddini rostlab, baland ingichka tovush bilan oʻqidi.
She'rning hech bir misrai xatodan xoli emasdi.
Tinglovchilar birvarakay: «Barakallo!» deb qichqirdilar. Shoir bu kinoyani madh deb tushundi shekilli,
majlisga faxr bilan qarab qoʻydi. Navoiy uning ojizligiga achindi. Sezdirmay xoʻrsindi. Adabiy suhbat
serzavqlik bilan davom etdi. Hofiz Yoriy, Osifiy,
Shayxim Suhayliy va boshqalar oʻz she'r va qasidalarini oʻqidilar.

Dasturxon yoyildi. Kosalar, piyolalar, qadahlarning gullari, bahor chamanlariday, boy, nafis, rangin
edi. Ikki-uch ayoqdan may ichildi. Qizil gul bargiday
toza may koʻzlarga nash'a, suhbatga qizgʻin jonlilik
berdi. Ustod Qulmuhammad, Shayx Noiy va bu musiqiy ustodlarining tarbiyasida oʻsgan bir dasta cholg“uchilar gulzorlarni, iliq oltin havoni sehrli sadolarga
toʻldirdilar. Yana chiroyli, xipcha bel koʻzachalardan
may «biq-biq» quyilib, qadahlarni limillatdi. Mayparast shoʻx shoirlar mayga, uifatchilikka doir baytlar
toʻqib, mayni she'r bilan, xursandchilik bilan sipqordilar. Serzavq chol olimlar, mudarrislar endi shoirlarning mayga, uzumga doir eng goʻzal baytlarini, ruboiylarini qoʻsha-qoʻsha aytib ichdilar. Oʻlmas Xayyomning she'r gulzorida terilmagan bir gul qolmadi.

Hazil-mutoyiba boshlandi. Hamma mehmonlar
kabi, Navoiy ham koʻp ichdi, toshib-toshib kuldi.
O`ziga qaratilgan hazillarga soʻzning oʻtkir, porloq
tig“lari bilan hozirjavoblik qilib turdi. Xo`ja Gʻ“iyosiddin oʻzining nodir iste'dodlarini koʻrsatdi. U, shoʻx
yigitchaday, ajoyib noz va silliqlik bilan raqs etdi, forsiy, turkiy kuylar kuyladi. Nihoyat, Hirotdagi ba'zi
mashhur zotlarni shunday go`zal taqlid qildiki, oʻltirganlar oʻrinlaridan qoʻzgʻalolmay qoldilar.

Mehmonlar tarqaldi. Ular ketidan Xoʻja-Afzal,
Darveshali, yana shoirga yaqin bir necha mansabdorlar kirib kelishdi. Navoiy ularni yengil, bahavo




koʻshkka, naqshlari ufqqa ogʻayotgan quyoshning
nurlarida rangli olovlar bilan chaqnagan, har ikki
tomoni ochiq oshyonga olib chiqdi. Doʻstlarning holahvolini soʻradi, hali tarqalgan oʻtirishdagi ba'zi hangomalarni soʻzlab, ularni kuldirdi. Keyin panjaraga
suyalib oʻltirdi-da, koʻzlarini uzoqlarga, shabadada
yengil toʻlqinlanib, kechki shu'lalarga choʻmilgan
bogʻlarga, ogʻochliklarga tikdi. Zangori osmonda ottuyoq shaklida yoyilgan momiq bulutlar sokin suzardi... Shoir birdan boshini keskin burib, Xoʻja Afzalga
qaradi:

— Parishonlik... Kechiringiz, g'olibo, biron nima
soʻzlamoq istaysiz?..

— Janoblarini ba'zi ishlardan ogohlantirmoq niyatida edik, garchi men aminmenki, barcha sirlar bizdan koʻra sizga koʻproq ayondir, — dedi Xoʻja Afzal
Navoiy tomon enkayib.

— Vaqtida ogohlantirmoq — doʻstlarning ishi, —
dedi Navoiy sergaklanib.

Xoʻja Afzal Majididdin Muhammad parvonachi
oʻz doʻsti qimorboz Amir Moʻgʻulni Astrobod hokimi
etib tayinlashga jon kuydirayotgani, vazir Nizomulmulkning kirdikorlari, qozi Shahobiddinning va shahar dorugʻa'sining iflos ishlari toʻgʻrisida soʻzladi, oxirda podshohning atrofini nobop, mansabparst odamlar
oʻrab olganini uqtirdi.

— Podshohning yon bagʻrini bir toʻda telba itlar
qurshagan, desangiz yana toʻgʻriroq boʻlar edi, — dedi
xafalanib Navoiy. — Ulardan tunlarda fahsh, fisqu
fujur va anvo ahmoqliklar sodir boʻlur. Kunduzlari
shahar, kent kezib, elni talaydilar. Podshoh u itlar
orasida oʻzini qoplon gumon qilib, ularning kirdikorlariga sherik bo“lmoqdadir!

Bu soʻzlardan choʻchib ketgandek, hamma yerga
qarab, sukut qildi. Bir muddatdan keyin Darveshali
sukunatni buzdi.

— Podshoh hazratlari gʻaflatdalar.., — dedi u tekis
peshonasini uqalab.

' Shahar boshligʻi.




— G`ʻaflatdan uygʻotishga, adolat va haqiqat yo£liga yetaklashga yana gʻayrat qilurmiz! — dedi ishonch
bilan Navoiy.

— Alisher janoblari,— murojaat etdi yosh bir devon mulozimi,— sizning koʻnglingiz oftobdek sofdir.
Lekin dushmanlar podshohga yorugʻ yulduzlarni qora,
pok niyatlarni chirkin qilib koʻrsatmoqchilar.

— Har yerda fitna-fasod tuxumini sepmoqdalar! —
gapga aralashdi qari, koʻzi zaif mansabdor.

— Bizning elda bir yaxshi maqol bor, — dedi
Navoiy tabassum bilan. — It hurar, karvon oʻtar!

Darveshali birdan boshini koʻtardi, mo`ʻylabini
tishladi. U oʻz ogʻosidan bunday yumshoqlikni emas,
keskin choralarga tayyorlikni, hayajonli bir nutqni kutgan edi. Hislarini yashirolmasdan, titrab gapirdi u:

— Sizga hasad qiladilar. Sizni koʻrolmaydilar.
Majididdin parvonachi har qadamda sizga tosh otadi!

Xoʻja Afzal katta, ipak sallali boshini silkib tasdiqladi. Navoiy Darveshaliga kinoya bilan qattiq tikildi.

— Inim, bu toifaning niyatlaridan biz bexabarmizmi? — dedi u jiddiy ham qizishib. — Majididdin
Muhammad kim? Undan badtarinlar ham bor. Yuz
ming tanga maoshni oz bilib, har burchakda sasib
yuruvchilar bor. Vatanni taqsimlamoq orzusida
boʻlgan xoinlarni ham bilurmiz. Ularni, albatta,
yo“qotmoq kerak. Lekin bu ishda mardona va toʻgʻri
boʻlmoq zarur. O`zgalar egri boʻlsalar, biz ularga
ergashmaylik. Chaqmoq qancha balandda chaqnamasin, egri boʻlgani uchun, albatta, yerning qa'riga
borur. Shamki, toʻgʻri, adildir — kuysa ham boshdanoyoq nur boʻlib kuyur.

— Maydonni dushmanlarga taslim etmoq yaxshi
emas, demoqchi edim, — dedi qizarib Darveshali.

— Bagʻoyat toʻgʻri mulohaza, — qoʻl harakati bilan
tasdiqlab dedi Navoiy. — Biroq buni shaxsiy adovatlarga aylantirmaylik, har bir masalaning holiga toʻgʻri,
xolis niyat bilan kirishmoq lozim.




— Albatta! — dedi bir necha kishi birdan.

— Biz yurt koʻkidan zulmning qora bulutlarini
quvmogʻimiz kerak, — davom etdi Navoiy. — Kimdan xalqqa jabr-zulm sodir boʻlsa, u bizning beomon
dushmanimiz boʻlgʻusidir. Alhamdulillo, zulm tigʻini,
qoʻlimdan kelgancha, ushatmoqqa bel bogʻlaganmen.
Bu muqaddas ishda hammamiz yakdil, yaktan boʻlmoqligimiz, oʻz manfaatlarimizni emas, yolg`iz xalq
foydasini nazarda tutmoqligimiz kerak. Kamina
uchun bu — haqiqatlarning haqiqatidir.

II

Navoiy har kun devonda va oʻzga doiralarda dushmanlarning yangi-yangi kirdikorlarini mushohada qila
boshladi. Devonda va oʻzga doiralarda unga ham
uning ishlariga qarshi chuqur tomir yoygan fitnalar
kundan-kun ravshanroq sezildi. Shirin soʻz, nazokat,
nozik muomalalarning guldastasidan zahar anqir edi.
Majididdin parvonachining boshi kibr bilan kun sayin
koʻtarildi. Nizomulmulk fitna urugʻini uzoqni mo`ljallab, juda maxfiy sepmoqda. Ular muhim davlat ishlarini Navoiy ishtirokisiz hal etishga tirishadilar. Bir
vaqtlar jinoyatlari uchun Navoiy mansabdan quvgan
amaldorlar yana yuqori poyalarga intiladilar.

Dushmanlarning davlat va xalq manfaatiga ziyonli
har bir chora va tadbirlariga Navoiy oʻz nafratini
bildirdi. Lekin dushmanlar u bilan hisoblashmoqqa
majbur boʻlsalar ham, uning zarbasi ostida qayta-qayta
singan qurollarini yigʻishtirmadilar.

Bir kun, zakot masalasida Majididdin bilan kuchli
toʻ“qnashuvdan keyin Navoiy Husayn Boyqaroga
murojaat etdi. Podshoh uni, aksar vaqtdagi kabi, lutf
korlik bilan qabul qildi. Shoir uning nomidan qilinayotgan mash'um ishlarni toʻla tushuntirdi, yarani avj
oldirmasdan kesib tashlash xususida kengash berdi.
Husayn Boyqaro shoirni diqqat bilan tingladi. Lekin
allakimlar bilandir hisoblashmoq lozim ekani,
allakimningdir koʻnglini ranjitmaslik haqida dudmal
gaplar bilan chegaralandi-da, oʻrnidan turib, shoirni




chogʻir bazmiga taklif etdi. Navoiy uzr soʻradi va
quruqqina xayrlashdi. Saroydan chiqib, otni Xiyobonboshiga haydadi. Sa'diddin Koshg`ariyning qalin daraxtlar bilan qoplangan, salqin shamollarga maskan
boʻlgan sokin mozori oldida otdan tushdi. Eshikni
itarish bilan ichkaridan tanish xizmatkor yugurib
chiqib, jilovni tutdi. Navoiy tashqari hovlining toʻridagi ikki darichali pastgina, koʻrimsizgina uyga kirdi.
Oltmish yoshlarga kirgan, lekin hali tetik chol
Navoiyning e'tiroziga qaramay oʻrnidan turdi, atrofida uyum-uyum qalashib yotgan kitoblarni oralab
oʻtib, donishmand koʻzlarida barq urgan shodlik bilan
juda samimiy, mehribon koʻrishdi. Bu — mavlono
Abdurahmon Jomiy edi. U minglab odamlar ixlos
qoʻygan dongdor shayx, she'ri, ilmiy asarlari bilan
ovozasi oʻz yurtidan uzoqlarga ketgan ulug“ shoir,
olim va mutafakkir... Butun mamlakatning olimlari,
shoirlari, akobir a'yonlarigina emas, balki podshoh va
shahzodalar oʻzlarini unga yaqin tutishga tirishadilar,
ixlos bilan unga ta'zim qiladilar. Lekin bu chol gʻoyat
sodda va kamtar. Uning burushqoq maxsisidan boshlab oddiy sallasiga qadar darveshona edi. Jomiyning
zohiriy soddalik va kamtarinligida buyuk ma'naviy
kuch ravshan sezilardi. Lekin uning dong£ini eshitib,
zarrin toʻnlarga oʻralgan, sersavlat, serhasham bir
shaxsni oʻz tasavvurida yaratgan ba'zi odamlarning
haqiqiy Jomiy bilan ilk uchrashganlarida, qoʻpol
matodan tikilgan darveshona libosli bir keksani koʻrib:
«Bu — hazrat Jomiyning xizmatkorlaridan boʻlsa
kerak», deb oʻylab, keyin juda oʻngʻ“aysiz holga tushib,
qizarganliklari nodir voqealardan emasdi.

Jomiy mehmonni yumshoq poʻstakka oʻtqazdi.
O`zi avvalgi oʻringa, kitoblar orasiga oʻtirdi.

— Janoblarini koʻrmoqqa bukun koʻngil, filhaqiqat, mushtoq edi, — dedi chol qisqagina oq soqolini
silab qoʻyib.

— Mening koʻnglim har soat bu maskanga tolpinadi. Ne qilaylikki, mashaqqatlardan qutulmoqqa imkon
yoʻq, — dedi Navoiy.




— Uzringizni tangri ham qabul qilur, nainki, biz
kabi zarrai xok! Elga xolisanlillo xizmat qilmoq insoni
komilning ishidir. Bu nav zahmat-mashaqqatlar aslida
farogʻatdir.

Navoiy davlatda roʻy berayotgan tartibsizliklardan,
haqsizliklardan ranjiganini qisqa bayon qildi.

— Sizning elga muhabbatingizning toza gullarini
koʻrmoqdamiz, — dedi Jomiy yumshoq ohang bilan. — Emdi el, ulusga farovonlik mevalarini koʻrmoq
nasib boʻlsin. Har nav mushkilot boʻlsa, podshohga
aytmoq lozim.

Bu ikki shoir, yosh farqiga qaramay, tarixning egiz
farzandlari edi. Shaxsiyatlaridagi ma'naviy kuchlarning boyligi ularni uzilmas, tebranmas doʻstlik bilan
bogʻlagan. Navoiy o“z otasi tengli Jomiyni daryoyi
ilmi, porloq she'ri, olijanob, sof qalbi uchun yoshlikdan ixlos bilan sevadi, ustod kabi hurmat qiladi. Jomiy
ham Navoiyni ayni fazilatlari uchun sevadi. Asrlarcha
shoirlar quruq tikanzor deb bilgan turkiy tilda ajoyib
chamanzorlar koʻra olgan va ulardan xirmon-xirmon
toza, yorqin guldastalar yasagan va maqsad yoʻlining
toshliqlarida temir iroda bilan odim otgan ham koʻp
turli qobiliyatlarni oʻz shaxsida gʻoyat koʻrkam jam
qilgan bu ikki tilli shoirga tan beradi. Shunday zamondosh bilan doʻstligi uchun faxrlanadi.

Odatdagicha samimiy, jonli, iliq suhbat boshlanib
ketdi. Navoiy koʻpincha bu yerda tasavvuf falsafasiga!
doir masalalar ustida soʻzlashardi. Jomiy bu falsafani
eng chuqur biluvchilardangina emas, balki oʻz hayotini bu falsafaga muvofiq qurgan yirik namoyandalardan edi. Lekin shoirlarning falsafiy suhbatlari ertakday
jonli, rangdor oqardi.

Navoiy tarixda mashhur shayxlarning hayotlari,
fikrlari, maslaklari va ularga doir afsonalar haqida asar
yozishni Jomiyga taklif etdi. Jomiy bunday orzu uning
diliga koʻpdan buyon jo boʻlganini, Navoiyning ilhomi va yordami orqasida bir kitob vujudga keltirish

' Soʻfilik, darveshlik falsafasi.




mumkinligini bayon qildi. Navoiy suyundi. Asar tugagach, forsiychadan, albatta, o`zbekchaga tarjima
qildirajagini soʻzladi. Kitob haqida uzoq soʻzlashdilar.
Navoiy darichaning roʻbaroʻsida, hovlida oʻsgan yosh,
baland chinorga qaradi. Kech boʻlib qolgan. Ketmoqqa ijozat tiladi. Jomiy tepasidagi tokchaga qoʻl
uzatib, qalingina kitobni oldi. Uning ichiga qoʻyilgan
ayrim, ensiz kesik qogʻozlardan birini chiqardi-da,
kulimsirab, dedi:

— Mir, siz koʻngil daryoyingizdan bir durri bebaho chiqaribsiz, xalq orasida bisyor shuhratga sazovor
boʻlibdi. Uni biz ham tatabbu etdik va bu uslubda bir
nima yozmoqqa harakat qildik. Koʻring, shoyad
maqbul boʻlgʻay, — qogʻozni Navoiyga uzatdi.

Navoiy koʻzlarini Jomiyning chiroyli yozuvlari
ustida yugurtdi. Bu — Navoiyning «Ochmag'ay erding
jamoli olam oro koshki» misrasi bilan boshlangan
g'azalining ayni vazn, qofiya, radif bilan Jomiy
tomonidan yozilgan forsiy namunasi edi:

Diydame diydori on dildori ra'no koshki,
Diyda ravshan kardame az xoki on po koshki.

Navoiy gʻazalni shavq bilan tovush chiqarib oʻqidi.
Cholning oʻsiq qoshlari tagidan qaragan, har vaqtdagi
kabi, sokin, ishonchli, dono koʻzlariga tikildi.

— Bizning gʻazalimiz el orasida bir qadar shuhrat
tutgani haqida rivoyatlar bor, — dedi Navoiy kamtarinlik bilan.— Sizning xolis durri gavhardan chizilmish bu badiangizning shuhrati jahonni tutishi
muhaqqaqdir.

Jomiyning koʻzlarida, soqollarida samimiy, oqkoʻngil tabassum toshdi.

— Bir nusxa koʻchirib olmoqqa ijozat berursiz. —
Navoiy koʻzlari bilan qalam, dovot qidira boshladi.

— Zahmat chekmangiz, — qoʻli bilan yengil ishorat qilib dedi Jomiy, — bu nusxani siz uchun maxsus
koʻchirib qoʻygan edim.

— U holda tuhfangizning qiymati biz uchun
behisob ortdi.




Navoiy qogʻozni avaylab taxladi-da, kissasiga soldi
va xoʻshlashdi. Jomiy uni tashqi eshikka qadar kuzatib qoʻydi.

Xuftondan keyin Binafsha bogʻning sufasida Hirotning eng dongdor me'morlari, binokorlari, sangtaroshlari, naqqoshlaridan iborat qirq-ellik ustod yigʻildi.
Bularning aksari maxsus maktab koʻrmagan bo`lsalarda, asrlarning tajribasini mukammal oʻzlashtirgan,
ijodchi fikrga ega ajoyib ustalar edi. Shoir ularga Injil!
yoqasida qurmoqqa qaror qilgan oliy imoratlari
toʻgʻrisida soʻzladi va ustodlar bilan yarim kechaga
qadar kengashdi.

O'n uchinchi bob
I

Majididdin oʻzining podshohdan tilab olgan yeridagi yangi bog`chasida, ilk gullari endigina ochilgan,
koʻshklarining naqshlari hali qurimagan, daraxtlari
yosh, lekin havodor yerda ziyofat berardi. Haftalab
ichishga odatlangan mayxoʻr beklar va mansabdorlar
koʻp ichib, qizarib, lekin hushyor suhbatlashar edilar.
Yolgʻiz kaltakesakdek rangsiz, qonsiz mavlono
Shahobiddinning kayfi joyida edi. U mehmonlarning
qay biri bilan hazilmutoyiba qilishni bilmasdan,
mashhur qiziqchi Abduvosening bukun taklif etilmaganidan shikoyatlandi. Majididdin parvonachi koʻzlarini ayyorcha qisdi.

— Janob qozi, bukun biz Abdulvoseni qasddan
da'vat etmadik, andak muzokaralarimiz bor...

— O`zingiz ham mutoyiba, latifa ustodlaridansizku, boshlayvering, — dedi Amir Moʻgʻul.

— Yoʻq, janoblar, men arkoni davlat va amirlar
bilan hazillashmoqni ilal”abad? tark etdim, — qoʻlini
silkib, dedi Shahobiddin.

' Hirotda kichik bir nahr.
? Mangulik, hamishalik.



— Sababini bilamiz, — dedi kinoya bilan kulib
Majididdin. — Alisher ta'ziringizni beribdi-da.

— Bu jihatdan biz bexabarmiz, ne voqea? —
qulogʻini dikkaytirdi olifta kiyingan, yoshi ulugʻ
bo`lsada, bachkana qiliqli mansabdor Xoʻja Xatib.

— Bir majlisda Alisherning menga qaratgan mutoyibasiga shul onda javob bergan edim, bag'oyat xafa
boʻlibdilar, — qix-qix kulib gapirdi Shahobiddin.

— Menga duch kelgan qulonday, bir oʻq bilan
oʻmaribsizda shoirni! — kerilib dedi ovchi beklardan
biri.

Majididdin «muzokara»ga yoʻl tabiiy ravishda
ochilganiga suyundi. Hammaning diqqatini jalb etmoqqa tirishib, falokatdan xabar berayotgan singari,
tovushini pasaytirib, gapirdi:

— Shukur qiling, taqsir! Hozirgi mavqeingizni, bu
majlislarni oʻzingiz uchun ollo taoloning ulug“ ne'mati, deb biling, janob qozi! Alisherning dast panjasi
zarbini hali totmabsiz. Bihisht kabi shahrimizdan sizni
haydab yuborsa, qoʻlingizdan ne kelur edi?

— Sadag“ang boʻlay, mendan ne gunoh sodir
boʻldi? Ollo taolo bunday qora kunni hech bandasining boshiga solmasin! — koʻzlarini katta ochib dedi
Shahobiddin.

Majididdin xaxolab, kaftlarini bir-biriga urdi.

— Xuroson shoirlarining saromadi mavlono
Binoiyning taqdiri ne boʻldi? Yurtdan haydalmadimi?

— Mavlono Binoiy sayohat uchun ketdi, — dedi
bir chekkada shatranj oʻynayotganlardan biri.

— Behuda gap! Siz bexabarsiz... — o`yinchiga
xoʻmraydi parvonachi.

— Mavlono Binoiy Alisherning tarbiyasi soyasida
nom va shuhratga erishdi. Binobarin, har yerda oʻz
ustozini masxaralashdan zavqlandi. Hirotdan joʻnashda ham eshagi uchun «toʻ“qumi Alisher» degan bir
baloni ixtiro etib, butun Hirotga suron soldi. Men
Alisherga nima yomonlik qildim, xoʻsh? Yolgʻiz uning
ona tilida she'r aytishini yoqtirmaymen, xolos! — dedi
boʻgʻilib Shahobiddin.




— Mavlono Binoiyning ham oʻzga aybi yoʻq, —
gapga aralashdi Xo`ja Xatib. — Binoiyning e'tiqodicha, turkiyda she'r so“ylamoq — behuda harakat.
Shuning uchun ularni mazax qiladi.

Mavlono Shahobiddin achchig`“iga chidolmagandek, piyolani shoshib sipqordi, uzun soqolini qoʻli
bilan artdi.

— Balli, biz ham shu fikrni ma'qullaymiz, —
koʻkimtir sallali boshini gʻurur bilan chayqab dedi
mavlono Shahobiddin. — Firdavsiy, Nizomiy, Shayx
Sa'diy, Hofiz Sheroziy kabi she'r samosining oftoblari
jahonni nurga toʻldirsalar, bizning turkigoʻylarning
qora chirogʻi oʻz kulbalarini ham yoritmoqdan ojizdir. Eronki, she'rning va ilmning xazinasidir, uning
lisonini ollo taolo ilhom chashmasi bilan sugʻoribdir,
bas, u lisonda yozmoq kerak...

Doimiy ichkilik va qimor bilan kechirilgan tunlarning horgʻinligi yuzida ochiq koʻringan Amir Moʻg'ul mast, qiyiq koʻzlarini Shahobiddinga tikdi va
qoʻlini choʻzib, u bilan guldor piyolalarni choʻqishtirdi.

— Fikringiz toʻg'ri, — dedi u hansirab, — yoʻq,
men bu masalaga e'tibor bermaymen. Mayli, bulbullar
qatorida turumtoylar ham sayray bersinlar. Bularni
ham tinglovchilar, suyuvchilar bor,

— Eshitishimcha, Navoiy sozining ovozasi bir
yoqdan Qozonga, ikkinchi yoqdan Xoʻtan va Koshg'“argacha yetibdi, — qistirib qoʻydi beklardan
biri.

Amir Moʻgʻul soʻzni kesgan bekka yer ostidan
yomon tikilib, mayni suvday sipqordi-da, davom etdi:

— Meni tashvishga solgan boshqa bir jihat bor.
Hamma balo shundaki, Xuroson davlatini Navoiy oʻz
qoʻliga oldi. Jamiki ishlarga, jamiki mansablarga ip
solib qoʻydi u. Axir ota-bobolari sohibqiron Temurga
va uning avlodlariga qul yangligʻ xizmat qilgan ba'zi
beklarda bukun ixtiyor qolmadi. Ma'lumki, davlatning
tiragi beklardir. Ular o“z vazifalarida hamisha hur va
mustaqil boʻlganlar. Navoiy davlatda qadim rusum va




qoidalarni yakson qilmoqda. Shaharlarning, viloyatlarning hokimlari hisob-kitobni qoʻltiqlab, boʻzchining
mokisiday Hirotga qatnab turishlari lozim emish.
Xalq, adolat, qonun degan shiorlar pardasi ostida
Navoiy, bilmadim, yana nimalar oʻylab chiqarar ekan!

Amir Moʻgʻul koʻpchilikka ta'sir koʻrsatdi. Shatranj oʻynovchilar ham o`yinni tezroq tugatish uchun
sabrsizlanib qoldilar. Majididdin parvonachi qoʻshaqoʻsha qimmatbaho uzukli barmoqlarini yengilgina
qisirlatib, ustodona tur bilan majlisga qaradi, hammaning diqqatini jalb etgach, qizishib gapirdi:

— Navoiyning xalq va adolat haqidagi mulohazalari har bir tajribakor, korsoz davlat arbobi uchun
quruq safsatadan oʻzga gap emas. Xalq bir podadir.
Podani yoʻlga solmoq uchun choʻponga yolgʻizgina
mustahkam gavron kerak. Navoiy qosh qoʻyamen,
deb koʻz chiqarmoqchi. Masalan, Navoiy ba'zi muhtaram qozilarimizni, amaldorlarimizni xalqqa jabrsitam qilishda ayblagan ediki, butun mamlakatda xalq
hushyorlanib qoldi. Amaldorlar, hatto viloyat hokimlari ustidan har kun benihoyat koʻp shikoyatlar yogʻila
boshladi. Bu siyosat emas, hamoqatdir. Ne qilaylikki,
xoqonimizning muborak koʻzlarini bu haqiqatlarga
hanuz ocholmadik.

— Podshohimizga achinamen, — dedi boshini
qayg'uli tebratib Xo`ja Xatib. — Alisher Navoiy el va
ulusga oʻzini yaxshi koʻrsatur, mamlakat uning guruhi
qoʻlida oʻyinchoq boʻlur. Bir vaqt besabab mening
boshimga tosh yogʻdirgan johil olomonni zanjir
band qilinmasa, u yana dahshatli voqealarni qoʻzg'ar. Navoiyning adolat, qonun shiorining orqasi —
zulmat!

— Zulmat! Zulmat! — tupurigini sachratib, g'azab
bilan qichqirdi mavlono Shahobiddin. — Haq soʻzni
dedingiz, janob Xatib, dalil va isbot darkormi? Xotir
shariflari uchun bir dalil: kamina oʻz aziz umrining
gulini, fikrining javharini sarf etib, bir asar vujudga
keltirdimki, nafsilamrda bu kabi kitob na arab, na fors
va na hind lisonida misoli yoʻqdir. Men bu asarda




Qur'oni karim oyatlarini va suralarini bag'oyat oson
topmoq yoʻllarini koʻrsatdimki, har bir musulmon
uchun behad foydalidir. Bovujud sa'y-g'ayratimga
nazar solmadilar. Madrasalarning eshiklari kamina
uchun yopiq. Navoiy atrofida jam boʻlgan ham
madrasalarimizda dars aytgan mudarrislar ilmiy
hay'at, riyoziyot va mantiq kabi dinimizga rahna soluvchi, musulmonlarning pok e'tiqodida shubha
tug`diruvchi ilm ahllaridirlar. Qani dinu diyonat?
Qani adolat?

— Bu gaplarni el orasida ro“y-rost sozlamoq kerak,
janob qozi! — dedi Majididdin.

Majididdin soqiyga — juda yaxshi kiyingan, nozik,
chiroyli yigitchaga — ishorat qildi. Goʻzal qadahlarda
lolarang sharob ketma-ket quyildi. Mastlik dillarning
qulfini ochdi. Xazinadan tuman-tuman oltin-kumush
oluvchi beklar, mansabdorlar butun-butun shaharlarga, butun-butun viloyatlarga ega boʻlish toʻg`risidagi xayollarini cherta boshladilar.

Ulfatchilik eng qizigan paytda lapanglab magʻrur
Toʻgʻonbek kirib keldi — egnida zarrin yoqali koʻk
shohi chakmon, boshida mo`g'“ulcha qalpoq, belida
rang-barang toshlar qadalgan serbar kamar, qoʻlida
kumush bandli qamchi... U Xadichabegimdan tugʻilgan va podshohning sevikli oʻgʻli Muzaffar Mirzoning — hali yosh shahzodaning — xos yigitlari qatoriga Majididdinning yordami bilan kirib olishga muvaf
faq boʻlgan edi.

Mast beklar Toʻgʻonbekning taqir sipqorilgan
qadahidan ataylab bir qatra qoldiq tomdirishga
tirishdilar. Qadim odatlarning xotirasi uchun unga
toʻqqiz marta qadah tutishga jazm qilishdi. Eski odatlarning ezguligiga chuqur ishongan Toʻgʻonbek e'tiroz
qilmadi. Yolgʻiz kinoyali iljayish bilan to“ng po`ng£illadi: «Bobolarning arvohini shu angishvona bilan
yupantiramanmi?» Toʻgʻonbekning angishvona degani katta qadah edi. Beklar, qadimning boʻlimli yigiti,
deb uning yelkasini qoqdilar. U uchun kattaroq xitoyi
bordoq keltirildi. Xipcha belli soqiy qatorlagan




koʻzachalardan lim-lim quya boshladi. Toʻgʻonbek
choʻkka tushib oldi. U chanqovdan ogʻilni buzib
chiqib, duch kelgan ariqni ochko`zlik bilan simirgan
buqachaday, katta yutumlar bilan ichaverdi. Har gal
boʻshatganda, bordoqni toʻnkaradi, bir tomchi silqimaydi. Odamlar mast koʻzlarini suzib, qiziqib qaraydilar. May bordoqning chetidan toshib tushmasa,
qichqirishadi: «Quy, quy! Jayhunni ham quritadi bu!»
Toʻgʻonbek toʻqqizinchi bordoqni sipqorib, toʻnkardi.
Dakkam-dukkam qizgʻish moʻylabini artib, tishlari
orasidan uzoqqa, gulzorga «chirt» etib tupurdi-da,
bemalol chordona qurdi.

— Chingizxondek jahongirlarga sarkardalikka loyiq
yigit-da! — Xoʻja Xatib Toʻg`onbekni koʻrsatdi.

Chog£ʻir majlisi yana qizidi. Mavlono Shahobiddin
uchib qolib, oʻlikday choʻzildi. Toʻgʻ“onbek bir qadar
tilga kirdi. Muzaffar Mirzo boshliq yuz yigit bilan
ovga chiqib, oʻn kun yaxshi ov qilganligi, yosh shahzoda oʻq otishda ancha malaka orttirganligi va hokazolar toʻgʻrisida gapirdi. Ovchilik ham qushlar haqida
ba'zi beklar bilan tortishdi. Nihoyat, majlisning haliberi tugamasligini sezib, koʻz qiri bilan Majididdinni
imladi-da, mehmonlardan uzoqlashdi.

Bog`chada, yosh daraxtlar orasida jimgina ishlab
yurgan qul — Nurboboga yoʻliqdi. U bilan dastlab,
mehribon oʻgʻil ota bilan koʻrishgan kabi, samimiy
hol-ahvol soʻrashdi. Ammo, bir zum oʻtmasdan,
mayning ta'sirida ortiqcha gerdayib, shilqimlik bilan
hazil-huzulga oʻtdi. Cholning mayin, koʻrkam oq
soqollarini tutamladi: «Bu nima? Bundan supurgi
yasab, «Alisher supurgisi» deb nom qoʻysang boʻlmaydimi?» Cholning burishgan yuzlari gʻazabdan titradi.
Toʻgʻonbek shovqin soldi: «Hozir Hirotda kimki bir
narsa ishlasa, albatta, «Alisheriy» deb nomlaydi,
tushunasenmi, qarib quyulmagan kalla!»

Nurbobo undan oʻzini bazoʻr qutqardi. Qoshlarini
jahl va kinoya bilan chimirdi-da aqlli chollarga xos
ishonch bilan dedi: «Alisher Navoiyga qarshi tillaringni muncha qayray berdilaring? U janob senlarning




arpalaringni xom oʻrdimi?» Toʻgʻonbek bir qoʻli bilan
cholning belini qamrab olib, kichkina bolani koʻtargandek, yengil koʻtardi: «Kuchukbachchaday
dumalatib, ezgʻilar edim-ku, biroq ana shu supurgingni hurmat qilamen!» — cholni sekingina yerga qoʻydi.
Nurboboning rangi oʻchdi, sodda koʻzlariga qayg'u
toshdi. U oʻzining suyak qoʻllarini Toʻg'onbekning
yelkasiga qo`yib, dard bilan gapirdi:

— Bek yigit, bu qadar oshib-toshmoqlikning ne
foydasi bor? Bu dunyoning zavq-safosiga nodon odam
beriladi. Qadaming ostiga qara, minglarcha koʻzlar
termiladi! Sen ularni ko“rmaysen, ammo koʻngilning
koʻzi ularni juda ravshan koʻradi... Bilamen, sening eshushing mansabda, arg“umoqda... Biz kabi xokisor,
ojiz va notavonlarni koʻz uchiga ilmaysen. Biroq, bilib
qoʻyki, ikkimiz bir joyga boramiz, nasibamiz bir parcha sovuq tuproq! Tirikmiz — farqimiz bor, men qul,
sen ulug“ poyali ozod yigit. Ammo yer qoʻynida
ikkimiz yon-yonga yoturmiz. Ehe, men ne-ne podshohlarni koʻrmadim, Shohrux Mirzo, Abulqosim
Bobir Mirzo, Abusaid Mirzo — hammasi yoʻlga ravona boʻldi. Tez kunda men ham borurmen. Shohning
ham, qulning ham soʻnggi yoʻli — bir!

Nurbobo alamdan, mehnatdan qovjiragan,
burushiq yuzida yumalagan koʻz yoshlarini eski choponning etagi bilan artib, oʻz ishiga, yosh mevali
ogʻochlarning tagini chopishga kirishdi.

— Qariya, — dedi gerdayib Toʻgʻ“onbek, — oʻgiting
ma'noli... Biroq umr qisqa ekan, yashaganingga
yarasha dunyoning changini chiqarib ket!

— Changda oʻzing boʻgʻilishing ham mumkin! —
qaramasdan, astagina dedi chol.

Toʻgʻ“onbek uzoqda, daraxtlar oralab kelayotgan
Majididdinning qorasini payqab, u tomonga tez-tez
odim otdi.

— Xoʻsh, yana ne gaplar bor? — bir qoʻli bilan olma ogʻochiga suyanib, kalovlanib soʻradi Majididdin.

— Xadichabegim bugun oqshom siz bilan soʻzlashmoq istaydilar, — shivirladi Toʻgʻonbek.




Majididdinning koʻzlari katta ochilib, hushyorlanib
ketdi.

— O`zlari sha... sha... shaxsan aytdilarmi? —
duduqlandi u, — ham qayerda koʻrishamiz?

— Bosh kanizaklari aytdi. Muzaffar Mirzoning
yangi saroyida. — Majididdinning yuzi kulgidan
bema'ni yoyilib ketdi. Toʻg“onbek yer ostidan sobiq
xoʻjasiga qaradi:

— Malikamizga bizni ham tanittirib qo`yursiz...

— So`zning ravishiga qaraymiz, inim.

IL

Xuftondan keyin parvonachi shahzodaning yangi
saroyiga keldi. Biron gumon qoldirmaslik uchun, u
qarshi olgan mulozimlarga, shahzodalarni koʻrib,
haqqiga duo oʻ“qimoq niyatida kelganini bayon qildi.
Mulozimlar qoʻllari bilan uzoqqa ishorat etdilar.
Majididdin uzoqda kechaning qora koʻmiriga yongʻin
tushgandek, havoda yuzlarcha mash'allarning lovillaganini koʻrdi: «O, shahzodam ajoyib oʻyin bilan
mashgʻul ekanlar. Naqadar goʻzal manzara!» — boshini ogʻir tebratib, zavqlanganini bildirdi parvonachi.

— Shahzoda har kun yangi oʻyin, yangi tomosha
ixtiro qiladilar! — mash'allarga tikilgan holda dedi bir
mulozim.

Majididdin saroy atrofida bir oz aylanib, bosh
kanizak bilan uchrashishga muvaffaq boʻldi. Kanizak
bir necha daqiqadan soʻng qaytib kelib, qorongʻi, kimsasiz yoʻl bilan olib ketdi. Majididdin hamma
darichalaridan yorugʻ tushgan ikki qavatli binoga
keldi. Zinadan ikkinchi qavatga koʻtarildi. Ikkita qopqora choʻri xotin oʻtirgan dahlizdan oʻtib, juda serhasham, goʻzal, kichikroq bir xonaga kirdi. Toʻrdagi
ochiq daricha yonida, qat-qat shohi koʻrpachalarda,
yostiqqa yonboshlagan ayolga koʻzi tushishi bilan ikki
bukilib ta'zim qildi. Keyin ayoldan ruxsat olib, yana
ta'zim bilan quyiroq tiz choʻkdi. Kanizak shamdonlardagi shamlarning uchini toʻg'rilab, orqasi bilan
yurib chiqib ketdi.




Xadichabegimning bezaklari, pardozi parvonachining koʻzlarini beixtiyor tortar edi. U hadiksirab,
boshini quyi solishga tirishdi.

— Mahd ulyo' begimning sihatlari yaxshi, muborak koʻngillari shodmi? — murojaat etdi Majididdin.

— Tangriga shukur, — uzun barmoqlari bilan
chakka sochlarini tuzatib, dedi Xadichabegim. —
Men sizni bemahal ovora qildim.

— O, mahd ulyoning huzurlariga hamma oyoq
bilan kelganda, bu qulingiz boshi bilan yurib kelmoqni
oʻzi uchun ulug“ baxt va sharaf bilur.

Xadichabegim yurt uchun qayg`uradigan bir malika ekanini koʻrsatishni sevardi. Odati boʻyicha, mamlakat ahvoli haqida soʻradi. Majididdin adolatda yagona boʻlgan ulugʻ podshohning va Xadichabegim kabi
oqila malikaning davrida butun mamlakatda farovonlik hukmron ekanini tumtaroqli soʻzlar bilan maqtab
ketdi va joyi kelganda, bu yoʻlda oʻzining xizmatlarini
ham ustalik bilan qistirib oʻtdi. Xadichabegim dam
bezaklari va sochlari bilan mashgʻul boʻlib, dam
darichadan qorongʻi, sokin bogʻchaga qarab, parishonlik bilan tingladi.

— Sizga koʻproq e'timod qilganim uchun ba'zi ishlar xususida kengashmoq istagan edim, — iltifot va
iliqlik bilan dedi Xadichabegim.

— Ko'ʻrsatgan ulugʻ marhamatingizga minnatdorchilik bildirmoq uchun bu qulingiz soʻz topmoqdan
ojizdir!

— Oʻgʻlimiz Muzaffar Mirzo oʻsib, tangriga shukurlar boʻlsin, kundan-kun es-hushini tanimoqda, —
nimanidir oʻylab sukut qildi malika.

— 0, Xuroson tojining bebaho gavhari yosh shahzodamizga tangri taolo Xizr umrini, Sulaymon taxtini
bersin.

Xadichabegimning upa-elik bilan tovlangan yuziga
birdan tabassum yugurdi.

— Ma'lumki, onaning koʻnglida oʻz farzandining

' Xadichabegimning unvoni.




baxtidan oʻzga hech qanday quvonch va rohat
boʻlmas, — dedi u soxta muloyimlik bilan. — Tangri
umr bersa, Muzaffar Mirzo tezda ulgʻayadi. Uning
dilini baland orzular toʻldiradi, qoʻshin surishga
otlanadi. Shunday emasmi?

Xadichabegimning maqsadi parvonachi uchun
endi juda ravshan boʻlgan edi. U kulib, dedi:

— Shoh bolasiga yurt va sipoh, darvesh bolasiga
masjidu xonaqoh kerak!

— Sizdan yashirgʻulik sirimiz yoʻq, — dedi malika
boʻyalgan ingichka qoshlarini oʻynatib, — oʻgʻlimning
iqboli uchun shu zamondan boshlab toʻgʻri yoʻllar
hozirlamoq darkor. Bilamen, har qaysi shahzodaning
oʻz koʻnglida orzu-armoni bor. E'tiborli odamlardan
murabbiylari bor. Badiuzzamon valiahd... Ulugʻ
mirzo' hazratlarining xotirlari bunday andishalardan
uzoq: bas, oʻgʻlim uchun ayol boshimga oʻzim
qayg“urmasam boʻlmas ekan... Fikrim ravshan
boʻlgandir sizga? — makrli koʻzlarini tikdi Xadichabegim.

— Oftobday ravshan... Soʻzlaringiz asli mantiqning
durdonalaridirki, malikamning nodir aqlu zakosi ham
baland idrokiga guvohdir.

— Xoʻsh, nima fikr berursiz?

— Bu qulingizning fikrimi? — tabassum qildi parvonachi, keyin donishmandona bir tur bilan davom
etdi. — Avvalo, shuni aytmoqligim kerakki, mahd
ulyo begimning ra'yilariga batamom qoʻshilurmen.
Muzaffar Mirzoning baxti uchun hozirdan boshlab
tadbirlar koʻrmoq zarur. Nechunkim, taqdirning
buqalamunliklari benihoyatdir! Ammo bu xususda
oshiqmoq, har kimga sir bermoq — tangri koʻrsatmasin — yomon oqibatlarga sabab boʻlur. Pinhon ishlamoq, har bir qadamni kengash bilan qoʻymoq lozim.
Muzaffar Mirzoning tevaragidagi beklarning, yigitlarning shahzodaga sadoqatlaridan zarracha shubha
qilinmasin. Toʻgʻ“onbek kabi g'oyat ish koʻrgan,

' Podshoh.



bahodir yigitlari bor. Yana shunday puxta, chorasoz
odamlardan bir nechasini shahzoda oʻz xizmatlariga
olurlar.

— Siz oʻzingiz ham shahzodaga yoʻl-yo“ruq koʻrsatib tursangiz...

Majididdin shunday taklifni kutib turgan edi. Qars
ikki qoʻldan chiqadi. Va'daga va'da olmoq kerak.

— Podshoh hazratlariga men faqir qanday qul
boʻlsam, shahzodamga ham shu yoʻsinda qulmen, —
dedi parvonachi qoʻlini koʻksiga qoʻyib. — Xoqonimiz
nazarlarida shahzodamning e'tiborlarini har vajh bilan
ilgari sururmen. Ammo, haqiqatni aytganda, bu yoʻlda
mening gʻayrat va harakatim davlatdagi vaziyatimga,
mansabim poyasiga bogʻliqdir...

— Toʻgʻri, aytursiz, — javob berdi ma'nodor iljayib malika. — Bu jihatni oʻylarmiz, bundan keyin
sodiq odamlar orqali har nav ishlar toʻgʻrisida birbirimizni ogohlantirib tursak, yaxshi boʻlar edi.
Boshqa soʻzim yoʻq...

Majididdin qulluq qildi.

O'n to'rtinchi bob

Binafsha bog`ning bir chetida, qalin daraxtlarning
quyuq, orombaxsh koʻlkasida Shayx Bahlul! bugungi
ovqat uchun tayyorgarlik koʻrish bilan mashgʻul edi.
U, oʻz qaramog'ʻiga berilgan yumushchilarga har xil
ishlar buyurar, lekin harakatlarida esa qandaydir asabiylik, koʻzlarida qaygʻu koʻlankasi sezilar edi. Nariroqda, ariq boʻyida sholcha ustida oʻtirgan Sohib Doroni ham koʻrmagandek, yumushdan keyin sarv ogʻochiga suyalib, xomush qoldi. Ortiqcha xushchaq-chaqlikni yoqtirmasa ham, lekin har vaqt sokin va yuvosh,
kayfiyati joyida boʻluvchi bu qadrdon mulozimning
bukungi vaziyati Sohib Doroni taajjublantirdi.

— Bunda keling, inim, bir nafas suxanvorlik qilaylik, — murojaat etdi Shayx Bahlulga Sohib Doro.

" Navoiyning qadrdon mulozimlaridan.




Shayx Bahlul istamaganday, yalqovlanib oʻrnidan
turdi.

— Holingizda tag'ayyur koʻ“ramen, oʻtiring, — joy
koʻrsatdi Sohib Doro va davom etdi. — Koʻnglingizda ne anduh boʻlsa, bayon eting.

Shayx Bahlul sholchaning bir chetiga oʻtirdi-da,
birdan kulimsiradi.

— Mavlono, ishoning, koʻnglimda zarra qadar
dard yoʻq, — dedi Shayx Bahlul, — garchi boʻlganda
ham, aytmoqlik nonkoʻrlik boʻlur edi.

— МопкотК7 — qiziqib soʻradi Sohib Doro. —
Mir hazratlari bilan orangizda biron soʻz oʻtgan deb
gumon qilurmen. Endi so“zlamoqqa majbursiz!

— Karomatingiz bagʻoyat toʻgʻri. Oqshom Mir
devondan qaytdilar,— kulimsirab gapira boshladi
Shayx Bahlul,— xosxona ichiga kirdilar. Bir daqiqadan soʻng meni chaqirdilar. Mirning nomlariga kelgan
bir dasta maktub, ariza va talabnomalarni yigʻishtirib,
huzurlariga kirdim. Mir kursi ustiga ishorat qilib, dedilarki: «Oling!» Men, filhaqiqat, dovdirab qoldim, kursi
ustida sham, davot-qalam va bir kosa suv turur edi.
Qay birini olay! Noiloj soʻradim: «Qaysi nimarsani
olmoqqa buyurdilar». Bovar qilasizmi, Mir hazratlari
g'azab bilan boqib: «Barakallo fahmingizga! Shuncha
yil xizmatimizda boʻlsangiz ham, hanuz tartibni bilmaysiz. Sizga belgulidirki, sham sabohga qadar
qoshimda yongʻusi, davot-qalamning zarurligini
izohlashga hojat yoʻq. Demak, bu yerda qay narsa
luzumsiz?» dedilar. Men darhol suv toʻla kosani
koʻtarib tashqari chiqdim.

Sohib Doro tizzasini urib, zavq bilan qah-qahlab
kuldi.

— Kulgi nima? Bu bilan faqirning jarohatiga yana
tuz sepursiz, — ranjib dedi Shayx Bahlul.

— Astagʻfurullo! Xoʻb, zinhor kulmaymen, yana
nelar boʻldi? — roʻmolchasi bilan koʻzlarini artib,
soʻradi Sohib Doro.

— Hammadan faje shulki, ertalab Mir oʻzlari uzr
tiladilar, men xijolatdan boshimni koʻtarib ololmadim.




— Bahlul, bundan xotiringiz behuda tashvish tortibdur, — dedi Sohib Doro. — Mir bilan uning dono
mulozimi orasida boʻlmish bu voqea endi butun
Hirot, balki Xurosonga tarqalur, har yerda Mir
Alisher nomi yod etilsa, suxandonlar ajoyib rangdor
uslub bilan bu nuqtani ham: soʻzlab berurlar, majlis
ahlining koʻnglillari ochilur. Da'vomning isboti uchun
sizga bir misol keltirurmen: bir vaqtlar Mir hazratlari
Bogʻi Fig“onda bir ulug“ ziyofat bergan edilar. Poytaxtning bir koʻp shuaro va fuzalosi, akobirlari hozir
edilar. Anvoi taomlar tortildi, dasturxon yigʻishtirilishi
bilan Mir eshikka chiqib, qayg“adur g'oyib boʻldilar.
Majlis ahli, suhbatga Mirning vaqtlari yoʻq shekilli,
degan gumon bilan oʻrinlaridan turib, tarqalib ketishdi. Shul asnoda Mir kelib, mendan soʻradilar:
«Mehmonlar qaerda?» Men izoh berdim. Mir nogohon gʻazablanib, mendan ranjidilar va qoshlarini
chimirib, dedilar: «Alisherning uyi oshpazning
doʻkonxonasimidirki, hariflar kelib, osh yeb, jo'nay
berurlar!» Bu nuqtani men bir ikki yor-do“stga aytgan
edim, bovar qiling, barq sur'ati bilan Hirotning
qulogʻiga yetibdi... Yaqubbek'ning huzuridan kelganlarning axborotiga koʻra, bu voqea u yerda ham tillardan tillarga koʻchib, majlislarda soʻylanarmish va bisyor-bisyor xursandchiliklarga sabab boʻlurmish.

, — Soʻzlaringiz haqiqat, — dedi Shayx Bahlul. —
Shoir haqidagi har bir ma'lumot yurtda zavq bilan
tinglanur, lekin... befahm boʻlib yodlanurmen.

— Yoʻq, xato qilursiz,— e'tiroz etdi Sohib Doro,—
bu voqeani: «Mening aql va farosatda yagona mulozimi bor ekan», deb boshlagaylar har yerda; zeroki,
xalq Mirga har vaqt ulugʻ nodir nimarsalarni ravo
koʻradi.

— Alalxusus, el-ulus, — ovozini pasaytirib, maxfiy
soʻzlaganday, dedi Shayx Bahlul,— oʻzgalar orasida
shunday zotlar borki, ular shoirdan nuqson axtaradilar. Andak narsa sezsalar, falakning toʻqqizinchi tabaqasiga ko`tarishdan lazzatlanurlar. Ammo ulus boshqa...

"Iroq hokimi.




— Ulus Navoiyda oʻzining yagona umidini koʻradi, — qayd etdi Sohib Doro.

— Balli, maxdum, — davom etdi soʻzida Shayx
Bahlul, — xabaringiz boʻlgʻay, bultur Mirning tishlari
ogʻrib, yogʻliq bogʻlagan edilar. Oz fursatda butun
Hirot ayollari jag'lari orqali shohi parcha oʻrab,
«Yogʻliqi Alisheriy» nom qoʻydilar. Shoirning tish ogʻrig“i — ayollar uchun husn vositasiga aylandi!

— Bas, Mirdan nechun ranjidingiz? — tabassum
qilib soʻradi Sohib Doro.

— Yoʻq, men oʻz-o`“zimga ranjidim, — yumshalib,
uyalganday yerga qarab gapirdi Shayx Bahlul. — Mir
Alisherni ayblashga hech yoʻl bilan haqqimiz yoʻqdir.
Zero, ul janobning boshlarida tuman-tuman ishlar
borki, toqqa ortilsa, togʻ ham bardosh berolmas edi.
Bu sharoitda ul janobning koʻzlari ba'zan g'azab bilan
uchqunlansa, ba'zan muomalalari dagʻallansa, bu aslo
ajablanurlik hol emas. Bu jihatlarni kamina fahmlaydi, albatta.

— Maxdum, buni avvaldan fahmlamoq kerak edi.
Siz qosh-qovogʻingizni goʻdakona osiltirdingiz, —
piching bilan dedi Sohib Doro.

— Inson koʻngli har nav zaifliklardan xoli emas
emish.

Shayx Bahlul bogʻ ichidan chiqib kelayotgan bogʻ
bon bilan muomala qilmoq uchun ketdi. Sohib Doro
sholchada yonboshladi. Yonginasidan sharqirab oqib,
gulzorlar boʻylab, uzoqda havoning iliq oltinida nafis
uyquga tolgan sarvzorlar qoʻynida kumush uqa kabi
tovlanib-tovlanib gʻoyib boʻlgan suvga telmurdi. Sevib
oʻqiydigan gʻazallar yodiga beixtiyor quyilib keldi.

Nomasi qo'ynimda, baskim, iztirob aylar ko'ngul,
O'pkali chiqmoqqa go'yokim shitob aylar ko'ngul.

Uchinchi misraning ilk soʻzlarini boshlar ekan,
nogahon orqaga qayrilishga majbur bo`ldi: «Assalom
alaykum!» — qoʻl qovushtirgan, begona, sodda bir
yigitga koʻzlarini ma'nodor qisib, bir zum tikildida,
soʻng oyoqlarini yigʻdi.




— Ne xizmat?

Yigit allanechuk qizarib, yerga qaradi, soʻng birdan
dadillanib gapirdi:

— Taqsir, meni bu dargohga mavlono Sultonmurod yubordilar, u kishini tanisangiz kerak.

— 0, ul janobni tanurmiz, — tasdiqladi Sohib
Doro. — Ne maqsad bilan? Mengami yoki Mir hazratlaringami?

Yigit ichki bir qarshilik bilan kurashganday,
peshonasini qashib, javob berdi:

— Shul dargohda biron yumush topib berurlar,
deb yuborgan edilar. Navoiy hazratlariga arz qilsak,
shoyad...

— Hojati yoʻq, maqsadni angladik, — yigitning
soʻzini kesdi Sohib Doro. — Bir daqiqa sabr eting.

Yigit ariq boʻyiga choʻ“qqayib, ulkan bogʻning jonli
latofatidan ko`zlarini uzgusi kelmaganday, tikilib
qoldi. Sohib Doro soqolini qashib, erinchaklik bilan
oʻrnidan turdi. Olmaning shoxiga ilib qoʻygan chakmonini shoshmasdan kiydi, oppoq katta sallasini
diqqat bilan boshiga oʻrab, yigitga dedi:

— Yuring, biz ikovlon Injil yoqasini sayr etib kelaylik. U yerlarda boʻlganmisiz?

— Ta'rifini eshitdik-ku, ammo koʻrganimiz yoʻq.

— Hirotki bir olamdir, aning ichida Navoiy yangi
bir olam barpo qilmoqdalar... Ha, kechirgaysiz, otingiz nima? Sultonmurodning yaqinlaridan boʻlursiz?..

— Otim Arslonqul. Janobi mudarris bilan tanishligimiz bor...

Injil bo`yiga yetgach, umumiy inshoot suroni va
olomon orasida Arslonqul anqayib, oʻz hamrohini
koʻzdan qochirdi, bir qancha vaqt u yoq-bu yoqqa termulib, soʻng katta ishning qizgʻin toʻlqiniga beixtiyor
berilib, yura ketdi. Daryo boʻylab katta masofada ish
girdobi qaynar edi. Bir necha yuz odam terlagan, pishgan, hansiragan holda muttasil harakatda: yuk
tashigan aravalarning gumburlashi, tuyalarning allaqanday qaysarlik va zarda bilan baqirishi, og“irkarvon
fillarning haybatli lapanglashi, ishboshilarning keskin




qichqirishlari Arslonqulni ancha esankiratdi. U sangtaroshlarning oldida, sehrlangandek, beixtiyor toʻxtadi. Bu yerda ustalar murabba! va mustatil? shaklda
ham turli kattalikda boʻlgan toshlar ustida hayratbaxsh
bir qunt va diqqat bilan kuymalanmakda edilar.
Ba'zilar mukkayib, toshlarning g'adir-budir betini
oynaday silliqlab yarqiratish bilan mashgʻul. Bir guruh
ustalar silliqlangan, qirrali palaxsa marmarlarga ajoyib, jivir-jivir gullar yasamoqdalar. Ustalarning
asboblari ostida marmar betida asta-asta ochilgan
o`yma gullarning jonliligi Arslonqulni tang qoldirdi:
«Olamda zargarlikdek xunob ish boʻlmas, derdim,
bularniki yana ser mashaqqat ekan-ku!» deb oʻylar edi
yigit.

Allaqaydan fillarda katta toshlar tashilib turadi, filbonlarning hayqirig'i ostida azamat yigitlar yukni
tushirib, burunlari yerga tekkunday, bukchayib tashiydilar. Bir tomonda ogʻoch ustalari qizgʻin ishda:
poytesha, bolta, arralarning sadolari ajoyib bir ohang
bilan havoda yangraydi.

Arslonqul chumoliday toʻxtovsiz oʻrmalagan
odamlar orasida, har tomonga alanglab, har qadamda
hunar va san'atning то")2аапва уо"датод, tentib
ketdi-da, solinayotgan madrasaning peshtoqi qarshisida Sohib Doroni zarrin yoqa toʻn kiygan, yoshgina
olifta yigit bilan qizgʻin suhbat qilayotganini koʻrib,
ulardan nariroqda toʻxtadi. Madrasaning qudratli,
yuksak peshtoqi ustida ishlayotgan sallali, qalpoqli
ustalarning dorbozday chaqqonligiga hayron boʻlib
tikildi. Ularning ichida oppoq soqolli, bukchaygan
chollar ham bor edi. Biroq bu chollar ham havozalar
ustida, kuchli, qadami tetik yoshlar singari, qaltis
harakatlarni beparvo bajarar edilar. Koʻrkam darvozaning yonlari sathiga, koʻcha yoqning azamat
devorlariga yuzlarcha naqqoshlar yopishib ishlashadi.
Quyoshda naqshlarning rango-rang olovi koʻzlarni
qamashtirarli yonadi, porlaydi. Arslonqul bu chuvvos

"Toʻrt burchakli (muh.).
? Uzunchoq, choʻziq (muh.).




ichida tasodifan yoʻliqib qolgan Sohib Doroni yana
yoʻqotib qoʻymaslik uchun uning yaqiniga borib turdi.
Biroq Sohib Doro olifta yigit bilan shunday berilib
bahslashar ediki, Arslonqulni sezmadi. Arslonqul ularning gapiga bir lahza quloq solib, kinoyali tabassum
bilan yuzini ters oʻgirdi:

«Yana gʻazal! Yana muammo. Ah, Hirot, Hirot!
Qayon boqsang, shoirni koʻrasan. Har yerda —
machitda, madrasada, bozorda, oshpazxonada —
g'azalxonlik va gʻazal janjali! Shubha yoʻqki, bularning ikkovi ham shoir!» — oʻyladi ichida Arslonqul.

Nihoyat, olifta shoir bahsga tob bermagandek, Sohib Doro bilan sovuqqina xayrlashgan hamon,
Arslonqul bir yoʻtalib, Sohib Doro qarshisiga oʻtdi.

— Taqsir, men sizdan adashib, xiyla qidirdim, —
dedi qoʻl qovushtirib.

— E, inim, bu yerlarda adashmasdan iloj yoʻq, —
dedi kulib Sohib Doro. — Qani, mundaroq yuring.

Arslonqul Sohib Doro orqasidan yurib, yakka
daraxt ostida oʻtkir koʻzlari bilan bir guruh ishchilarning har bir harakatini zimdan qamrab turgan oʻrta
yoshli, yagʻrinli bir kishining oldiga keldi.

— Sarkor, bu inimni sizga topshiramen, —
Arslonqulni koʻrsatib, dedi Sohib Doro, — ishlatursiz
va el qatori haq toʻ`larsiz.

Sarkor atrofga alanglagan koʻzlarini bir nafasgina
yigitga qadadi.

— O`mrovli yigit koʻrinasen, ammo dangasalik qilsang, yelkangni qashib qo“yamen, u zamon holingga
voy.

— Qashitmasmiz, ogʻa, — jiddiy dedi Arslonqul.

— Xoʻb, belni mahkam bog'la, ishga tush, —
sarkor yuqoriga — gʻisht tashuvchilar tomoniga qoʻl
uchi bilan ishorat qildi.

Arslonqul bir uyum g'ʻishtni orqalab, unchalik
egilmay, yotiq havozada ildam va shaxdam qadam
bosib, yuqorilar ekan, pastdan bir-ikki kishi baqirdi:

— Hay, boʻz bola, zoʻri behuda miyon meshikanad, asta-asta yur!




Arslonqul sarkorning oʻqraygan koʻzidan qoʻrqqan
kabi, pastdagilarning ma'qul kengashini nazar-pisand
qilmasdan, garchi yuqorilashgan sari koʻproq egilishga
majbur boʻlsa ham, yana gʻizillab ketaverdi. Gʻishtni
peshtoqda agʻdarib, qush boqishi bilan pastga va
atrofga qaradi. Quyosh nurlarida choʻmilgan Hirot
bogʻlarining zangori ufqlarda singib yoʻqolgan yashil
toʻlqinlari yigit koʻnglining dard chigillarini yechganday, bir damda u ruhiy yengillik sezdi. Uning ochiq,
qudratli koʻkragi bu yerda, balandlikda shamolning
yoqimli silashi bilan qabarganday boʻldi. Chiqayotganlar bilan quyi tushuvchilar orasida hech kimga
xalaqit bermasdan chaqqonlik bilan pastga yugurdi
yana.

Peshindan keyin hamma inshootlarda ish toʻxtadi.
Odamlar terlarini artib, jomakorlarini qoqib, Injil
bo`ylab, har yer-har yerda katta davra qura boshlashdi. Arslonqul Injilning nim loyqa suvlarida bet-qoʻlini
yuvib, oʻz toʻdasiga keldi, daraxtlar ostiga solingan
Бо"угада chordona qurdi. Charchagan odamlar asta
yelpinib, oʻzbekcha, forscha, Arslonqul tushunmaydigan yana ba'zi til va shevalarda asta-sekin gaplashar,
qirq-ellik qadam narida, atrofida odamlar uymalashgan, bugʻlari havoga burqigan katta qozon tomonga
qarab-qarab qoʻyar edilar.

Qovogʻi ochilmagan sarkor davraga bir koʻz yugurtirib, oshpazga: «Boshlang», deb qichqirdi. Dasturxonchi chol, kishi boshiga dastlab bittadan yumshoq
sedanali non ulashdi. Keyin guldor sopol tovoqlarda
mastava tortildi.

Arslonqul, oʻz odaticha, ovqatni deyarli hammadan oldin yeb bitirdi-da, hamkorlari bilan hali nonqatiq boʻlmagani uchun, ularni kutmasdan oʻrnidan
turdi.

Hamma inshootlarda shovqin-suron tindi. Yolgʻiz
shoʻx bolalargina dam olayotgan tuyalar, fillar atrofida gʻivirlab, hayvonlarga tegajaklik qiladilar. Undabunda chet kishilar binolarni tomosha qilib tentiraydilar.




Arslonqul hali ishlagan joyiga keldi. U yoq-bu
yoqni aylanib, havoza boʻyicha yuqori chiqqanini oʻzi
ham sezmay qoldi. Shunday azamat gumbazni,
bolalar xombopish yasayotganday, bosh qotirmasdan,
taraddudlanmasdan, hay-huy bilan, ishonch bilan
barpo qilayotgan ustalarning mahoratiga taajjublandi.
Soʻng gumbaz atrofiga oʻrnatilgan havoza yogʻochiga
suyalib, uzoqlarga koʻz tikdi. Eski madrasalar, shamday adil yuksalgan minoralar, shahzodalarning naqshlari rang-barang olov bilan yongan go`zal koʻshklari,
azamat qoʻrgʻonlarning kunguralari, yashilliklar orasida, diqqat bilan qaragan sari birin-sirin gavdalanadi.
Bularning koʻplarini Arslonqul yaqindan koʻrgan
boʻlsa ham, lekin oradagi masofa ularga allaqanday
iliq husn bagʻishlab, yana koʻproq jolibi diqqat qilgan
edi. Arslonqulning koʻzlariga, nogahon, uzoqda, sarv
yogʻochlari bilan band katta soha ochildi: «Ha, bu
Bogʻi Jahon oro emasmi? Naq oʻzi... Ana, xiyobonlar», dedi oʻz-oʻziga Arslonqul. Boshini yogʻochga
tirab, oʻzini yoʻqotgan kishiday, uzoq tikildi: «Kim
biladi, Dildorim balki shunda yashar. U hozir yasanibtusanib, pariday shu hiyobon salqinida kezib yurar.
Podshohning garchi yuzinchi xotini boʻlsayam meni
batamom unutib yuborgandir, balki!» Yigitning
koʻkragini qaygʻu toʻlqini qopladi. U chuqur xoʻrsindi. Keyin, oʻz-oʻzini ovutmoqchi boʻlganday, birdan
kuyladi:

Ko'zing qarosi balo, Borib ayting, to'rg'aylar,
Netay, men unga shaydo! Bu g'arib kimni poylar?
Arz-holimni yetkur, Mendek kuyganmi Majnun
Chamandan esgan sabo! Shuncha yil, shuncha oylar?

Chertma, jo'ram, torimni,
Elga yoyma zorimni,
Tushda ham ko'rolmayman
Hirotdagi yorimni!




Arslonqul qalpogʻini qoʻliga olib, «Qoʻy-e!..» deb,
biron ishdan umidni kesganlar singari, qoʻlini silkidida, ikki-uch qadam qoʻyib, allanechuk xijolat bilan
birdan toʻxtadi; qarshisida bir guruh kishi unga tikilib
turar edi. Bularning ichida boyagi ustalardan boshqa
yana ikki-uch notanish shaxs bor edi. Bu notanishlardan biri — yaxshi kiyingan, ulugʻvor, hammaning
diqqatini oʻziga tortgan odam — ingichka tabassum
bilan dedi:

— Nega qoʻshiqni bas qilding, yaxshi yigit? Biz
yana tinglamoqchi edik. Soʻzimiz haqiqatmi? — ustalarga qaradi u.

Qoʻlida katta qogʻozga solingan bino tarhini ushlab
turgan qari usta boshi bilan tasdiqlab, salmoqlab
soʻzladi:

— Balli, dard bilan soʻylading qoʻshiqni, inim.

— Albatta, biz qoʻshiqdagi samimiy dardning
choʻgʻi bilan zavqiyob boʻldik. Zotan, qoʻshiqning asli
joni koʻngilning dardidadir, — dedi yana haligi odam.

Arslonqul, bunday muomaladan soʻng oʻzini tutib
oldi-da, qoʻlini qovushtirib soʻzladi:

— Taqsir, kamina qulingiz hofiz emas. Meni
uyaltirmanglar, anchayin, oʻzimizcha gʻingʻillab
qoʻyamiz ba'zida...

— Yoʻq, qoʻshiqni bahuzur aytib ishlayver, toki
hamma bahramand boʻlsin, — dedi haligi kishi.

Arslonqul gʻisht, tosh tashib chiqayotganlarga koʻzi
tushib, ish boshlanganidan ogohlandi. «Kechirgaysizlar!» deb pastga yugurdi. Yuqoriga gʻisht koʻtarib
chiqqanda, Arslonqul kuchli taajjubda qoldi: haligi
odam qimmatbaho toʻnning etaklarini beliga qistirib,
yeng uchlarini shimargan holda astoydil ishlamoqda
— ustalarga gʻisht, ganch uzatmoqda edi. Yigit koʻz
uchini qisib unga tikildi-da, yelkasini qisdi: «Katta
amaldorlarga oʻxshaydi-ku, ammo fe'li boshqacha
ekan. Qani, shu ishlashda birpas tob berarmikan!»

Arslonqul har gal unga zimdan bir qarab qoʻyar
edi. Ammo uning ishida sustlashish emas, aksincha,
terlagan yuzida borgan sari ishga muhabbat, qiziqish




sezdi. Nihoyat, Arslonqul chidamadi-da, oʻzi bilan
yonma-yon tushib boruvchi bittasini turtdi va qoʻli
bilan yuqoriga ishorat qildi.

— Ul janob kim boʻladi? Juda berilib ishlayaptida.
Yo bizga oʻxshash sarkordan qoʻrqadimi? Xo-xo-xo.

— Voy, gumroh, tanimaysanmi hali! — deb
qadamini sekinlatdi u.

— Yoʻq, kim?

— Navoiy hazratlari-yu! Koʻpincha kelib, shunday
g'ayrat bilan ishlaydilar.

Arslonqul choʻchib toʻxtadi: «Navoiy!» dedi u oʻzoʻziga va orqaga qayrilib, allaqanday toshqin mehr
bilan koʻzlarini yuqoriga qadadi...

O'n beshinchi bob

I

Devonning qatorasiga solingan ziynatli xonalarining biri yonida qurama xalqdan anchagina toʻplangan edi. Katta, tekis, chorburchak sahnni chol qorovul qunt bilan, chang koʻtarmasdan supurardi. Uning
soqoli taralib tekislangan, lekin rangi kunduzning
mashaqqatlarini xayol bilan beparvo kechirish uchun
har kuni ertalab «chize» taryok iste'mol qilib, ustidan
koʻproq shirinlik yeguvchi chollarning rangi kabi,
sargʻish, qonsiz edi. U supurgining dastasiga suyalib,
odamlarga yer ostidan koʻz tashladi. Qandaydir bir
tanishini koʻrib, yaqin keldi. U taajjublanib, dedi:

— Ha, bizning dargohga bosh suqubsan, tinchlikmi? — soʻradi chol.

— Dardsiz, g“alvasiz odam bu yerda nima qiladi?
Mirga ikki ogʻiz arzi hol qilgʻali keldim.

— Hay, ishing oʻngidan kelsin! — Chol birin-sirin
yangidan kelayotganlarni koʻzdan kechirib, dedi: —
Tavba, Alisher janoblari bir haftadan buyon Childuxtaron'da edilar, u yerda yangi rabot bino qilmoqdalar.

' Hirotga yaqin bir mavze.




Hirotga bukun tunda qaytdilar. Xoʻsh, xaloyiqni kim
ogohlantirdi?

— Ehtimol, o`zlari tushimizda bashorat bergandirlar, — kulib dedi bir dehqon.

— Ajab emas... Chunki Navoiyning dili bilan
xalqning dili hamisha payvanddir, — dedi ishonch
bilan koʻm-koʻk qoʻlli bo“yoqchi.

Shu vaqtda kimdir, burunaki otgandek, qayta-qayta

apshurdi.
— Haqgqast rost! — boʻyoqchiga qaradi chol qorovul va jiddiy dedi: — Bu zamonda Navoiy janob
la-ridek pok odam hargiz topilmas, — u ishiga kirishdi.

Odamlar o`zaro shivirlashib, Navoiyning ishlari,
hayoti, sifatlari haqida soʻzlasharkan, amirlarga xos
jubbaviy tillodoʻzini kiygan shoir hovlida paydo boʻldi.
Hamma qoʻl qovushtirib ta'zim qildi. Navoiy xalqning
salomiga javob qaytarib, tezgina yurib, katta xonaga
kirdi. Odamlar eshik oldini oʻrab, kissalaridan, sallalari orasidan qogʻozlarini qidira boshladilar. Yondosh xonalarning biridan yosh, magʻrur kotib chiqdida «Sabr! Sabr!» dedi xalqqa qarab, keyin Navoiy kirgan xonaga qarab yurdi.

— Bu kun xalq juda koʻp, — dedi yosh kotib salom
bergandan keyin, — barchasini qabul qila bilurmusiz?

— Anglamadim, ne demak istaysiz?

— Agar vaqtlari musoida qilmasa, bir qism xaloyiqqa boshqa kun kelmoqni taklif etsam, degan fikr
xotirimga keldi.

— Barakallo gʻayratingizga! — istehzo bilan xitob
qildi Navoiy. — Bizda shunday odatni biron vaqt
koʻrganmidingiz?

Yosh kotib koʻzlarini yerga qadadi, bir nafasda
ham oqardi, ham qizardi.

— Siz hali yosh yigitsiz, — dedi Navoiy endi
muloyim, lekin jiddiy, — mansab poyasida balki yuqorilashursiz. Shu soʻz xotiringizga naqshlanib qolsinki,
elga bu yoʻsinda muomala va xizmat qilmoq oqillarning ishi emas.




Kotib boshini bazoʻr koʻtardi. Uzr tilab, chiqmoqchi boʻldi. Navoiy uni toʻxtatdi. Yordamchilari yetib
kelguncha, bu yerda oʻtirib, unga qarashmog£ʻini
soʻradi. Kotib bir oz tetiklandi. Quyida, yozuv ashyolari turgan pastgina kursi oldida tiz choʻkdi.

Dastlab juldur kiyimli, kir qalpogʻini koʻziga qadar
tushirgan, oʻrta yashar dala kishisi qoʻl qovushtirib
kirdi-da, salovot bosib, dovdirab qoldi.

— Oʻtiring, muddaongizni soʻylang, — dedi
Navoiy xushmuomalalik bilan.

Dehqon eshik oldida choʻqqaydi, qalpogʻini sal
koʻtardi.

— Boshimga bir falokat tushib, Isfizordan keldim... — dedi-da, birdan soʻradi: — Hammasini aytaymi, uzun gap?

— Soʻ`ylang, — kulib javob berdi Navoiy.

— Bisotimda birgina otim boʻlardi. Yomon emas,
korimizga yarab turardi. Bir kun, ne bo`ldi-yu
qishlog“imizga bir otliq sipohi kirib keldi. Orqasida
xushsurat bir bola... Men otimni sugʻorib, yuvib turgan edim. Qarshimda toʻxtadi. «Otingni egarlab ber,
manov inimni mindirib olayin, tez orada Hirotdan
qaytamen, shunda tashlab ketamen», dedi. Men
yalindim: «Bek yigit, ayni ish chogʻi, iloji yoʻq.
Boshqalardan soʻrab koʻring, topilmasa, shunday
ketavering, bu argʻ“umogʻingiz bilan Daryoyi
Shoʻr'gacha yetasiz». «Yoʻq, — dedi. — Ovda yurib,
otim koʻp urindi. Barcha Hirot meni taniydi. Qozizodalardanmen», — dedi. Hukumatga ot-ulov bermoq
eskidan bir taomil. Otni egarlab, jilovini unga tutqizdim... xullas, ikki oydan buyon u qozizoda qurg“urdan domdarak yoʻq. Oʻn kun burun eshakka minib, Hirotga keldim. Kirmagan koʻcham, soʻramagan
odamim qolmadi. Topish qayda! Bu yetmaganday,
yana bir falokat oyog'imdan chaldi: uch kun burun
eshagimni oʻgʻirlatib qo`ydim. Mahkamalarga kirsam,
arzimni tinglamadilar. Sizga sig'inib keldim, taqsir.

' Kaspiy dengizi.



Dehqon ogʻir xoʻrsindi. Navoiy asta tebrandi.

— Birodar, sizga bir balo yoʻliqibdi, mayli, kim
bo`lmasin, qozizodami, sipohimi — u bir ofat... Bu
yanglig“ ovchilar koʻp, ularning oʻzlari ovchining itiga
arzimaydilar. Ismini bilmaysizmi?

— Aytdi, Tojiddin...

Navoiy kotibga qarab, Qilichbekni chaqirishni
buyurdi. Keyin kulib, dehqonga murojaat etdi:

— Otingiz topilur. Chin ismini yashirgan boʻlsa,
qiyofatini aytursiz. Ammo eshakni oqtarmoqdan foyda chiqmasa kerak. Qaysi shoʻrazorda, qaysi ogʻilda! Faqat eshakni yoʻqotganingizni bizga isbot qila olasizmi?

— 0, nahotki bu qulingiz yolgʻon soʻzlasa! Karvon
saroyda yuz kishi desangiz ham guvohlikka oʻtur.

— U holda eshakning bahosini biz to'laymiz, —
dedi Navoiy. — Lekin bundan keyin ehtiyot Бо тод
kerak. Elning bir soʻzi bor: oʻzingga ehtiyot boʻl,
qoʻshningni oʻgʻri tutma!

Dehqon, Navoiyning soʻzlarini aqlga sig“dirmaganday, dovdirab qoldi.

— Qanday gap? Kim to`laydi? Siz? Yoʻq, jabrini
oʻzim koʻtaray, — qoʻlini koʻksiga qoʻydi u.

Baland boʻyli, keng yag`ʻrinli, qirg“iy burun yigit —
Qilichbek kirdi. Navoiy bir necha soʻzda dehqonning
muddaosini tushuntirdi. Keyin buyruq yoʻsinda dedi:
«Bu dardkashni qoniqtirmaguncha, hargiz orom olma,
jahannam ostida boʻlsa ham, u zolimni top va jazosini ber!»

Qilichbek dehqonni yupantirdi:

— U odam bizga otning qashqasiday ma'lum.
Yuring biz bilan.

Navoiy ularni toʻxtatdi. Eshakning bahosini soʻradi. Keyin oʻzining xususiy mulozimlariga uchrashib,
dehqonga pul olib berishni Qilichbekka yukladi. Dehqon shodlik va hayajon bilan toʻla, qulluq qila-qila
chiqdi.

Aksari dehqon, kosib-hunarmandlardan iborat
boʻlgan xalq birin-ketin kiraverdi. Har kimning oʻz
hurdi-holiga yarasha bir dardi, yarasi, mashaqqati, ta



labi, da'vosi bor. Navoiy har qaysisining soʻzlariga
bardosh bilan quloq soldi. Arizalarini kotibga oʻqitib,
diqqat bilan tingladi. Uning oʻtkir fikri chigallarni
oson hal qilar, chin da'vo bilan tuhmatni, haqiqat
bilan yolgʻonni tez ayirar edi.

Peshindan soʻng xalq siyraklandi. Navoiy bir necha
mulozimlarni toʻplab, turli yozuv-chizuv ishlari bilan
shug'ullantirdi. Amallari kichik boʻlgan bu mulozimlar Navoiy huzurida toʻla qunt bilan jiddiy ishlasalar
ham, oʻzlarini sarbast tutardilar. Dongdor vazir va
shoir ish orasida hatto ular bilan hazilkashlik qilishdan-da tortinmas edi.

Ish oxirida shoshib-pishib mavlono Alishoh kirdi.
U Hirotda eng oldingi cholgʻ“uchilardan edi.

— Marhamat qiling, ishlaringiz ne holda? —
doʻstona iltifot bilan qarshiladi Navoiy.

— Soyayi davlatingizda kayfimiz chogʻ, ishlarimiz
yaxshi... — dedi mavlono. Alishoh. — Faqirning
ko`nglida bir iltimosi borki, xotirlariga malol kelmasa,
aytmoqqa ijozat bersalar...

— Aytavering, sozingiz tinglagan kabi, quloqlarimiz sizda, — dedi Navoiy.

— Janoblarining iltifotlaridan umidimiz shulki,
vaqf mutasaddilariga buyursalar, toki ular menga olti
oylik maoshimni birdan bergaylar. — Navoiy bir vaqtlar u bilan ilk daf'a uchrashganda, uning musiqiydagi
iste'dodini qadrlab, unga oʻz vaqflaridan maosh tayinlagan edi.

— Ne sababdan? — soʻradi qiziqib Navoiy.

— Vaqf mulozimlariga har oy murojaat etib, ularning boshlarini qotirmasam...

Navoiy yerga qaradi, sukut qildi. Sabogʻich qalamni qitirlatib, xat yozayotgan mulozimlar boshlarini
sekin koʻtarib, dam shoirga, dam musiqiychiga boqardilar. Birdan Navoiyning yuziga ma'nodor, kinoyali
tabassum yoyildi.

— Maxdum, umrimizdan olti kun qoldimi, qol
madimi — bizga ma'lum emas, — dedi u noxushlik
bilan. — Siz nima sababdan bunday amonat hayotga




bu qadar e'timod qilib, kelgusi olti oyning maoshini
birdan talab qilasiz?

— Siz farmon bering, men pullarni olay, — avvalgiday dadil gapirdi mavlono Alishoh. — Agar men
oʻlib qolsam, u pullarni kafanimga va ko“mmak uchun
boshqa kerakli narsalarga sarf qilurlar.

— Oʻligi ham bir balo, tirigi ham bir balo, degan
siz ekansiz-da! — dedi Navoiy jiddiy va noxush.

Mulozimlar kulgidan oʻzlarini toʻxtata olmadilar.
Musiqiychi qizarib-boʻzarib yerga qaradi-da, soʻng oʻzi
ham kulib yubordi.

Navoiy oʻrnidan turdi, mavlono Alishohning yelkasiga qoʻlini qoʻydi. Muloyimlik bilan dedi: «Ne qilaylikki, sizda katta iste'dod bor. Biz uni hurmat qilurmiz. Talabingizni qabul etdik». Musiqiychi tashakkur
etdi. Navoiy vaqf boshliqlariga bir parcha qogʻoz
yozib berdi.

Shoir uyga qaytmoq uchun tashqariga chiqarkan,
Muhammad Said Pahlavon bilan qarshilashdi.

— Ne maqsad bilan? — soʻradi koʻrisharkan, Navoiy.

— Bogʻi Safidda shuaro majlisi bor. Hammaning
koʻzi yo“lingizda. Oʻzga andishalari boʻlmasa, bir kirib
oʻtsalar, umumni quvontirurlar.

— Modomiki, siz kelibsiz, e'tirozga oʻrin qolmaydir.

Shoir bilan Pahlavonni eshikda navkarlar otga
mindirdilar. Har vaqtdagi kabi turli olomonning
shovqin-suroni bilan qaynagan Chorsudan va Hirotning katta bozorlaridan boʻlgan Bozori mulkdan oʻtib,
gʻisht bilan toʻshalgan katta yoʻl boʻylab bir chaqirim
qadar yoʻl bosgach, baland devorlari orqali Bogʻi
Safidning qalin daraxtzorlari ko`rindi.

Navoiyni mavlono Hofiz Yoriy, Shayxim Suhayliy,
Hiloliy, Osifiy boshliq bir guruh shoirlar eshikda kutib
oldilar. Uchlari bir-birlariga chalkashib ketgan azamat
daraxtlarning yashil devorlari boʻylab borarkan, har
yerda guruh-guruh shoirlar duch kelib, hotahvol
soʻrashdi. Oʻnlab yangi gʻazallar, qit'alar eshitdi. Kat



ta supraga oʻtirgan hamon asarlar oʻqib berishni shoirlardin iltimos qildi.

Bu yerda, qalin daraxtlarning koʻlankasida,
supalarda yuzdan ortiq shoir toʻplangan edi. Oralarida
mavlono Gadoiy kabi gʻoyat keksa, sersavlat chollar,
hali soqol-miyiqlari sabz urmagan oʻspirinlar ham bor.
Shoirlar orasida katta mansabdorlar boʻlganidek, tahsil koʻrayotgan faqir talabalar ham biron kasb-hunar
bilan — misgarlik, jomadoʻzlik, kissadoʻzlik, kulollik
yoki mavlono Tohiriy singari kavshdoʻzlik bilan
mashgʻul bo`luvchilar ham anchagina. Bu yerda katta
iste'dodi, ilmi, shuhrati darajasida kamtar, olijanob
shoirlar boʻlganidek, Firdavsiy, Nizomiylarni nazarpisand qilmaydigan ifrot maqtanchoqlar ham bor. Bu
yerda mavlono Simiy singari bir kunda ming bayt
aytib, uni chiroyli koʻ“chiradigan ajoyib epchil va tez
toʻquvchi shoirlar bor; bu yerda haddan tashqari
mutolaa orqasida aqli ayniganlar boʻlganidek, benihoyat ichkilik yuzidan barbod boʻlib, mavlono
Muhammad kabi bosh yalang, oyoq yalang tentirovchilar ham bor.

Aksari shunday yig`ilishlarda qasidachilar, g'ʻazalchilar, muammo ustodlari oʻz asarlarini yoki oʻzgalarning yangi asarlarini oʻqishar, bahslashar edilar.
Ba'zi baxtiyor shoirlar benihoyat madh-sanoga
sazovor boʻlar, ba'zilar yer qa'riga kirar edi. Bu yerda
doʻstlar bir-birlarini maqtarkan, xayollar mubolagʻaning qanotlarida uchadi. Dushmanlar bir-birlarini hajv
qilganda, soʻzning zaharini ayamaydilar. Bu yerda
shoirlar bir-birlariga g'azallar, hatto butun-butun
devonlar hadya qilishadi. Yaxshi bir gʻazal va mohirlik
bilan ishlangan bir muammo yoki yangi bir rang va
jilva bilan bezangan bir bayt qoʻldin-qoʻlga oʻtadi, yod
olinadi, koʻchirilib, sallalarning uchiga qistiriladi.

Asarlarining Navoiyga maqbul boʻlishiga ishongan
shoirlar dadillik bilan, hatto ochiq gʻurur bilan aruzning musiqiysini jaranglatib oʻqir edilar. Aksar g'azallar, soxta bezaklar kabi, tashqi porloqlik bilan koʻzni
olardi.




Shuncha shoirlardan nahotki birontasining sozida
ona tili yangramasa! Aksariyat shoirlarning she'r ipiga
dur va gavhar deb terganlari Navoiy uchun munchoqday qiymatsiz, ilon poʻstiday sovuq yaltiroqli koʻrinar
edi: «Bizning iste'dodli mirzolarimiz eng oʻngʻay
yoʻlni tanlaganlar. Ozgina mashaqqat cheksalar edi
oʻz tillarida qancha sof, asl soʻz gavharlarini topgan
boʻlur edilar», oʻyladi ichida Navoiy.

Navoiyning fikrini bilish uchun ba'zi shoirlar
g'azallarini, shogird oʻz ustodiga birinchi qalam
mashqini taqdim etgan kabi, kamtarona uzatdilar.
Navoiy fikrlarini koʻzlariga toʻplagan kabi, diqqat
bilan oʻqib chiqdi. Uning uchun she'rda hammadan
avval xos va chuqur ma'no, xos xayol, xos rang asosiy
mezonlardan edi. Lekin hozir oʻqigan va eshitgan
she'rlarida eng oz koʻringan narsa ham shular edi. U
bir g'azalda qofiya xatosiga ishorat etdi. Bunga shoirlar soʻzsiz qo`shildilar. Boshqa bir gʻazalda oʻxshatishning g'ayritabiiyligini koʻrsatdi. Biroq bu tanqid
boshqalarga unchalik haqli koʻrinmadi. Hatto ba'zilar
bu oʻxshatishni favqulodda rangli va ziynatli topdilar.
Navoiy ola chalpoq oftobdan nariroq surildi, qoʻli
bilan yelpinib, kulimsiradi-da, qalam va siyohdon
berishlarini iltimos qildi. Shoirlar chuqur maroq bilan
Navoiyga qarab, sukut etdilar. Diqqat qilgan kishi
ba'zi bir gerdaygan shoirlarning yuzida kinoyaning
juda ingichka izlarini seza olar edi. Navoiy sabogʻich
qalamni bir marta siyohga botirib, qogʻoz ustida bir
lahza yurgizdi-da, gʻazalni shoirga uzatdi. Shoir oldin
ichida oʻqidi, keyin yalt etib, atrofdagilarga qaradi-da,
baland ovoz bilan oʻqidi. Qogʻozni choʻzilgan
qoʻllarning biriga tutqizib, hayajon bilan Navoiyga
murojaat qildi:

— Kamina shunday oʻylaydiki, mening tashbihimda bir kurtak bor ekan. Siz janobning nafasingiz,
bahor shabadasiday, undan bir g“uncha ochtirdi ham
uning gul kosasini rang va nur bilan toʻldirdi...

Qogʻoz qoʻ`ldan-qoʻlga oʻtdi. Qani kim e'tiroz qila
oladi! Supaning narigi burchida oʻtirgan bir keksa




shoir qog'ozni koʻzlariga yaqin tutib, yonidagi oʻspirin
shoirga berdi va boshini unga moyil qilib pichirladi:

— Alisher Navoiy sehrli qalami bilan bir turtib,
kavakdan jonli koʻz yasaydi!

— Koʻplar chaqin toshdan uchqun chiqarolmaganda, bu turkiygoʻy yaxdan alanga hosil qiladi, — javob
berdi oʻspirin nazokat bilan.

Nogoh daraxtlar orasida, — may bilan kayfi chogʻ
bir to`da shoʻx ulfatlar oʻtirgan joydan — musiqiy
sadolari oqdi. Nay, chang, udning sehrli ohangiga
hofizlar mavlono Lutfiyning gʻazali bilan joʻr
boʻlarkan, Navoiy boshini quyi soldi, koʻzlari zavqdan
asta yumildi, mavlono Lutfiy qanday goʻzal! С"ага)1dan sahroyi tilning sodda latofati, quyuq, toza
ranglari, siyqalanmagan ma'nolari yurakka choʻgʻday
yopisha qoladi!

Musiqiyning soʻng mavjlari quyuq yashillik qo`ynida sekingina titrab, tina boshlarkan, Navoiy boshini
koʻtardi. Boshqa joyda, oʻzi tanho boʻlsa edi: «Mug'anniy! kel, chert, turkona soz!» deb qichqirardi balki.

Boshqa supada bir toʻda shoirlar davra qurib,
mavlono Xusraviyning g`azallarini tinglar edilar.
Navoiy kelib, odamlar orqasidan tinglay boshladi.
Mavlono Xusraviyning koʻzlari zaif edi. U qoʻlidagi
qog'ozga qaramasdan, yoddan oʻqimoqda edi. G'azal
ham shaklan, ham mazmunan eski andozalarning
namunasi. Koʻzi zaif shoir boshqa masnaviyni boshladi. Ilk misra «guzor» degan soʻz bilan bitdi. Ikkinchi
misraga oʻtganda, Navoiy yuzaki she'rning uslub va
ma'nosiga kirib, qofiyani — «xazor»ni aytib qoʻydi,
«roy» soʻziga «kunoy»ni qofiya keltirdi. Qiziqib oʻqiyotgan mavlono Xusraviy payqamadi. Odamlar piqpiq kulib, Navoiyga qarashdi. Navoiy tabassum bilan
«jim!» degandek labini qisdi. «Sipohi bud»ga «bamohiy bud»ni, «saf basta»ga «taraf basta»ni, «har saf»ga
«bar kaf»ni qofiya qildi. Nihoyat, mavlono Xusraviy
birdan oʻqishdan toʻxtadi. Qisiq koʻzlarini hayrat bilan

' Cholgʻuchi.




atrofga yugurtdi: «Kim bu?» dedi u asabiylanib.
Shoirlar kulib: «Bu odamni tanurmusiz, koʻrganmusiz?» deb soʻrashdi.

— Xayr, tanimaymen, — dedi alanglab mavlono
Xusraviy, — ammo faqirning xotiridadirki, bir vaqt
men Pul Palon'da gʻazal o“qiganimda ham shul kishi
ayni yoʻsinda hamma qofiyalarni oldindan aytib
bergan edi!

Shoirlar birdan qattiq kulib yuborishdi. Navoiy
ham uzoq kuldi. Soʻngra mavlono Xusraviyning yoniga oʻtirib, hol-ahvol soʻrashdi. Hazildan har ikkisi xursand boʻlishgan edi. Mavlono Xusraviy oʻz masnaviysini oʻqib bitirdi-da, Navoiyning fikrini soʻradi.
Navoiy uning ba'zi misralarini maqtab, shoirning
koʻnglini koʻtarishga tirishdi.

Bu yerda hali she'r olamiga tanilmagan bir necha
oʻspirin shoirlar oʻzlarini tanishtirdilar. Navoiy dastavval ularning ma'lumotlari bilan qiziqsindi. Musiqiydan bexabar boʻlganlari uchun ba'zilariga til tegizdi. Tahsil koʻrayotgan faqir shoirlar bilan xususiy ravishda, ayri-ayri soʻzlashib, ularga moddiy yordam
berishni va'da qildi.

Kechga yaqin saroydan kishi kelib, podshoh
yoʻqlaganini bildirdi.

Uchlari gʻurub? alangasi bilan oltinlangan sarvzorlar orasida shoir va Pahlavon, bogʻning kechki latofatini tomosha qilib, asta, jim borishar edi.

Chiroyli qafaslarda qumrilar mungli-mungli huhular, erkin qushlar daraxtlarning quyuq yashili ichidan
jonli naylarini tinlikka quyardi. Katta hovuzlardagi
suvlarda koʻlankalar va shu'lalar jim-jim o`ynashadi,
goh ko'ʻlankalar yonib ketadi, goh shu'lalarni
koʻlankalar yutadi. Qirg“oqdagi baxmal gullar, oʻz
husnlarini yaxshi tomosha qilmoqchiday, koʻrkam,
sergul novdalarini hovuz oynasiga egganlar. Bog'i
Jahon oro — shoirlar she'rlarda tarannum etgan
go`zal bogʻ!

' Hirotda bir mavze.

“Kun botishi.




Ular bosh qasrning oldidagi katta gulzorga yetgan
vaqtda uzoqdan, bog'ning narigi burchidan bir gala
kabutarlar havoga koʻtarildi. Navoiy toʻxtab, Pahlavonga tabassum qildi: Ajab mashgʻulot: Muhammad
Said qudratli qo`llarini beliga qoʻyib, baquvvat kallasini orqaga bir oz tashlab, koʻkka qaradida, kuldi:
«Tarki odat amri mahol, deydilar-ku». Bir nafasda
birin-ketin yana toʻrt gala havoga parvoz qildi. Har
galada yuzlarcha kabutar... Kun boʻyi qamoqda yotib,
dilgir boʻlgan oʻyinchi qushlar samoning bepoyon sahnida shoʻx-shoʻx raqs eta boshladilar.

Podshoh hozir kabutarbozlik bilan mashgʻul
boʻlgani uchun ular katta xiyobon ichiga kirib, asta
kezisharkan, qarshi yoqdan Badiuzzamon toʻrt-besh
yashar oʻgʻli Moʻmin Mirzoni yetaklab chiqib keldi.
Har vaqtdagi kabi nozik kiyingan, chiroyli, xushmuomala Badiuzzamon oʻgʻlining qoʻlini qoʻyib yuborib,
Navoiyga ta'zim qildi. Pahlavonga ham iltifot koʻrsatdi. Navoiy, yosh, otasidek yaxshi kiyingan, chiroyli,
tuyg“un koʻzli Moʻmin Mirzoning boshini siladi va
goʻdaklarga yoqadigan ohangda u bilan u-bu toʻg'risida soʻzlamoqqa kirishdi. Keyin Badiuzamonning
kayfi, mashg`uloti haqida soʻradi. Xiyobonda asta
yurishdi. Moʻmin Mirzo guldor etigi bilan oldinda
pildirab chopardi. Mana, u koʻk shohi toʻni ustidan
yelkasiga osilgan oʻyinchoq kumush yoyni osongina
chiqardi. Bobosining dam pastlanib, dam balandlanib,
yuksak daraxtlarning uchlariga bir zum qoʻnib, yana
samoga keskin qanot qoqqan kabutarlariga yoyni merganlarcha tortib oʻqtaldi. Kattalar koʻz uchlari bilan
bir-birlariga bir lahza boqib, ma'nodor iljayishdi.

— Bizga yuborgan kitoblaringizni oldik, — dedi
Navoiyga Badiuzzamon.— Iltifotingiz uchun tashakkur. Sizning ash'oringiz va Jomiy hazratlarining asarlari mutolaasidan koʻnglimiz safoga toʻldi.

— Inson ruhi uchun haqiqiy zavq mutolaadir, —
dedi Navoiy qiziqib. — Ammo yolgʻiz ash'or o“qimoq
kifoya qilmas. Tarix! Tarixlarni ko`zdan kechirmadingizmi?




— Koʻngil ash'orga koʻproq moyil boʻldi. Fursat
boʻlsa, tarixni ham boshlag“umdir,— javob berdi Badiuzzamon.

— Men sizga tarixga oid kitoblarni qasddan koʻp
yuborgan edim. Balki xabaringiz bordir, otangiz podshoh hazratlariga ham hamma vaqt tarix o“qimoqni
tavsiya qilamen. Davlatning butun mas'uliyati sizlarning zimmangizdadir. Obodonlik yoki inqiroz sizlarning tadbir va harakatingizga bogʻliqdir. Shuning
uchun siz tarix oynasiga qarab turmog`ʻingiz kerak.
Qaysi davrlarda qaysi sabablar bilan yurtlar obod
boʻlgan, ellar shod-xurramlik koʻrgan ham qaysi
zamonlarda va ne sabablardan mamlakatlar halok
boʻlgan — bularni oʻrganmoq darkor. Aql va adolatning yorug“ kunduzini, zulm va jaholatning qora tunini hech bir ilm tarix kabi ravshan koʻrsata olmagan.
Ulug“ bobongiz Temurxon tarixni shunday yaxshi
bilur ekanlarki, u zamonning ibn Xoldun kabi eng
peshqadam muarrixlari'ni hayratda qoldirganlari
toʻgʻrisida ma'lumotlar bor.

Umuman, ilmlarning, xususan tarixning foydasi
haqida yoshlikdan boshlab Navoiyning nasihatlarini
koʻp marta eshitgan Badiuzzamon diqqat bilan tingladi, tarixga qiziqishini nazokat bilan soʻzladi. Pahlavon
Muhammad Said Temurning olimlar bilan ba'zi masalalarda tortishganligi toʻgʻrisida latifa yoʻsunli bir-ikki
qiziq voqeani aytdi.

Havoda soʻng shu'lalar soʻnar, koʻlkalar quyuqlasharkan, ular qasrga kirishdi. Katta zalda beklar,
vazirlar ham oʻzga ulug“ mansabdorlardan iborat qalin
guruh oʻtirar edi. Badiuzzamon oʻgʻli bilan yuqoriga
oʻtib, podshohga xos oʻrinning oʻng yogʻida oʻtirdi.
Navoiy quyiroqqa, Muhammad Said bilan yon-yonga
tiz choʻkdi. Bu yerda, aftida hammani oʻz ogʻziga
qaratgan parvonachi Majididdin endi birdan sukut
etmoqqa majbur boʻldiki, bu hol uning yuzida asabiy
bir notinchlik uygʻotgan edi. Vazirona ulugʻvor, ser
' Tarixchilar



savlat, serhasham va ayyor Nizomulmulk ши раудаdi. Bo`yalganday qora, koʻrkam soqoliga tabassum
yugurdi. U beklar oʻrtasida va umuman saroy doirasida roʻy beradigan fitnalarni miridan-sirigacha bilib
borar, hozircha har yoʻl bilan oʻzini podshohga yaxshi
koʻrsatishga va kurashuvchi guruhlardan eng kuchlisiga tayanishga tirishar edi.

— Janoblari foydali soʻz boshlagan edilar, — dedi
u Majididdinga, oʻzini gʻaflatga solib, — davom ettirsalar, yaxshi boʻlardi. Chunki Alisher Navoiy hazratlariga ham aloqador soʻz edi.

Ba'zi mansabdorlar, hojati yoʻq, deganday parvonachiga imo qilishdi. Amir Moʻ`g'ʻulning qoshqovogʻi solindi, Nizomulmulkka yer ostidan oʻqraydi.
Parvonachi esa Badiuzzamon huzurida bahs ochishni
istamas edi. Biroq, Nizomulmulkni oʻzining ashaddiy
dushmanlaridan, deb bilganidan, uning soʻzi jizzaki
parvonachining qitiq patiga oʻtkir nishtardek tegdi.
Titrogʻini yashirolmasdan, Nizomulmulkka murojaat
etdi:

— Muzokaraga oʻrin bormi? Masala har bir aqli
salim sohibiga gʻoyat ravshandir.

— Kaminaga aloqador soʻz boʻlsa, eshitmoqni orzu
qilar edim, — dedi Navoiy sokin va jiddiy ham
soʻzlashga qistaganday parvonachiga tikildi.

Majididdin oʻngʻaysizlandi. Koʻzlari taraddud bilan jovdiradi. Dimiqqanday yelpinib, darichaga moyil
boʻldi. Keyin rangi oʻchib, titrab gapirdi.

— Podshoh a'zam hazratlarining davlatlari va
adolatlari soyasida navkarlarining maoshlari hech bir
davrda misli koʻrinmagan darajada yuqori boʻlishi
lozim edi.

Afsuski, ularning shikoyat sadolari, kundan-kun
avjga minmoqdadir. Albatta, bu xususni sizning dono
ko`zlaringiz bizdan koʻra ming qatla yaxshiroq koʻra
olur. Lekin adolat toʻgʻrisida gap koʻpaygan bir
zamonda bechora navkarlar jabr koʻrmasinlar,
deymiz.




Navoiyning koʻzlari kinoyali ma'no bilan qisildi.
Tekis soqol va miyiqlari ham allaqanday istehzoli
tabassum bilan qimirlab ketdi.

— Davlat uchun qoʻshinning ne darajada kerakli
ekanini biz ham bilurmiz, — majlisga qarab gapirdi
Navoiy. — Oʻz qoʻshiniga ota singari gʻamxoʻrlik qilmagan har bir podshoh, garchi u qahramonlik maydonida Rustam boʻlsin, oxirida pushaymon boʻlur.
Shuning uchun qoʻshin ahvolidan dastavval oʻz
boshliqlari hamisha ogoh boʻlib, ularni kerakli anjom
bilan ta'min qilmoqlari zarurdir. Ammo, navkarlar
ham bu iltifotga yarashguday, davlatga sadoqatli
boʻlishlari shart. Afsus, ming afsuski, navkarlarning
aksari yashnagan ekinzorlarni qurituvchi chigirtkaga
aylanganlarki, bu qabih harakatlarga adolatli davlatda
aslo yoʻl qoʻyilmas.

— Xazinadan yetarlik oltin, kumush olmagandan
keyin ularning qoʻllari noiloj el moliga uzatilur! —
yasama kuyunchaklik bilan dedi Majididdin.

— EI moliga uzatilgan qo`llarni kesmoq kerak, —
qat'iy va keskin soʻzladi Navoiy. — Agar navkarlar,
amaldorlar chigirtkaga aylansalar, tez kunda el gadoy
toʻrbasini boʻyniga osur, bir misqol kumushsiz xazinada sichqonlar bazm qurur.

— Shikoyatlarga bir nav javob bermoq kerakmi,
yoʻqmi? — poʻng£ʻilladi Amir Moʻgʻul.

— «Toʻqlik — shoʻxlik», degani bir gap bor, —
dedi Navoiy o“z haqiqatiga ishongan tovush bilan. —
Ba'zan ortiqcha toʻqlik va bekorchilik yangi orzular,
havaslar tugʻdirur. Siz yigitlaringizga kengash beringki, ular ifrot may ichmasinlar, aysh-ishratga ifrot
shoʻngʻimasinlar. Xitoyi shohidan toʻn kiymasa,
koʻngli ranjiydigan navkarlardan davlat ne xizmatni
umid qila olur? Yigitlarning vazifasi jang ishida mahorat kasb etmoq, halol va mardona yashamoqdirki,
buni hanuz koʻrmadik.

Amir Mug'ʻul qizarib, yerga qaradi. Uning lab-lunji
juda bema'ni osilgan edi. Majididdin oqarib ketdi,
uning oʻsiq qoshlari asabiy chimirildi. Navoiy gapir



ganda, u Badiuzzamonga zimdan koʻz yugurtirib,
shahzodaning yuzida shoirning fikrini ma'qullagan bir
ma'no sezgan edi, bu narsa uning tilini kesdi. Oradagi

` ogʻir jimlikni Valibek buzdi. U barcha beklar va askar
boshliqlari ichida vazifasiga sadoqatli, sodda koʻngilligi bilan ayrilib turardi. U oʻz yigitlariga yaxshi qarar,
hamisha ular bilan birga yashar, bir qozondan ovqatlanar edi. Badjahl, toʻgʻri so`z Valibek, odati boʻyicha,
keskin va kuchanib gapirdi:

— Otalarimiz toʻgʻri soʻzga jonlarini bagʻishlar
ekanlar. Ne sababdandir, zamonamizda qadimning bu
xoʻb odatiga oz rioya qilurlar. Shuning singari, yigitlarimiz ham qadimning shonli bahodirlaridan namuna
olmoqqa intilmaydilar. Mening nazarimda, Alisher
janoblari garchi arbobi jang'dan boʻlmasalar ham, bu
tomonni yaxshi mulohaza qilurlar — yigitlardan yigitlik talab eturlar. Alisher janoblarining tadbirlari orqasida yigitlar hech nimadan muhtojlik sezmaydilar.
Shuning uchun bu toʻgʻrida boʻlgan mubohasalarning
asli sababiga, toʻgʻrisi, fahmim yetmay qoldi.

Valibekdan keyin vazir Xo`ja Afzal soʻzlab, Majididdinni uzib-uzib oldi. Parvonachi endi tilyogʻlamalikka koʻchdi. U qoʻlini koʻksiga qoʻyib, Alisher
Navoiyning bu sohadagi gʻayrat va himmati yana ham
samaraliroq bo“lmogʻini orzu qilganligi haqida gapirdi.

Yangi tayinlangan eshik ogʻasi Boboali podshohning kelayotganini ishorat etgach, hamma oʻrnidan
turdi. Husayn Boyqaro dadil va mag`rur yurib kirib,
toʻrdagi qalin zarbof toʻshaklarga oʻtirdi. Uning
orqasidan bir necha beklari va xos yigitlari bilan oʻn
ikki yashar shahzoda — suyukli oʻgʻil Muzaffar Mirzo
lalayibgina kirdi-da, otasining soʻl yogʻida oʻtirdi. Shu
asnoda diqqat bilan qaragan kishi Badiuzzamonning
yuzida allaqanday hisning koʻlkasi bir zumgina jilvalanganini seza olar edi. Husayn Boyqaro — shirakayf. Beklarga odatdagicha iltifot etdi. Ammo Alisher Navoiy bilan muomalasi iliq, samimiy bo`ldi.

' Harbiy kishilar.




Shoirning rasmiy vazifalari haqidagina emas, xususiy
ishlari toʻgʻrisida ham soʻzlashdi. Majididdin bilan
Amir Moʻg'“ulning koʻzlari ma'nodor uchrashishdi.
Nizomulmulk donishmandlarcha bir tur va savlat bilan yoʻtalib qo`ydi. Navoiyga koʻrsatilgan iltifot ba'zi
beklarga ham podshohning bir ko“p muqarriblari'gada
yoqinqiramagan edi. Saroy ahlining, mansabdorlarning ruhini chuqur sinagan Navoiy ancha siqildi.
Husayn Boyqaro nabirasi Moʻmin Mirzoni tizzasiga oldi. Peshonasidan yengilgina oʻpdi. Bolaning
moʻ'jaz kumush yoyini, belida kamarga taqilgan oʻyinchoq xanjarchasini tomosha qildi, uni soʻzga solishga
tirishdi. Bola yana otasi Badiuzzamon oldiga kelib,
aqlli koʻzlarini majlisga jovdiratib, jim oʻtirdi.
Husayn Boyqaro Muhammad Said Pahlavondan
kelajakdagi katta kurashlarga tayyorlik toʻgʻrisida
soʻradi. Chet oʻlkalardan keluvchi pahlavonlar oldida
yuzi shuvit boʻlmaslik uchun Hirot zoʻrlarini hozirdan
boshlab mashq qildirish kerakligini ta'kidladi. Mast
qilingan fil bilan kurashgan Molon pahlavonning ajoyib quvvatini majlisdagilarga shavq bilan ta'riflab
berdi. Keyin Hirotga kelayotgan misrlik mashhur
kimyogarni qanday kutib olish kerakligi haqida ba'zi
kishilarga kengash berdi, misdan oltin yasamoq mumkinligiga ishonganini, kimyogar olimning sirli tajribalarini o`zi mushohada qilajagini soʻzladi. Bu mavzu
ustida odamlar bir-birlari bilan qiziqib muzokara
qildilar. Nihoyat, Husayn Boyqaro oʻz kutubxonasining boshligini — dorugʻayi kutubxonai humoyunni
talab qilib, yangi kitoblarni keltirishni buyurdi.
Kutubxona boshligʻi Darveshali dasta-dasta kitoblarni
qoʻltiqlab keltirib, uning yoniga taxladi. Husayn
Boyqaro kunduzi bir marta koʻzdan kechirgan kitoblarni bir-bir olib, majlisdagilarga uzatdi. Turli qalinlikda, bir-biridan goʻzal, nafis kitoblarda mashhaddan
kelgan mashhur xattot Sultonali, rassom Behzod,
muqova ustasi — mavlono Sheralining mo'jizali

' Podshohga yaqin odamlar, uning hamsuhbatlari.



san'ati ajoyib, porloq, juda nodir ravishda tajassumlangan edi. Oltin va kumush mo£l ishlatilgan bu kitoblarning har bir sahifasi har qancha oltinga arzir edi.
Bular uch moʻ'jiza — muqovachi, rassom va xattot
san'atining moʻjizalaridan birikkan ajoyib, nodir ijod
asarlari edi. Goʻzal kitoblarni koʻp koʻrgan va oʻzi
ham qimmatbaho asarlar xazinasiga ega boʻlgan
Navoiy bu mukammal san'at qarshisida hayratda
qoldi. Oʻzi tarbiya qilgan san'atkorlarning bu daraja
mahorat kasb etganiga yiglagunday ichdan suyundi.
Hatto ingichka san'atlarga qiziqsinmagan, ularga chiroyli, lekin keraksiz bezak, deb qaragan ba'zi jang
arboblari ham chuqur qiziqsinish bilan tomosha
qildilar. Mayin sahifalarni dagʻal barmoqlari bilan
juda avaylab varaqladilar. Hamma Behzod va
Sultonalining hayoti va shaxsiyatlari bilan qiziqa boshladi. Muzaffar Mirzoning beklari va oʻktam yigitlari
bilan birga kelib, hali kabutarxona oldida podshohga
ilk marta koʻrinish bergan Toʻgʻ“onbek hozir ulug`lar
qatorida majlisda chordona qurgan edi. U ham bir
kitobga uzoqdan koʻz tashlab, gapirib qoʻydi: «Qo`ling
dard koʻrmagur, obdon gʻalati ish yasabdi!»

Kitoblar koʻrikdan oʻtgach, Husayn Boyqaro ahli
majlisni ziyofatga taklif etdi.

Bogʻ oʻrtasida, yozlik oʻltirishlar uchun xos
boʻlgan, atrofi ochiq koʻshkda katta ziyofat boshlandi.
Taomlari, sharoblari, cholg“uchilari, hofizlari, raqqoslari va suron-hangomalari bilan bu bazm odatdagidan
koʻp farq qilar edi. Mana, she'r aytuv boshlandi. Shoir
qoʻlga qadahni olib, majlis oʻrtasida shu onda yangi
narsa toʻqishi kerak. Ilhomining kuchiga yarasha
taqdirlanadi. Yo dahshatli sukutdan oʻtira qoladi yoki
olqishlarga sazovor boʻlib, koʻksi qabaradi. Mana, kutmagan vaqtda, Muhammad Said oʻrnidan turishga
majbur. U xiyla mast. Uning gavdasi oldida har qanday dovyigit, azamat eman ogʻochining yonida oʻsgan
kichkina daraxtday, koʻrimsiz boʻlib qolardi. Hovzi
Mohiyonning katta maydonida yetti iqlimning
pahlavonlari bilan kurash tushib, orqasi yerga tegma



gan va ajoyib iste'dodli bu odam bir on qizarib, taraddudlandi-da, alanga bilan to“lgandek yongan qadahni
qudratli qoʻlida baland koʻtarib, podshoh tomonga
qaradi va jimlikda ovozi kuchli gurulladi:

Guftamash dar olami ishqi tu kori man g'am ast,

Guft: xandon zeri lab g'am nest— kori olam ast.

Pahlavon qadahni sipqirarkan, majlis ahli suron
bilan uni tabrikladi. Birdan suron tindi. Husayn
Boyqaro gapirdi:

— Pahlavoni olamga ming oltin in'om qildik.
Buyuring, qoʻlimiz sizga intizor!

Muhammad Said podshohning qoʻlidan qadahni
olib, uning sogʻligʻiga ichdi. Oʻltirish yana xushchaqchaq davom etdi. Navoiy o“z doʻsti Muhammad
Saidga yonidan joy berib, uning gʻalabasini qizgʻin
tabrikladi.

Bazm avjiga minib, mast qiyqiriqlar kuchayganda,
Navoiy charchaganlikni bahona qilib, majlisni tark
etdi. Eshikda kutgan ikki navkari bilan uyga joʻnadi.

Yorug“ oydin, shamolsiz iliq kecha. Hirot uxlaydi.
Unda-munda mast qiyqiriqlar va posbonlarning yarimta-yurimta ovozlari eshitilib qoladi, unda-munda hovlilardan jafokash ayollarning chig`iriq va charxlarining
yaknasaq sadolari tungi jimjitlikda mung bilan uchadi.
Tomlari, devorlari xarob, qing`ir, oʻ'nqir-choʻnqir koʻchaga — hunarmandlar mahallasiga qayrilish bilan
oldinroqda ketayotgan Navoiyning oti quloqlarini
chimirib, chetlanib tislandi, o`n qadamcha narida
uzala tushib, odam gavdasi tuproqqa qorishib yotar
edi. Navkarlardan biri chaqqonlik bilan otdan yerga
tushdi, jilovni sherigiga tutqizdi-da, gavda ustiga egilib
qaradi.

— Pichoqlanibdi. Voy-bo“y, hamma yogʻi qon, —
dedi navkar.

Navoiy otdan tushmakka harakat qilarkan, navkar
uni toʻxtatdi:

'Ma'nosi: Men unga: sening ishqing olamida mening ishim gʻamdan iboratdir, dedim. U esa miyigʻida kulib: g'am emas, olam ishidir, dedi.




— Behuda ovora boʻlmangiz, taqsir. Jon asari yoʻq,
— gavdani avaylab chetga surib, davom etdi soʻzida
navkar. — Taniyman bu bechorani...

— Kim? — soʻradi Navoiy hayajonlanib.

— Mir Halim boʻzchining qizi. Ajab xushro“y
edi, — javob berdi achinib navkar.

— Bulbulday ovozi bor edi, cholg'uda ham mohir,— boshini tebratib dedi ikkinchi navkar.

Navoiy devor ostida tuproqqa choʻzilgan jasaddan
koʻzlarini uzmay, xoʻrsinib soʻradi:

— Bu fojia kimdan roʻy berishini ehtimol qilursiz?

Navkar barmoqlariga tekkan qonni oydinda xira
yiltiragan devorga surtdi-da, xoʻrsinib javob berdi:

— Hirotning bir necha bekzodalari ham ba'zi
amaldorlar bu qizga goʻyo oshiq edilar, talashar edilar.
Ammo, bilishimcha, qiz pokiza edi. Oʻylaymanki,
biriga koʻngli boʻlsa, boshqalari gina saqlagan. Oxirda,
mana, raqiblar qoʻlida qurbon boʻlgan.

— Hirotda yomonlar koʻp, taqsir,— jasaddan koʻzini uzmay gapirdi otdagi navkar.— Husndor qizlarga
tinchlik bermaydilar.

— Ne uchun bu toʻgʻrida hech nima aytmadinglar? — dedi Navoiy oʻqrayib.

Shoirning tovushi shunday qahrli ediki, navkarlar
qoʻrqqanlaridan duduqlanib qoldilar. Navoiy ularning
poyma-poy javobining oxirini kutmay, qat'iy buyurdi:

— Sizlar bu yerda qolinglar. Biringiz bu shoʻrlikning ota-onasiga yotigʻi bilan xabar qilinglar, durustmi? Dardli tovush bilan, lekin qat'iy buyurdi Navoiy.— Keyin yuzboshiga aytib, jinoyatkorlarni topinglar va toʻgʻri zindonga tashlanglar. Erta bilan sizdan batafsil so“raymen...

Navoiy otni sekin haydab ketdi.

Xoʻjasini kutib oʻtirgan sodiq mulozim Shayx
Bahlul ot dukurini eshitishi bilan sham yoqdi.
Koʻshkda, pastak xontaxta oldida joy hozirladi.
Navoiy juda gʻamgin, ezilgan koʻrinardi. Shayx Bahlul
bir ogʻiz soʻz aytishga botinmay, jimgina chiqib ketdi.

Navoiy ustki toʻnni yechdi, sallani qoziqqa ilib,




yengil taqya kiydi-da, ochiq darichaga yaqin, sham
oldida oʻtirdi. Darichadan bogʻchaga qaradi. Yo`lda
qoʻqqisdan uchragan hodisa uning koʻnglini bulutday
qoplagan edi. Bu manzarani xotirdan silishga tirishdi.

Oyning katta oltin gardishi daraxtlar orasidan unga
tomon yumalanganday... Adl sarvlarning nozanin
qomatlaridan nur mavjlanib oqardi. Gullarning
koʻrkam tojlari shunday yashnagan ediki, hatto ularning yerga tushgan soyalari ham jonliday sehrli, goʻzal
tuyulardi. Bu tanho goʻzal kecha, haligi qonli ro“yo
shoirning fikrida uzoq, eski bir xotirani jonlantirdi.
Yuragining to qa'rida bir hasrat olovlanib, butun fikrini, butun borligʻini kuydirib qovjiratganday boʻldi.
Shunday latif bir kechada, kichkina, lekin parilar
maskaniday xayoliy goʻzallik, tinlik bilan toʻla bir
bog`chada husnning, odob va aqlning, nozning, eng
shoirona hislarning mukammal tajassumi, timsoli
boʻlgan bir qiz bilan birga kechirilgan, faqat yashin
kabi yonib, abadiyatning qoʻyniga singgan daqiqalar...
U qizning nayday mayin ovozi, lablarning qizil, toza
g“unchasi bagʻishlagan boʻsalar... Qani u dilbar? Qani
u, she'rning, ilhomning tuganmas nur-chashmasi?
Hayhot, uni qaydan topsin! Quyundek sahrolarda
yugursin, sarv oyining bulutlaridek oʻkirib, koʻz yoshlaridan sellar oqizsin — uning iziga yetishmas. Uning
izlariga shoir yana bir qatla koʻzlarini sursa edi,
koʻzlarida butun umr nash'a yonardi. Yoʻq, u gulni
rahmsiz qoʻllar uzgan. Koshki shoirning hayoti uzilsa
edi! Uning izlari bu dunyodan oʻchgan. Abadiyan alvido, sevgi! Buyuk sirga, afsonaga aylangan muhabbat,
alvido!

Bulbul yangradi. U, goʻyo bir shoxini daricha
tepasidan yotiq choʻzib, barglari, novdalari bilan
darichaga tabiiy bezak boʻlib tushgan bir daraxtda
sayragandek tuyuldi. Navoiy oʻzini yoʻqotgan kabi,
uzoq vaqt dard bilan jim, sokin oʻtirdi. Soʻng ogʻir
soʻlish oldi. Bir tomonga qiyshaygan shamni toʻgʻriladi. Xontaxta ustidagi qogʻozlarni xomush varaqladi.
Soʻnggi sahifaga koʻz tashladi: Farhod togʻ qazishda!




Oltin davot ichidan qalamni oldi. Siyohga ozgina suv
tomizdi. Qalam erkin va dadil yurdi. Farhodning qoyalarni oʻpirgan afsonaviy teshasi kabi, fikr toshlarini
yaxlit kesib, misralarga joylab-qalab ketdi. Xayol
shoirni oʻz qanotlarida ertaklar olamiga uchirdi.
O`zini unutib yozdi, dardga toʻlib-toshib yozdi. Mana,
Farhodning «Nahr ul-hayot»i' bitdi. Ertaga Farhod
suv quyadi. Goʻzal oʻrtoqlari bilan Shirin tomoshaga
keladi. Minglarcha xalq karnay-surnay yangratib, tantana va suron bilan guvillab oqqan suv boʻylab ajoyib
bayram yasaydi. Bu manzara — hayot gʻalabasi
shoirni yengillatdi. Uning yuzida, soqollarida dono
tabassum yugurdi. Shamni oʻchirganda, atrof oqarib,
havoda tong shabadasi g£irillar edi.

П

Bazmchilar may va raqs girdobiga raso shoʻngʻigan
paytda Majididdin Amir Moʻg'`ulni, Toʻgʻonbekni,
Xoʻja Abdullo Xatib, mavlono Shahobiddin va boshqa
hamfikrlarini imlab, Bogʻi Jahon orodagi boʻsh xonalardan biriga olib keldi. Hammaning kayfi taraq
boʻlsa ham, Majididdin hushyor edi. U sirli tovush bilan gapirib, hammani gilamga oʻtqazdi, eshiklarni
berkitdi. Bu yerga qanday maqsad bilan yig`ilganliklarini payqagach, odamlar es-hushlarini yig'ishga
tirishdilar. :

— Alisherga podshoh hazratlari ne yoʻsinda muomala qildilar! Yuragim qinidan chiqayozdi, —
gʻoʻldiradi Amir Moʻgʻul mastlarcha chayqalib.

— Endi bildimki, podshohga soʻz uqtirish imkonsiz ekan. Shuncha shikoyatlarimiz yelga uchdi... —
dedi norozi bir barlos begi, qoʻli bilan peshonasini
siqib tebranib.

— Modomiki, biz ulug“ vazifani oʻz oldimizga
qoʻyibmiz, uni ijro qilmoq xususida oramizda ahdu
paymon bor, ishni oxiriga yetkazmoqligimiz shart, —
dedi Majididdin va irodasiga qarshi ovozini balandla
' Hayot daryosi.



tib, davom etdi. — Podshohga sadoqatimiz barcha
olamga ayon. Binobarin, hech qanday taraddudga
oʻrin qolmaydi. Biz shu zamongacha podshohning
qulogʻiga juz'iy shikoyatlarni yetkazdik. Lekin e'tibor
qilmadilar. Har holda, bizning soʻzlarimizni unutmagan boʻlsalar kerak, deb oʻylaymiz. Chunki xoqonimiz
aksar ishlarda uzoq mulohazalarga borib, gʻoyat pinhon tadbirlar koʻradilar. Endi aslo noumid boʻlmay,
yana jasurlik bilan tadbirlar koʻrmoq kerak.

— Toʻgʻri, — dakkam-dukkam mo`ylabini burab
dedi Toʻg“onbek, — dushmanning qoʻrgʻoni juda
metin ekan. Uni o“piradigan choralar koʻrilishi kerak.

Mavlono Shahobiddin «Balli!” deb uning yelkasini
silab qo`ydi. Amir Moʻgʻul qoʻllari bilan hammaga
ishorat qildi. Qalin lablarini osiltirib, bir nafas jim
qoldi, keyin taklifini unutgan kabi, soʻz topolmasdan
qiynaldi-da, duduqlanib, Majididdinga murojaat etdi:

— So'ʻzlang, ne... ne...

— Ahdimiz ipini qilich ham kesolmaydi. Davlatning ravnaqi bizning qilichimizga bogʻliq, — oʻzicha
valdiradi bir bek.

— Sizlar zamonning Subutoy! bahodirlarisiz.
Davlat sizlarning qoʻlingizda boʻlishi kerak, — quturtirdi Xo`ja Abdullo Xatib.

Majididdin soʻzni qisqa qilishga urindi.

— Modomiki, yakdil bo'lmoqqa hammalaringiz
rozidirsiz, mening bu mulohazamga qanday ra'yi
bildirursizlar?

— Aytingiz, — dedi saroyning ichki mansabdorlaridan fitnachi bir chol.

— Xoqonimizga imzosiz bir maktub yozsak...
Alisher va uning odamlari haqida jamiki mulohazalarimizni bayon qilsak...

— Aslo e'tiroz qilmasmiz, xoʻb fikr bu, — birdan
qichqirib yubordi Amir Moʻgʻul.

Ba'zilar maktubni podshohga topshirmoq qiyin
boʻladi, deb ikkilanishgan edi Majididdin qat'iy ishontirib, dedi:

' Chingizxonning ulug“ askarboshilaridan biri.



— Saroyda bizning shunday qoʻllarimiz mavjudki,
ular maktubni podshohning muborak koʻzlariga eltib
tururlar, ammo oʻzlari pinhon qolurlar. Bu gʻoyat
oson. Birodarlarim, bu vazifani kaminaga topshirsangizlar, inshoollo, ado qilurmen.

Hech kim e'tiroz qilmadi. Maktubning ayrim nuqtalari haqida ba'zilar oʻz fikrlarini bildirdilar, keyin
tashqari chiqib, bogʻning turli yoqlaridan yurib birinsirin bazmga ketdilar. Majididdin yolgʻiz qoldi, eshiklarni berkitdi, sham oldida terlab-pishib maktub yozmoqqa boshladi.

Ш

Yarim kechada Husayn Boyqaro haramga kirdi...
Hirotning yetukli oilalaridan boʻlib, sultonga taqdim
etilgan goʻzal qiz bilan birga kechani oʻtkazdi. Qiyom
pallada boshi shishib, oʻrnidan turdi. Uning yolgʻiz
oʻziga xos hammomchada epchil xodim uni yuvintirdi, xodimlik hunarining butun qoidalariga muvofiq,
badanini obdon uqalab, keyin qunt bilan kiyintirdi.
Husayn Boyqaro yengillanib, koshonaga kirdi. Maxsus
satanglar yuvintirib, tarantirib, shoʻx xitoyi shohilarga
chulg“agan uzun boʻyli, xipcha belli, ingichka, qayrilma qoshlarini kuydirilgan bodom bilan oʻxshatib bezagan, qirgʻiz qovoq, goʻzal xonim bilan nonushta qildi.
Yangi muhitda, begona odamlar orasida, noma'lum
taqdirning sharpasidan ichki bir qoʻrquv, vahim,
koʻngil g“ashligi sezib, kechani essiz-hushsiz oʻtkazgan
yosh ayol, saroy xonimlarining kutuvi, tashviqi bilan
endi unga, soxta boʻlsa-da, noz-ishva, nazokat bilan
muomala etishga tirishardi. Husayn Boyqaroga uning
suzik koʻzlari, qirra, adil, xushbichim burni, harakatlaridagi tabiiy nafislik yoqqan edi. Oqshom yana u
bilan birga boʻlish toʻgʻrisida bir qancha shirin soʻz
aytib, tashqari chiqarkan, dahlizda uni Gulchehrabibi
ikki bukilib, qarshi oldi. Tishi tushgan, sochi oqargan
boʻlsa-da, koʻksiga bir shoda marjon osgan bu eski
satang kampir tunda podshoh yosh goʻzalning
qoʻyniga kirguncha, har nav tayyorliklar koʻrib, soʻng




mijja qoqmay, hukmdorning ehtimol tutilgan amriga
hozir-nozir boʻlib, egasini qoʻriqlagan aqlli it kabi,
eshikdan siljimagan edi. Husayn Boyqaro toʻxtadi,
kampirga iljayib, kissasiga qoʻl tiqdi. Bir siqim oltin
tanga olarkan, bir qogʻoz ham ilashib chiqdi. Pulni
kampirning ochko`z kaftiga toʻkdi.

— Xizmating maqtovga loyiq, ena.

— Bu xokisor choʻringizning yagona orzusi, —
dedi kampir pulni yeng ichiga jaranglatib toʻkib, —
oʻz podshohining koʻnglini ochuvchi toza gullar
izlamoqdir.

Husayn Boyqaro Bogʻi Jahon oroning salqin yoʻllarida keta turib, ipakday mayin, yupqa qogʻozni
yoydi. Boshlangʻich besh-oʻn satriga koʻz yugurtib, birdan toʻxtadi. Qovogʻ`ini solib, atrofga nazar tashladi.
Yigirma qadam narida daraxtlar orasida oʻzining
doimiy qoʻriqchilari Boʻdana bilan Doʻ`lananing bahaybat gavdalarini koʻrdi. Yana bir necha satr oʻqib,
rangi oqardi; qogʻozni qaytadan buklab, ildam yurib
ketdi. Oʻzining taxti turgan tillakori xonaga emas,
unga yopishgan, devorlari chinni, kichik xonaga kirdi.
Qalin toʻshak ustida nomani oxirigacha oʻqidi: titrak
qoʻllari bilan qogʻozni g`ijimlab, kissasiga soldi:
«Mening haqimda Alisherdek odam shunday badniyat va badxohish boʻlsin! — oʻyladi labini tishlab
u.— Bu qadar noshinosliq'qa odamzod chidagaymi?
Men zolim, men bir guruh telba mastlar orasi-da gumroh tojdor, el-ulusni talovchi badkirdor emishmen...
Yaxshi gap! Mening oʻrnimga Badiuzzamonni taxtga
oʻtqizar emish, koʻramiz! Men hali o“z tojdavlatimni
hech bir oʻgʻlimga bermoq istamaymen. Nahotki,
buni Alisher anglamasin? Men shu vaqtgacha koʻp
yaqinlarimdan Alisher xususida shikoyatlar eshitgan
edimki, ular buning oldida daryodan tomchi ekan;
biroq bu xatni uning dushmanlari yozgan, albatta;
binobarin, mubolagʻadan aslo xoli emas. Lekin qaysi
yoʻl bilan bu imzosiz noma mening kissamga tushdi?

' Yaxshilikning qadriga yetmaslik.



Ajab! — hayrat bilan boshini tebratdi podshoh. —
Buni ulugʻlar qalamga olgan va kichiklar Kamak
Kayyoniy' mahorati bilan ichimga kirganlar... Bu
yomon emas, albatta: bu harakatda ulugʻ“larning ham,
kichiklarning ham menga sadoqatlaridan nishona
bor...» Husayn Boyqaro katta, yumshoq yostiqqa yonboshlab, tinkasi quriganday, ancha vaqtgacha asabiylanib oʻyladi. Keyin mudrab ketdi. Nomadagi ayrim
jumlalar boshini parmaladi. Birdan koʻzlarini ochib,
guldor darichani tiqirlatdi. Bir zumda eshik ogʻasi
Boboali hozir boʻlib, podshohga ta'zim qildi.

— Mirqobil otliqni tanurmusiz?

— Albatta, tanurmen... — javob berdi Boboali.

— Bukun koʻrinmadimi?

— Saboh? darvoza yonida koʻrgan edim.

— Uni ildam topib, bizga yuboring.

— Boshim bilan.

Koʻp oʻtmasdan, eshikni asta itarib, oyoq uchida
Mirqobil kirdi. U uzun, oriq, oʻynoqi koʻzli, koʻrinishida oʻz soyasidan hurkadigandek yigit edi. U yergacha egilib, qoʻli koʻksida, tikka qotdi. Husayn
Boyqaro unga qaramasdan, dedi:

— Sen shu damgacha kimning soyasi boʻlsang,
undan kechursen.

— Kechurmen, — ta'zim qildi Mirqobil.

— Shu daqiqadan e'tiboran sen Alisher Navoiyga
hamqadam boʻlursen! — davom etdi Husayn Boyqaro
oʻshshayib. — Alisherning uyida hech bir majlis, hech
bir ziyofat sensiz oʻtmasin. Alisher oʻz doʻstlari,
mehmonlari, yaqinlari orasida ne soʻzlasa, fikringga jo
qilursen va barchasini menga yetkuzib turursen. Bilki,
joning mening qoʻlimdadir!

— Bu faqir qulbachchangiz farmoningizni sidqi dil
bilan ijro qilur va bir ogʻiz soʻzni faromush qilmasdan,
sizning muborak xotiringizga yetkazur, — dedi
Mirqobil titrak tovush bilan.

— Xoʻp, joʻna endi! — qoʻlini silkidi podshoh.

"Afsonaviy gʻoyat mohir josus.

"Erta bilan.




IV

Navoiy erta bilan ozgina qaymoq yeb, odatdagicha, Binafshabogʻga chiqdi-da, bahavo supada oʻtirdi.
Qadrdon mulozimlaridan Sohib Doro dasta-dasta
maktublarni olib keldi. Shoir qogʻozlarni birin-ketin
ochib, diqqat bilan oʻqishga boshladi. Xatlarning koʻpi
uzoq shaharlardan, mamlakatlardan togʻu choʻllar,
daryolar oshib kelgan edi. Tanish va notanish olimlar,
shoirlar va she'r havaskorlari unga oʻz hurmat,
muhabbatlarini gʻoyibona izhor etib, uning yangi asarlariga mushtoq ekanliklarini bildirar edilar. Navoiy
eng yaxshi kotiblarga buyurib, g'azallardan mumkin
qadar koʻproq kitoblar tuzishni Sohib Dorodan
oʻtindi. Keyin shoir qalamni qoʻlga olib, «Farhod va
Shirin»ga berildi. Lekin endi bir betgina yozganda,
binokorlar, naqqoshlar va sangtaroshlar kelib, atrofini
qurshab olishdi. Ular madrasa, xonaqoh, hammom va
boshqa inshootlar toʻgʻrisida shoir bilan kengashmoqqa oshiqardilar. Navoiy binolar uchun lozim boʻlgan
marmar va ranglarning miqdori va sifati, eshiklarning
shakli, peshtoqlarga yozilgusi bitiklar haqida qunt
bilan uzoq suhbatlashdi. Ustalar, san'atkorlar yoʻlyoʻriq olib, mamnun holda joʻnagach, betini chang
bosgan, koʻzlari qovjiroq horgʻin navkar keldi.

— Xoʻsh, tungi voqeani tahqiq qildingizmi? Nega
bu qadar kechikdingiz? — soʻradi Navoiy navkarni
yoniga oʻtqazib.

— Taqsir, bir nafas orom olmadik. Yeldik, yugurdik. — Qurigan lablarini yalab, oftobda kuyib qoraygan jiddiy yuzidan terlarini artib gapirdi navkar. —
Nihoyat, ishning tubini aniqladik. Lekin kuchimiz
shunga yetdi, xolos.

— Xoʻsh, qotillar kim ekan? Qizni ne sababdan
oʻldiribdilar?

— Tunda janoblariga aytgan taxminim toʻgʻri chiqdi, — javob berdi navkar. — Bechora boʻzchining
qizida zarracha gunoh yoʻq. U bir chiroyli, yosh naychi yigitni suyar ekan. Kecha bir oʻrtogʻining toyidan




kelayotganda, uni ko`pdan buyon yoʻldan ozdirmoq
niyatida yurgan ikki yigit yoʻliqadi. Qizning yoʻlini
toʻsib, zoʻr bilan majlisga olib ketmoqchi boʻladilar.
Qiz unamaydi. Shu vaqtda mast yigit achchig`lanib,
xanjar uradi. Aftidan, bu yigitlar bilan naychi oʻrtasida bir xusumat ham bo`lsa kerak.

— Qotillar kimlar ekan? — qovogʻini solib, sabrsizlik bilan soʻradi Navoiy.

— Ulugʻ zotlardan ekan,— dedi navkar boshini
ogʻir tebratib.— Biri-parvonachi Majididdin janob-larining yaqin aqrabolaridan, yana biri — shahzodamiz
Muzaffar Mirzo hazratlarining xos yigiti Muhammad
Ali Tarxonning kichik oʻgʻli ekan. Ularni qamatmoq
uchun biz to shahar dorugʻasiga qadar bordik. Dorugʻa bizni zindonga tashlamoqchi boʻldi. Hozir qotillar
Pulimolonda Amir Shujoiddin barlosning bogʻida
sharob ichib, aysh-ishrat qilib oʻtirishibdi, taqsir.

Navoiy navkarga orom olish uchun ruxsat etdi-da,
tezda kiyinib, piyoda devonga — bosh mahkamaga
joʻnadi. Havo dim, boʻgʻiq edi, yer oʻtga tushgan
temirday qizgʻin edi. Odamlar changli koʻchalarda,
issiqdan harsillab, oʻzlarini ayronga urar edilar. «Tiq»
etgan shamol yoʻq. Barglari shalpaygan, to`zon bosgan
daraxtlar jimgina mudraydi.

Navoiy terlab-pishib, yo“lakay dorug“ʻa mahkamasiga kirdi. Oddiy mayda ma'murlar yelpinib, homuza
tortib, oʻzaro gap sotishardi. Navoiy kirishi bilan birdan oʻrinlaridan turib, goʻyo uning buyruqlarini kutganday, qoʻl qovushtirdilar. Shoir dorug“ani ko`rmoq
istagini bildirdi. Uning hozirgina bir yoqqa chiqib ketganini bilgach, tungi fojiani tahqiqlash uchun mulozimlar bilan suhbat qurdi. Ular bergan barcha ma'lumot navkarning soʻzlariga asosan muvofiq tushdi.
Mahkamadan Navoiy toʻg'ri bosh devonga ketdi.
Devonning katta va salqin bir xonasida ipak gilamlar
ustida Majididdin parvonachi, Nizomulmulk, Amir
Moʻgʻul, Toʻgʻonbek, yana bir qancha ulug“ mansabdorlar vazifalarini bitirib, sekin va ulug“vorona suhbatlashmoqda edilar. Navoiy, hamma vaqtkiday,




tavoze va nazokat bilan salomlasharkan, uning Пауаjonli, ter quygan yuzini koʻrib, hamma allaqanday
o`ʻng'ʻaysizlik sezdi.

— Marhamat, amir janoblari, — soxta tavoze va
kamtarlik bilan murojaat etdi Majididdin. — Kun
shunday yonib turgan pallada kelibdilar...

— Hechqisi yoʻq, — sokinlik bilan dedi Navoiy. —
Bir muhim ishni bajarmoq niyatida keldim.

— Ya'ni? Bizni ham ogoh qilgʻaylar shoyad, —
zoʻraki tabassum bilan dedi Majididdin.

— Kamina o`ʻylaymenki, bunda hozir boʻlmish zotlar bu ishdan xabardor boʻlmoqlari lozim. Menda
mavjud ba'zi ma'lumotlarga muvofiq, boʻzchining
qizini oʻldiruvchilarni qamamoq xususida bu yerda
ba'zi mulohazalar va mushkilotlar bor emish. Men bu
hodisaning sabablarini bilmoqni istar edim.

— Filhaqiqat, bu gʻoyat nozik bir masaladir, — oʻz
soʻziga boshqalarning ham qo`shilishini istagandek,
hammaning koʻziga bir-bir tikilib, dedi Majididdin. —
Asli mushkilot shundaki, bu masalada shahzoda Muzaffar Mirzoning ra'yi va orzulariga qarshi bir nima
qilmoq imkonsizdir.

— Shahzodadan oʻzga yana kimning yuz xotirini
andisha qilinmoqchi? — soʻradi Navoiy.

Majididdin birdan qizarib-boʻzarib, koʻzlarini
yashirish uchun boshini quyi soldi.

— O`zga mulohazalarning ahamiyati yoʻqdir, —
sarosimalanib, javob berdi Majididdin.

— Alhamdulillo, bizning mamlakatda hukumat .
mavjud, — dedi Navoiy, hammaga nazar tashlab. —
Hukmdor mavjud, qonun va huquq mavjud. Har kimki bir jinoyat qilibdi, tahqiqlangandan keyin oʻz
qilmishiga yarasha jazoga tortilmogʻi kerak. Aks holda, mamlakatni idora etmoq aslo mumkin boʻlmas.
Bu qabih ishlarga hech kim uchun alohida huquq va
qonun boʻlmogʻi mumkin emas.

— Har holda, Muzaffar Mirzo hazratlarining ray'ilarini bilmoq, ruxsat olmoq zarur, — dedi dabdabador
ohangda Nizomulmulk.




— Shahzodamiz gʻoyat xafa boʻlurlar. Men ularning fikrini bilurmen, — dedi Toʻgʻonbek yuzini ters
oʻgirib.

Navoiy unga jirkanib qarab qoʻydi-da, Nizomulmulkka dedi:

— Gunohsiz odamlarning qonini toʻkuvchi jinoyatkorlarni oʻz qoʻllari bilan bo“g“moq shahzodaning
vazifasidir. Agar Muzaffar Mirzo yosh boʻlganidan bu
jihatni anglay olmasa, unga oʻrgatmoq lozim.
Jinoyatkorlarni himoya qilmoqdan ulugʻroq jinoyat
yoʻqdir!

Hozir boʻlganlarning nafaslari ichlariga tushib
ketdi. Shoirning dushmanlari uning qahrli koʻzlariga, g'azabdan titragan yuziga boqishga botinolmadilar. Ulug“ mansabdorlardan ba'zilar Navoiyning
fikriga qoʻshilgandek boʻldilar. Majididdin titrabqaqshab yana gapga aralashdi, baland ovoz bilan
dedi:

— Agar bu voqeani yaxshilab tekshirilsa, yolgʻiz
mastlik natijasida roʻy berganligi ayon boʻlur. Mana shunday tasodifiy bir ish uchun mamlakatning
e'tiborli yigitlarini zindonga tashlamoqda ma'no
bormi?

— E'tiborli yigitlar! — zaharxanda bilan xitob etdi
Navoiy. — Qoʻllarini qonga botirgan yirtqichlarga
qanday hurmat boʻlmogʻi mumkin?!. Doʻstim, —
murojaat etdi Navoiy kotiblardan biriga, — jinoyatkorlarni shu soatda qamamoq toʻgʻrisida shahar
dorugʻasiga bir farmon yozingiz!

Yosh kotib astoydil qulluq qildi-da, darhol farmon
yozib, ichida diqqat bilan oʻqib chiqdi va shoirga
taqdim etdi. Navoiydan tashqari, Nizomulmulk, yana
ikki bek imzo chekib, muhrlarini bosdilar.

Shoir farmonni kissaga solib, eshik tomon dadil
yurdi.




On oltinchi bob
I

Kechki kuz fasli Hirotning erinchak qishi hali
oʻzini sezdirgan emas. Oʻ`qtin-o“qtin yomgʻir quyib,
sharillagan suvlar tarnovlarni qoʻporib tushiradi.
Rub'iy maskunda yagona boʻlgan poytaxt koʻchalarida
piyodalar uchun yurish balchiqda ancha qiyinlashadi.
Biroq osmon yana tezda feruzalanib, quyosh hatto
bahorgiday qizdira boshlaydi. Bog`chada daraxtlar oltinrang bilan tovlanar edi, barglar birin-sirin jimgina,
yalqovgina to`kilar, nam yerni oʻpar edi.

Navoiy kuzning soʻlgin nafosati bilan nafas olgan
xiyobonlarni oralab, tabiat va hayotdagi oʻzgarishlar
ustida fikr qilib, kechinmalar, hislarga toʻlib yurarkan,
navkar kelib, safar uchun otni tayyorlab qoʻyganini
bildirdi. Shoir go`yo Marvga — podshoh qoshiga
joʻnash kerakligini endi eshitganday ikkilanib: «Hozir
borurmen», dedi-da, yana avvalgicha sekin ketdi.
Bogʻbonlar va boshqa xizmatchilar bilan soʻzlashdi,
ularning umaloq-dumaloq bolalarining boshlarini siladi, keyin kissasidan oltin va kumush chiqarib, hammaga yoʻloyoq ulashdi. Bolalarning shodligi, ayniqsa,
benihoyat boʻldi. Ular sakrashib, chuvillashib, tangalarni dam kaftlariga mahkam qisib, dam bir-birlariga koʻz-koʻz qilishardi. Kattalar oʻz хоМапва код
yoʻl» tilab, ko`zlarida yongan samimiy chuqur mehr
bilan vidolashdilar.

Navoiy uyga qaytib, qalin chakman va boʻrk kiydi.
Sohib Doro va Shayx Bahlulni chaqirib, qilinajak
yumushlarni tayinladi, oʻzi orqasidan yoʻlga chiqib,
unga hamrohlik qiluvchilarning yuki va hokazo haqida surishtirdi. Hovliga chiqishi bilan uni kuzatishga
kelayotgan bir guruh doʻstlari, yaqinlarini koʻrdi.
Bularning ichida Osifiy, Shayxim Suhayliy, Mir Mirtoz, Atoullo, mavlono Zamoniy, mavlono Xoʻja
Fasihiddin, Sultonmurod, Pahlavon Muhammad Said
va hokazolar bor edi. Doʻstlar uning atrofini qursharkan, jonga yaqin bu odamlardan ajralayotganiga




ichida achindi. Bir necha daqiqa oyoqqa turib
soʻzlashdi. Soʻzi, harakati, g“amxoʻrligi bilan har
birining koʻnglini olishga tirishdi. Yozayotgan ilmiy
asarlari tez orada tugasa, bir nusxadan Marvga berib
yuborishlarini Mir Mirtoz va Sultonmuroddan oʻtindi.
Doʻstlarning iltifoti, sevgisi uning ham ruhini yengillatdi. Keyin otga chaqqonlik bilan minib, kuzatuvchilarning qorasi oʻ“chguncha orqaga bir necha bor qaradi. Ammo shahardan chiqish bilan toʻppa-toʻgʻri Marv
yoʻliga emas, Sa'diddin Koshg`ariyning marqadi!'
tomon otni burdi.

Jomiy uni, har vaqtdagi singari, shavq bilan qarshiladi. Navoiy oʻtirgan hamon ulug“ chol muloyim
tabassum qilib, o`ziga xos mayinlik bilan dedi:

— Endi koʻzlarimizni Marv yoʻliga intizor qilarmusiz?

— Ne qilaylik, ketmoqdan oʻzga choramiz yoʻq.
Janob oliylari bu ishdan xabardor edilarmi?

— Kecha bir necha shahzoda va bekzodalar qoshimizda edilar, ulardan eshitdim, — javob berdi Jomiy,
keyin qat'iy ravishda dedi: — Amri podshoh, itoat
etmoq bir vazifadir!

— Ko`ʻngilning, aqlning sarbastligi, ularning vazifalariga itoat yana ham muqaddasroqdir.

Podshohning zaifliklaridan, Majididdin va beklarning, saroy doiralarining Navoiyga qarshi tuhmat va
igʻ“volaridan yaxshi xabardor boʻlgan Jomiy, bu ahvoldan chuqur mutaassir boʻlar, ulugʻ shoir va nodir
insonning pok vijdoniga tosh otgan jirkanch qoʻllardan nafratlanar edi. Biroq, xalq va davlat manfaatlari
uchun, qoʻpol kuchlarni, zulm va jabrni tizginlash
uchun Navoiyning iqtidoriga, yorqin zakosiga, u boshlagan ishning chuqur ma'nosiga ishonar, shuning
uchun davlat ishlaridan Navoiyning butunlay etak
silkish orzusini maqbul koʻrmas edi.

— Ra'iyatning baxt va saodatiga xizmat qilmoq —

' Qabri (muh.).



xudo yoʻliga xizmat bilan barobardir, — dedi Jomiy
yana har vaqtdagi ishonch bilan.

— Faqir ham shu fikrning telba bandasidir, — dedi
cholga Navoiy, qoʻlini koʻksiga qoʻyib. — Shu narsa
muhaqqaqki, podshoh xizmatidagi inson gung va shol
boʻlishi kerak ekan. Qabohatlarga koʻz yummoq talab
qilinar ekan. Sirni fosh etmoqchi boʻlgan til kesilarki,
bu hol hammadan mushkuldir. Men bundan mushkulroq bir nimani tasavvur qila olmogʻumdir.

Jomiy bir qancha vaqt sukut qildi. Saroydagi fisqfujurni va podshohning ma'nan pasaya borganini koʻz
oldiga keltirdi. Shu muhitda Navoiyning boʻg£ilishi,
vijdon azobidan qovrilishi gʻoyat tabiiy ekanini yana
chuqurroq his etdi. Lekin u soʻfiyona tabiatining
butun e'tiqodi bilan haqiqatning ustun chiqishiga ishonar edi.

— Inshoollo, haqiqat dushmanlarini, zulmkorlarni
magʻlub qilursiz. Biz ham bu yoʻlning mudofaasiga
hamisha tayyor tururmiz. 
Ayniqsa, keyingi jumlani Jomiy zoʻr imon bilan
ta'kidlab aytdi. Navoiy butun qish Marvda qolish ehtimolini, xususan keyingi vaqtlarda koʻngilning sukut va
xilvatga boʻlgan ishtiyoqini, saroy odamlari bilan muomaladan charchaganligini soʻzladi. Ovozasi olamni
tutgan bu ulug“ odamning bu faqirona, sokin hayoti,
yuksak ma'naviy rang va ziyo bilan toʻla muhiti
Navoiyni qalbdan asir qilar, dunyoning qaydi-quydidan ozod, ma'naviy zavqlarga koʻngli tolpinar edi; u
tabiatan darveshsifat edi. Bu xislat uning koʻnglida
ba'zan kuchli chayqalishlar yasar, lekin bu uni
darvesh kulbasiga sudramas edi, xalq va jamiyatga nisbatan oʻzining insoniy burchiga, odamlarning baxtiga,
adolat, insonlik nuri bilan sugʻorilgan goʻzallikka
undar edi. Uning qalbida hayot guli oʻzining butun
toza rangi, ziyosi va butun jonli, toʻlaqonli nash'asi
bilan koʻrkam ochilib ketar edi. Jomiy oʻz doʻstidagi
bu fazilatni chuqur anglar va bu hurmat va sevgiga sazovor, deb bilar edi.

Alisher Navoiy yoʻlga ruxsat soʻrarkan, chol




«andak tavaqquf», degan ishorat qildi-da, tevaragida
qalashib yotgan kitoblar orasini timirskilab, muqovasiz, lekin kitob shaklida tikilgan bir dasta qogʻozni
uzatdi. Navoiy shu yerda varaqladi: «Bahrul abror!»
Ayrim joylariga koʻz yugurtirib, bildiki, bu — Xusrav
Hindiyning «Daryoyi abror»iga javoban qalamga olingan... Darrov chol shoirga yalt etib qaradi. Uning
yuzida gʻururli, lekin kishiga qattiq tegmaydigan, iliq
bir tabassum koʻrdi. Navoiy bundan avvalgi bir suhbatni birdan xotirlab, yana koʻzlarini kitobchaga
yashirdi: u goʻyo uyalgandek boʻldi. Bir-ikki hafta
ilgari shu xonada, Jomiy bilan suhbat asnosida, Xusrav Hindiyning ijodi ustida soʻz borgan edi. Navoiy
Xusravning` sohir qalamini gʻoyat samimiy va qizgʻin
maqtadi. Ayniqsa uning «Daryoyi abror»ini yuqori
qoʻydi. Dalil uchun shoirning bu asar haqidagi oʻz
soʻzlarini keltirdi. Xusrav shunday der ekan: «Agarda,
qachon boʻlmasin, zamonlar oʻzgarib, mening barcha
nazmim dunyoda izsiz yoʻqolib ketsayu, yolgʻizgina
bir qasidam — «Daryoyi abror» qola bilsa, shuning
oʻzi kifoya: buni oʻqigan odam mening she'rdagi
qudrat va iqtidorimni bilib oladi!” Jomiy Navoiyning
bu haqdagi fikrini tinglab, sukut qilgan edi. Bu asarni
yuzaga keltirgan u sukutning ma'nosini Navoiy endi
angladi: «Jomiy huzurida Xusravni bu daraja ifrot
maqtamoq xato ekan!» deb oʻyladi ichida. Ammo
Navoiyning yuziga birdan tabassum yugurdi: xatosi
yangi, istanilgan bir asarning yaratilishiga picha xizmat qilibdi-ku! Bu asar bilan cholni tabriklab, benihoyat xursand boʻlganini arz qildi.

— Flursatingiz boʻlsa, oʻqirsiz va fikrlaringizni biz
faqirga yozarsiz. Biz uchun siz janobning zavqingiz
hukmi oliy va mukofotdir, — dedi Jomiy.

Navoiy kitobni avaylab, qoʻltig“iga tiqdi. Jomiy uni
eshikka qadar kuzatib, doʻstona xayrlashib qoldi.

Dala yoʻlining ikki tomonida cheksiz bog`chalar,
boʻstonliklar choʻzilgan. Yoʻl ustiga enkaygan daraxt

'Ma'nosi: Bir oz toʻxtang.



shoxlari ba'zan shoirning boʻrkini yumdalaydi.
Barglarning oltin gilamlarida qoʻylar, echkilar galalashib yuradi. Hosili yig`ib-terib olingan boʻstonliklarda unda-bunda qorotqi — qoʻriqchilar qaqqayadi.
Gala-gala qushlar kezadi. Qishloqlar, odamlar siyraklasha boradi. Yoʻl poyonsiz choʻlga yuz uradi. Uzoqda
togʻlarga tushgan yangi qor chaqnaydi. Ufqlarda
xiralanib soʻngan choʻlning mavjli qatlamlarini quyosh
nuri chayqaltiradi. Unda-bunda bulutlarning yaxlit
koʻlkalari oʻ`rmalaydi. Sovuq shamol dimoqqa choʻl
ning yupun-chiriyotgan o`simliklarining hidini uradi.
Kalxat lapanglab, havoda katta doiralar chizib, butun
hafsala bilan kichik qushchani ta'qib etadi.

Shoir qoʻynidan kitobchani oldi. Koʻzlar yaltiroq
qogʻozga, misralarning quyosh nuri bilan jilvalangan
qora saflariga qadaldi. Shamol varaqlarga keskin
urilib, shaldiratib, oʻqishga xalaqit berishiga qaramasdan, Navoiy kitobchadan koʻz uzmadi. Bu mutolaa
unga juda zavqli tuyuldi. Otning changsiz, yumshoq
yoʻlda tekis yoʻrg“asi muazzam tabiatning, she'rning
musiqiysi bilan hamohang bo`lgandek... Ayrim goʻzal
baytlarni qaytalab oʻqidi. Tugatarkan, kitobni yana qoʻyniga soldi, lekin u deyarli yod boʻlib qolgan edi. «Yaxshi asar. «Daryoyi abror» kabi rangin, xoʻb asar! Xusravga javoban yozilmish bu asarga men ham javob
bermogʻim kerak!» — oʻyladi ichida. Cholning azamat
sukunatida bokira manzaralarning husniga berilib
borarkan, xayoli yangi asarning toʻqilmasi bilan ovora edi.

Shoir nogoh pichirladi:

Otashin la'leki toji xusravonro zevar ast,
Ahkare bahri xayoli xom puxtan bar sar ast'.

Bu — «Tuhfat ul-afkor»ning matlai — ilk bayti edi.
Bu — shoirning kayfiyatiga, ruhining mohiyatiga,
imoniga eng mos tushgan bayt — uni quvontirdi. Ot
boshini silkib, oʻqtin-oʻqtin pishqirib, adirlardan,

"Ma'nosi: «Podshohlarning tojiga ziynat uchun taqiladigan porloq, yonib
turgan la'l haqiqatda esa podshoh boshidagi xom fikrlarni, xayollarni pishiruvchi
сБо Юз.




dovonlardan osharkan, shoirning xayoli ham asarning
ayrim choʻqqilarini egallab uchardi.

Oʻrgangan ot choʻlda rabotning qalin, baland
devorlari oldida asta toʻxtadi. Shoir yerga tushdi.
Qarshi olgan saroybonga otni tutqizdi-da, qaddini rostladi. Etaklarini qoqdi. Rabot ichida qoʻngan yoʻlchilar — karvon ahli, otlar va tevalar anchagina edi.
Shoirni taniganlar darrov kelib, ta'zim, hurmat bilan
hol soʻrashdi. Ovqat tayyorlashga urindilar. Navoiy
boʻsh xonalardan biriga kirdi, uvushgan oyoqlarini
uzatib, bir oz hordiq chiqarib yotdi. Keyin qalamdavot talab qilib, Jomiyga xat yozdi. Uning yangi
asarini yuqori taqdirladi, yana uning ulugʻ qalbidan
yangi-yangi she'r gavharlari kutishini arz qildi.
Nihoyat, maktub oxirida, Marvga yetguncha yo`lakay
oʻzi ham bir asar yozishga qaror qilganini va buning
ilk baytini qayd etdi. Bu xususda oʻz fikrini bildirishni Jomiydan oʻtindi, keyin qogʻozni yaxshilab bukladi, uni Hirotga ketuvchilardan berib yubormoq uchun
rabotning shov-shuvli qoʻrasiga chiqdi...

IL

Doʻstlar Navoiyni kuzatib, uning oltin barglar
bilan qoplangan bogʻida, xuddi oʻz yerlarida sayr
etgandek, ancha vaqt kezishdi, turli mavzularda,
talashuv-tortishuvsiz, jonli, dilkash suhbat qilishdi.
Faqat Mir Mirtoz boshliq bir necha ashaddiy shartranjchilar yoqimli oftobga gilam yozdirib, oʻyin boshlar ekanlar, Sultonmurod oʻyinga qiziqib, talabalarini
kuttirib qoldirishdan qoʻ`rqdi-da, hech kimga
sezdirmasdan, bogʻni tark etib, Shohrux madrasasiga
ildam joʻnadi. Yoshlari oʻn olti bilan oʻttiz orasida
boʻlgan oʻn toʻrtta doimiy shogirdlarini, ilmdagi darajalariga muvofiq, kichik guruhlarga boʻlib, peshinga
qadar diniy va dunyoviy ilmlardan dars berdi. Keyin
hujrasiga kirib, kitoblar orasida yumshoq poʻstakka
oʻtirib, insondagi bilimlarning mohiyati va ularning
manbai haqida o`ylab ketdi. Tunov kun Navoiy bilan
boʻlgan qizgʻin suhbatda shoirning bu haqda oʻrtaga




otgan mulohazalarini chuqur tahlil qildi; eski faylasuf
larning nazariyalari bilan solishtirdi. Yozmoqchi boʻlgan kitobida bu masalalarni mumkin qadar keng
oydinlatishga qaror berdi.

Kunjut sepilgan non bilan sarigʻ mag`izni chaynab,
fikrlariga berilib, oʻzicha kimlar bilandir xayolan
bahslasharkan, Zayniddin kirib keldi. Doʻ`stini keyingi
vaqtlarda siyrak koʻradigan boʻlgani uchun juda
sogʻingan Sultonmurod cheksiz quvonch bilan quchoqlab, o“z yoniga oʻtqazdi. Sultonmurod Shohrux
madrasasiga mudarris tayin etilgan vaqtda Zayniddin
oʻzini xattotlik, musiqiy va shatranjga butunlay
bagʻishlagan edi. Haqiqatan, bu uch sohada u zamonning oldingi kishilari qatoriga oʻta boshlagandi.
Bundan tashqari, u toshlarga oʻ“yma naqshlar solish,
bitiklar yozish san'atida ham mahorat kasb etgandi.
Shuncha mashgʻulotga qaramay, Zayniddin shoʻx,
yengil hayot va ajoyib mojarolar uchun vaqt topar,
koʻrinishda goʻyo bekorchidek yashar edi.

Do`stona hazil va ginaxonlikdan soʻng ular birpasda talay voqealar toʻgʻrisida soʻzlashib olishdi,
Nihoyat, Zayniddin tashqi koʻrinishda tamom beparvo olimning soqol bosgan yuziga tikildi-da, boshini
chayqadi.

— Seni ishq ofati ich-ichingdan yondirmoqda...
Ishq dardi eskigan sari oʻtkirlashadi.

— Yanglishasen, men ishq dardini yengmoqqa
qodirmen, — gʻamgin soʻzladi Sultonmurod.

— Yashirish mumkin emas! Navoiy janoblari yozda
«Farhod va Shirin»dan bir bobni oʻqib berganlarida
sen bor eding, shekilli. Mana bu misralarni xotirla:

Yopar fonus birla shu'lasin sha'm,
Ko'rarlar pardadin ul shu'lani ja'm,
Ko'z ichra maxfiy o'lmas ashq qoni,
Bo`lurmi shisha may ichra nihoni?

— Oh, oʻzbek she'rining soʻlmas gullari! — xoʻrsindi Sultonmurod.
— Endi gʻam yema, doʻstim, baxtingning kalidini




topdim, — dedi kulib Zayniddin. — Xohlasang, tez
kunda seni ishq chamanzoriga olib kiraman.

— Har ishga qodirsen, doʻstim! — kinoya bilan
kulib qoshlarini chimirdi Sultonmurod.

— Quloq sol! — achchiqlandi Zayniddin. — Dildor
Xadichabegimning oddiy kanizaklaridan biri ekan!
Umuman, saroy qizlari bilan aloqa bog`lamoq
mushkul emasmish!

— Nimalar deysen? — rangi boʻz oqarib, titrak
tovush bilan qichqirdi Sultonmurod.

— Mening bir shoʻx oʻrtog'im bor. Nechundir
saroy qizlari bilan tanishmoqni orzu qilgan u. Hirotda
bir a'juba kampir folbin bor. Unga Xadichabegimning
ixlosi behad ekan. Yana bu kampirning folbinlikdan
oʻzga nayranglari koʻp. Masalan, burnining ikki katagidan, hatto ikki qulogʻidan ikki xil ovoz chiqararmish! Xoʻp, mana bu kampir yordami bilan u bir
qizga bogʻlanadi. Ilgari xat bilan soʻzlashsalar, hozir
goho-goho bir necha daqiqa bir-birovlarining yelkalariga qoʻllarini tashlaydilar. Men kecha bular orqali
Dildorning taqdirini yaxshi bilib oldim. Nima deysen?
Xohlasang, folbinni qoʻlga olamiz: gap-soʻz ulgʻaymaydi... Xat yozib, ishqingni Dildorga ochasen,
koʻrishmoq mumkin boʻlur. Keyin boshqa tadbirlar
koʻrurmiz.

Sultonmurod titrak qoʻllarini chakkasiga tirab,
hushsiz kabi tingladi. Uning yuzini iztirob mavji
qoplagan edi. Olim keskin ravishda birdan boshini
chayqadi.

— Arslonqul? Men u bechora oshiq yigitning bahtini qay vijdon bilan poymol qilamen? Uning yuragi
yolgʻiz Dildor yodi bilan tepadi. Men qanday qilib
uning yarasiga, yolgʻiz ishq dardi bilan tirik koʻngilning yarasiga xanjar uramen?

— Arslonqul hali ham shundami? — boʻshashib
soʻradi Zayniddin.

Sultonmurod koʻzlaridan quyilib kelgan qaynoq
yoshlarni artib, nafasini boʻgʻgan yigʻi bilan dedi:

— Shu yerga bechora oshiq...




O'n yettinchi bob

Injil boʻyida avvalgi suron, qaynoq harakat tingan.
Madrasa, xonaqoh, shifoxona, hammom va boshqa
katta binolar azamat peshtoqlari, gumbazlari bilan
samoga tikkaygan. Endi yuzlarcha naqqoshlar, sangtaroshlar, duradgorlar va boshqa san'at, hunar ustodlari binolarning tashqi, ichki bezaklari ustida diqqat va
hafsala bilan ishlab, o“z ijodlarining hali dunyoga bilinmagan sirlarini ochmoqda edilar. Yuzlarcha gulchilik mutaxassislari, dongdor bogʻbonlar har bir binoning atrofini tabiatning nafis san'ati — goʻzal bogʻ
chalar, xiyobonlar, gulzorlar bilan qurshamoq uchun,
shoirning nozik zavqi va boy xayoli chizib bergan
rejalarni mukammal bajarish niyatida, shoshmasdan
joy hozirlamoqdalar.

Arslonqul endi hamma binolarni, oʻzining besh
barmogʻiday yaxshi bilar, har birining ma'no va
ahamiyatini, xuddi umumiy rejani Navoiy bilan birga
tuzib chiqqanday, tushunar edi. Odamlar undan:
«Nima ish bilan mashgʻulsiz?» deb soʻrasalar, aksar
vaqt: «Gunohga botgan Hirotda bir uchmoh quryapmiz!» degan javobni qaytarishni sevar edi. U bir oydan
buyon xonaqohning ichki xonalarini bezayotgan
naqqoshlar bilan ishlar edi — ustalarga mustahkam
havozalar qurib berar, kerakli buyumlarni tayyorlab
berib turardi. Musofirlarning qoʻnishi, olimlar va
shoirlarning tinch yashab ishlashi uchun moʻljallangan
bu binoga Arslonqul koʻproq mehr qoʻygan. Bitgan
uylarni har vaqt uzoq tomosha qilar, zavqlanar, devorlarda rangin gullar orasiga benihoyat ustalik bilan
yozilgan bitiklarni oʻqittirib, ma'nosiga yetishga va
yodlab olishga tirishar edi. Bu yerdagi naqqoshlarning
tepasida mashhur Mirak Naqqosh turardi. Devorlarda
bo`yoqlardan ajoyib, sehrli manzaralar yaratuvchi bu
ustodni Arslonqul hammadan ortiq sevar, hurmat
qilar edi. Ammo Mirak Naqqoshning tabiati g'alati.
Ba'zan ishga butunlay kelmas, ba'zan ish eng qizigan
paytda bir zumda koʻzdan gʻoyib boʻlar, qayoqlargadir




tentirab ketar, shunday vaqtlarda Arslonqul rosa
xunob boʻlib, qudratli qoʻllarini paxsa qilib soʻzlardi:
«Mana bu dast panjada Mirakning hunari boʻlsa edi,
bu yerlarga uning qadamini bostirmas edim!»

Panjshanba kuni hamma naqqoshlar ishni barvaqt
yigʻishtirdilar. Bir uyning bezaklarini chala qoldirganlari uchun Arslonqul ichidan norozi boʻldi. Lab-lunjini osiltirib, jomakorini asta qoqdi, tozaladi-da, uyga
joʻnadi.

Sodda yigit bir vaqtlar oʻz sevgilisini qidirib Hirotga kelgach, begona muhitda bir yil qadar nafasi ichida, sargardon kezgan, soʻng noumid boʻlib qishloqqa
qaytgan edi. Ammo oʻzi tugʻilib oʻsgan, har burchagi
bir chog`lar unga shirin tuyulgan qishloq endi zindondan ogʻir, boʻ“g“uvchi koʻrindi. Eski xoʻjasi qoʻlida bir
yil qadar ishlagach, ishq uni yana shaharga sudradi.
Shaharda befarzand kampir xolasi va keksa pochchasidan mehribonchilik koʻrdi. Bir zamonlar kulolchilikda hunari bilan ot chiqargan yetmish yashar pochchasi koʻpdan ish kuchini yigʻishtirgan. Undan oʻn
yosh kichik boʻlgan xolasi chevar — jomadoʻz edi.

Arslonqul mustahkam bir chorxari uy va uning
qatorida bir ayvonli tekis, toza hovliga kirdi. Chol
ayvonning burchagida, chuqur sukutda, boshini ikki
oriq yelkasi ichiga olib, tasbeh oʻgirar, kampir yengini shimarib, kechki ovqat uchun xamirdan zuvala
kesish bilan band edi. Yigit ayvon chetiga oʻtirdi. Bu
hovliga yopishgan qoʻshninikidan ancha charxlarning
quloqni yirtadigan «gʻuv-g“uv»vi — yoqimsiz tovush
eshitilardi. Arslonqul jerkinib dedi:

— Bu boʻzchivachchalardan qayoqqa qochib qutulamiz?

— Chirogʻim, tirikchilik qilmasinlarmi? Nima,
endi eshitdingmi? — oq sochlari silliq taralgan, yoshiga qaraganda, hali yuzi toza boʻlgan kampir gapirib
qoʻydi.

— Har biri oʻz kulbasida yigirsin!

— Yigʻilib yigirganda zerikishmaydi. Bir-biriga qiziqib devdek ishlashadi,— kampir Arslonqulni oʻqlo



gʻining uchi bilan turtib, dedi. — Manga qara, shum
taka!

Yigit qayrilib, uning kichkina, siyrak, sertashvish
koʻzlariga tikildi.

— Sen bir bahona bilan ularning yoniga chiq yo
devordan qara, — chaqqon qoʻllari bilan xamirni uzib,
labidagi tabassum bilan davom etdi kampir: — Bukun
ikkita yangi qiz bor — oy uzilib yerga tushgan, ana
qoshu ana koʻz! Har qanday bekzodaga arziydigan
qizlar.

— Bu ta'rifning menga hojati yoʻq! — teskari burildi yigit.

— Sen tanlasang, bas, ertagayoq sovchilikka boraman.

— Ming marta dedim-ku, toq utamen, deb...

— Behuda xayol bilan oʻzingni aldama. Oʻsha biyobon qiziga muncha koʻngil qoʻygan ekansen! Tur
oʻrningdan! — qat'iy buyurdi kampir.

Arslonqul ogʻir choʻkib, jim oʻtira berdi. Kampir
qistayvergach, gʻamgin dedi:

— Kishi bir marta sevadi...

— Loaqal koʻz uchi bilan bir qara. Agar yigit
boʻlsang, yuragingda gardday choʻgʻ boʻlsa, u vaqt
oyogʻimga yiqilarsen, unashtir, deb yalinarsen...

Arslonqul jahl bilan oʻrnidan turdi. Azamat gavdasini egib, gʻamgin yurib bordi, ikki faqir hovlini
ayirgan, tepasi nuragan past devorga suyaldi.
Qoʻshnining qarshidagi katta, eski ayvonida bu xonadonning bijildoq bekasi va uning ikkita doʻndiqqina
qizi, yana shu atrofdagi qoʻni-qoʻshnilarning toʻrttabeshta popukday qizlari orasida Arslonqul xolasi ta'riflagan goʻzallarni qidirdi. Bo`z koʻylakli, olacha
nimchali qizlar katta ayvonni toʻldirib, tinimsiz charx
yigirishar, qoʻlni ishdan olmasdan chag£ʻir-chugʻur
soʻzlashar, kulishar edi. Har qizning oldida savat-savat
paxta, ish oʻralgan semiz duglar qalashib yotadi. Begona goʻzallardan biri yaqqol koʻrindi. Uning oppoq
toʻlagina yuzi, kulib turgan aqiq lablari, chakkalariga
jingalaklanib tushgan tim qora sochlari, ip yigirgan




sari mayin mavjlangan toʻlg“un koʻkragi chindan jozibador edi. Ustun orqasida oʻtirgan ikkinchi goʻzalni
Arslonqul koʻrolmadi.

Chol hovliga tushib, tahorat qildi. Namozdigar
uchun koʻchaga chiqa turib, Arslonqulga quyuq qoshlari orasidan qaradi, koʻrkam oq soqolini silkitib,
boshini tebratdi; yuzidagi jiddiy, chuqur burushiqlarni
tabassum toʻldirdi. Buni payqagan Arslonqul koʻzlarini ayyorcha qisib, imlab qichqirdi:

— Pochcha, qani, gulzorga marhamat qiling!

Chol hassasini doʻqillatib Arslonqulning yoniga
keldi.

— Umrning kuzidamiz, chiroq! Qalay, oʻzing gullardan birini tanladingmi? — dakkam-dukkam tishlarini ochib, kulib soʻradi chol.

Arslonqul birdan ichidan xoʻrsindi, qoʻllarini
umidsiz silkidi.

— Xolang sho`ʻrlikni ranjitasen. U boyaqish umrida
bir marta toʻy-tomosha koʻrmoqchi-da...

— Yuragimda motam bor, qariya.

— Chakki qilasen, befoyda, — ovozini pasaytirib,
davom etdi chol. — Men yoshlik chog'mda bunday
ishlarda bamisoli lochin edim, chiroq. Boshqalar gul
tepasida bulbul boʻlib xonish qilsalar, men uzardim,
qochardim... Yana qanday zamon, degil! Taxtda
Shohrux Mirzo oʻtirar edi — gʻoyat shariatparvar,
gʻoyat taqvodor podshoh edi. Hozirchi Husayn
Boyqaro darvozani katta ochib qo`ʻyibdi-ku.

Arslonqul indamadi. Chol: «Yigit koʻngli — podshoh. Zoʻrlamayman, boʻtam!» dedi-da, uzoqlashdi.

Birin-sirin charxlarning ovozi oʻchdi. Qizlar, maktabdan ozod boʻlib, koʻchaga otilgan bolalardek,
chuvvos bilan oʻrinlaridan turdilar; iplarini, duglarini
xaltachalarga shosha-pisha joylab, hovliga tushdilar.
Bir gala shoʻx, shod, yetilgan qizlar, qaysilari saqich
chaynaydi, qaysi birlari chang chaladi. Arslonqul
ularni qisiltirmaslik uchun orqaga chekildi. Shu topda
qizlarning gurillagan ashulasi havoni yangratib, shodlantirib yubordi:




Ohkim, volamen ul sarvi xiromondin judo,
Ko'zlarim giryondur ul gulbarga xandondin judo,
Benavodur jon dag'i ul huri rizvondin judo,

Ne navo soz aylagay bulbul gulistondin judo,
Aylamas to'ti takallum shakkaristondin judo.

Vahki, bag'rim to'kti ko'zlar yo'lidan pargola ko'p,
Ko'z ham ul gul hajridin yog'durdi gulgun jola ko'p,
Za Ff etibmen qonlig“ ashkim, baski toʻkti lola ko'p,
Dema hijronimda chekmaysen fig'onu nola ko'p,
Jism aylarmu fig'on, bo'lg'on nafas jondin judo?

Qilg'ali mahrum jomi vaslidin jonon meni,

Talxi kom etmish tiriklik bodasidin jon meni,

Har zamone o'lturur g'am zahidin hijron meni,

Hajr o'lumdin talx emish, mundin so'ng, ey davron, meni,
Aylagil jondin judo, qilguncha jonondin judo.

Bag'rima, ey xori hijron, har zamon sonchilmag il,
Ey ko'ngul, yuz davr yetsa, ko'zga g'ʻayrin ilmagil,
Ming balo yuzlansa, ey jon, yordin ayrilmagil,
Bo'lsa yuz ming jonim ol, ey hajr, lekin qilmagil
Yorni mendin judo yoxud meni ondin judo.

Kampir dasturxon yozdi. Guldor sopol tovoqlarda
umoch keltirdi ham oʻtirmasdanoq soʻradi:

— Qalay, deganim toʻgʻri ekanmi? Oymoʻma — oy
kulcha qizlar-a?

— Parizod desangiz ham ishonamen, — xomush
javob berdi yigit.

— Tilingdan aylanay, bu qizlarni qoʻldan chiqarish
boshga qoʻngan baxt qushini uchirish bilan barobar.
Bu — nonko'`rlik boʻladi. Qay biriga koʻngling ko`proq
moyil boʻldi? Tuxumday oppoqqina, silliqqinasigami
yoki bugʻdoy rang, nozik niholigami? Toʻgʻrisini aytsam, oʻzim ham ikkilanib qoldim. Koʻnglim dam
unga, dam bunga ogʻadi... Oʻzing tanla!

Arslonqul qoshiqni qoʻyib, xolaning ogʻziga
xomush tikilib qoldi.

— Ha, nega boʻzrayapsan? Gapir, koʻnglim tinchisin, — soʻzlashga undadi kampir.




— Xolajon, har bir ishda sabr-bardosh kerak,— хаfa qilmaslik uchun yumshoq javob berdi Arslonqul. —
Oʻylashaylik, erta-indin ularni birov ilib qochmas...

— Ah, oʻgʻlonim olamning sabr-bardoshini senga
yig`ib bergan ekan! — oʻ`pkalagan kampir bundan
soʻng «churq» etib ogʻiz ochmadi.

Ertalab Arslonqul yangi etigini, bundan ikki oy
burun Navoiy binokor ustalarni, mardikorlarni chorlab ziyofat qilganida, boshqa bir koʻp kishilar qatorida
kiydirgan yoʻl-yo“l shohi toʻnini birinchi marta kiydida, koʻchaga chiqdi. Ba'zi og'aynilarini qidirmoqchi
boʻldi, lekin yana aynadi: ular, albatta, sharobxonaga
sudraydilar!

Limun mavzeidan boshlangan uzun, katta, safobaxsh Hirot xiyoboni bo`ylab qurilgan — bitgan, chala
koʻshklar, ikki qabatli, lekin yengil, kichik imoratlar,
meva bogʻchalarini tomosha qilib, yoʻllarda uchishgan
oltin barg gilamlari ustida asta kezdi. Keyin Shohrux
madrasasiga jo'nadi — Sultonmurodni ikki haftadan
buyon koʻrmagan edi.

Har vaqtdagi nim qorong£iligi bulutli kunda yana
quyuqlashgan hujrada, kitoblar orasida Sultonmurodni bemordek choʻzilib yotgan holda koʻrdi.

— Baxayr, ne boʻldi, taqsir? — tiz choʻkib, hayajon bilan soʻradi Arslonqul.

Sultonmurodning koʻzlari ich-ichiga botgan, rangi
dardli, oqargan edi. U boshini koʻtarib, tirsagini yostiqqa tirab oʻtirdi. Ikki-uch kundan buyon xasta
ekanini, bukun harorati pasayib, ruhi yengillashganini
soʻzladi.

— Tabib keltiraymi? — samimiy achinib soʻradi
Arslonqul.

— Yo`q, qaratdim, durustmen. Sizga juda intizor
edim, — deb javob berdi Sultonmurod. — Kecha,
oqshomga yaqin, bir boladan yoʻqlatdim, bordi-mi?

— Yoʻq, taqsir. Kecha, aksiga, uyga barvaqt junagan edim, — deb javob berdi Arslonqul. — Ne
yumushingiz boʻlsa, ayting, bajarurmen, — oʻzini aybdor sezgan kishining tovushi va vaziyati bilan dedi u.




Sultonmurodning oʻchuk yuziga dardli tabassum
yugurdi.

— Sizning yoringiz toʻgʻrisida gʻoyat toʻgʻri ma'lumot oldim,— boshini rost koʻtarib gapirdi Sultonmurod. — U Xadichabegimning xos kanizaklaridan
ekan. Podshohga roʻbaroʻ“ kelmagan emish.

Arslonqulning koʻzlarida dard alangalanib ketdi.

— Taqsirim, qaysi muborak ogʻizdan bu soʻzlarni
eshitdingiz! — titrak lablar bilan soʻradi Arslonqul. —
Ikki dunyoda qulingiz boʻlay, taqsirim, ayting,
toʻgʻrimi? Qanday qilib? Jahonni koʻzlarimga shu
zumda yorugʻladingiz, taqsir, bu qanday gap?

Sultonmurod, tabiiy, oʻz sevgisini ustalik bilan
yashirdi. Bir vaqt uning mojarosini, bir ertak singari
Zayniddinga aytib bergach, doʻsti qiziqib, surishtirib,
shunday xabar keltirganini bayon qildi.

— Do'ʻstingiz saroyda xizmat qilurmi? — soʻradi
Arslonqul.

— Yoʻq, — javob berdi Sultonmurod, — lekin
istasa, har qanday sirni kovlab topadigan odam...
Ishonavering.

— Xoʻb, saroy, haram, biz bechoralar uchun saddi
Iskandar'-ku. Nima qilish kerak? — ilojsizlik dardi
bilan boʻshashib dedi Arslonqul.

— Toʻgʻri, yo“lingizda saddi Iskandar bor, — boshi
bilan tasdiqladi Sultonmurod. — Lekin shu vaqtgacha
yoʻlingiz simsiyoh tun edi. Endi uzoqda umid shami
yondi... Inshoollo, g'“ayratingiz samarasiz qolmas.
Ishni dastavval nimadan boshlashni oʻyladim: siz dilnavoz yoringiz bilan munosabat bogʻlab, unga oʻz
dardlaringizning, sogʻinchingizning kuchini bildirishingiz ham qizning yurak orzularini bilishingiz kerak.
Qarshi emasmisiz?

— Ayni haqiqat. Dildor koʻnglining tozaligi, asilligi xususida zarra gumonim yoʻq. Ammo, orada koʻp
yillar oʻtdi. Yana kim biladi, qanday xayollari bor? —
dedi-da, yerga qaradi Arslonqul.

"Iskandar Zulqarnayn qurdirgan afsonaviy muazzam qo`rg'on.



— Doʻstim bilan kengashdim. Qanday yoʻl bilan
munosabat bogʻlamoqqa ham bir chora topdik.

Arslonqul sergaklanib, koʻzlarini olimga tikdi. Sultonmurod folchi kampir haqida gapirdi, uni qanday
qilib qoʻlga olish toʻgʻrisida uqtirdi-da, nihoyat, dedi:

— U makkora kampir, tabiiy, insonlikdan mahrum, ochkoʻz bir maxluqdir. Ishonamenki, ancha
dinor talab qilur. Agar tangangiz boʻlmasa, tortinmasdan aytavering, bir iloj qilib topurmiz.

— Ish oqchaga bogʻliq boʻlsa, oʻzimni garov qo`ysam ham topurmen. Bu toʻgʻrida hech tashvishlanmang!

Arslonqul hozirdan boshlab folchi kampirning
iziga tushmoqqa shoshib qo`zgʻalarkan, Sultonmurod
juda ehtiyot bilan ish koʻrishni ta'kidladi. Qiya ochiq
darichada Arslonqulning madrasa sahnida uchib
ketayotgan azamat gavdasini koʻrdi-da, birdan chuqur
«uh» tortdi. Shu sodda yigitning yuragini zaharlagan
qahrli, mudhish hayotni qarg'adi. Koʻksida ishqning
muqaddas, toza alangasini yillardan buyon saqlab kelgan bu olijanob, faqir yigitga baxt tiladi. Lekin shu
onda u oʻz koʻksida eski dardning kuchli chayqalganini sezdi. Biroq bu hasad emasdi. Bu chin, samimiy
ishq ogʻrigʻi edi. Dildorning nafis husni, xuddi kechagina koʻrgandek, olimning koʻz oldida gavdalandi.
Olim oʻzini ovutish uchun tokchaga qoʻl uzatib, qalin
bir kitobni olib, parishon, dardchil varaqladi.

O'n sakkizinchi bob

Dildor choʻchib uyg“onganda, darichalarning tirqishidan tong yorug'ligi sizg'ir edi. Toʻshaklarda qator
yotgan sheriklari — kanizaklar bir-birilariga suqilishib,
jimgina uxlashardi.

— Turinglar, hay yetim qoʻzilar. Taltaymanglar —
so“kishga-qargʻishga botasenlar! — yostiqdan boshini
koʻtarib qichqirdi Dildor.

Ikkita qiz ko`zlarini arang ochib, yana gʻingshinib
yumishdi. Dildor homuza tortib, kerishib oʻrnidan




turdi. Odaticha, tez va yengil kiyinib, eshikni ochdi.
Nam va sovuq shamol mavji uni birdan quchib,
seskantirdi.

Elakda elangan un kabi, mayda qor siypalab
yog'ʻardi. Bogʻchalar, chamanzorlar oqargan, sarvlarning nozik qomatlari kumush parlangan. Tansiq qor!
Yana qish. Qancha marta bu yerda ilk qorni qarshilardi! — Dildorning esida ham yoʻq. U, har vaqtdagi
kabi, dardli xayollarga berilib, unda-bunda iz tushgan
qorda yurib ketdi. Kafsh ichini toʻldirgan qorni ham
sezmagandek boʻldi. Qargʻalar, quzgʻ“unlar shaxdam
tovush bilar qagʻillashib uchishar, uzoqda nazoratchi
qullarning koʻlankalari izgʻir edi. Madorini qish uzganday suzilib oqayotgan ariq bo`yida Dildor
cho`qqayib, apir-shapir yuvindi. Hoʻl barmoqlari bilan
sochlarini tarab-tekislab, xonaga qaytarkan, uzoqdan Davlatbaxtning allaqanday hayajonli tovushini
eshitdi:

— Dildor, yugur, bu tomon yugur.

— Ha, nima gap? Yana kalamush tutdingizmi?

— Shoʻrimiz quridi, yugur, — boʻgʻilib qichqirdi
Davlatbaxt.

Dildor qorga toʻlgan kafshini tushirib, kiyib, Davlatbaxt yashaydigan xonaga yugurdi. Eshikda Davlatbaxt shaq-shaq titrar, tusida tus qolmagan edi.

— Nimadan qo`rqdingiz, egachijon? — Davlatbaxtga yopishdi hovliqib Dildor.

— Gulsanamga bir qara,— yerga toʻshalgan yolgʻiz
toʻshakni koʻrsatdi u.

Dildor uyning toʻriga oʻtib, to`shakka engashdi —
koʻzlari dahshatli olayib: «Voy!» deb qichqirdi.

Davlatbaxt darichani ochdi. Qish tongining sovuq
soʻnik nuri turkman qizi Gulsanamning oʻlik yuzida
aks etdi.

— O`rtoqjonim, gulim, nima qilding? Nega bizni
tashlab ketding?

Dildor suyukli oʻrtogʻini, sirdoshini, darddoshini
quchoqlab, hoʻng-hoʻng yigʻladi. Davlatbaxt ham oʻlik
qizning boshiga choʻqqayib, titrab, yigʻi aralash




soʻzladi: «Bugun men bu uyda tunamagan edim.
Hozir kirib «tur», deb qichqiramen, qichqiramen,
«g'iq» etmaydi. Yaqin kelib qaradim, turtdim, qotib
yotibdi! Zahar ichgan, zahar... Koʻrmaysenmi, koʻkarib ketibdi! Men oʻlay, nega seni yolgʻiz qoldirdim,
nega siringdan xabarsiz qoldim!»

— Oh, Davlatbaxt, goʻyo koʻngillarimizdagi darddan, yaradan bexabardek soʻzlaysiz, — koʻz yoshlarini
yum-yum quyib gapirdi Dildor. — Ota-onadan, oʻz
yurtidan judo boʻlishlik, tutqunlik, koʻksingdagi
muhabbatni, orzularini koʻmib, qari qiz boʻlib, soʻlib
sargʻ“ayish osonmi? Oh, Gulsanamim, oʻrtoqjonim,
mehribonginam! Bilamen, oʻzingga hamisha oʻlim
kutarding, lekin bizlarni tashlab ketganing yomon
boʻldi. — Dildor yuzini doʻstining sovuq, koʻkargan
yuziga surib yigʻladi.

Birpasda uy ichi kanizaklar bilan toʻldi. Hammaning koʻzida yosh qaynaydi, hamma titraydi. Chunki,
bu oʻlim bechora asiralarning siynalarida choʻkib yotgan qaygʻularni birdan va behad kuchli toʻlqinlatib
yuborgan edi.

Gulchehrabibi ham yetib kelib qoldi. U endi xiyla
munkillab qolgan. Kampir dahshatli bir sovuqqonlik
bilan murdaga qaradi. Labini burib, xoʻmrayib, teskari
oʻgirildi. Qizlar, garchi tovushsiz yigʻlasalar-da, u
bobillab berdi:

— Bas, tovushlaring oʻchsin... Xadichabegim notinch boʻlmasinlar. Chiqlaring, yumushlaringni qillaring! Biz oʻzimiz saranjomlab, tangri buyurgan joyga
eltib qoʻyormiz.

Kanizaklar kampirdan qayta-qayta qargʻish eshitgandan soʻng, boʻyinlaridan birov sudrab tortgandek,
noiloj tashqari chiqishdi.

Peshin vaqtida Gulsanamning tobutini olib joʻnadilar. Marhumaning hamma oʻrtoqlari uch kun qora
roʻmol oʻrab, motam tutishdi.

Dildor oʻrtogʻining o`limiga hammadan chuqurroq
qayg'urdi. Har kun oqshom sham yoqib, Qur'ondan
oʻzi bilgan bittagina surani oʻqir, marhumaning arvo



higa bagʻishlar edi. Bir qancha kun koʻzidan uyqu
qochdi, fikri, xayoli doʻstining qismatida edi. Koʻpincha vahim, qorongʻi oʻylar uning borligʻini qoplay
boshladi. Ba'zan bu oʻylarning dahshatidan choʻchib,
yuragi goʻyo qotib qolardi. Sekin-sekin dahshatli xayollarga koʻnika boshladi. Oʻlim bilan hayot orasidagi
qora oʻpqon oddiy va yaqin narsa kabi sezila bordi.
Lekin bu voqeadan ikki hafta oʻtar-o“tmas, Dildorning
yuragida toʻsatdan, hech kutmagan damda, hayot
orzusi, umidi qoʻzgʻaldi...

Bir kun Xadichabegimning katta ziyofatida yugurayugura horigan Dildor oʻz xonasida yolgʻiz dam
olib oʻtirar ekan, darichadan folbin kampirning yuzi,
vahimali tushdagi chirkin basharalar kabi, koʻrinib
qoldi.

— Dildor degan senmi? — enkayib, shilpiq koʻ`zlarini tikib soʻradi kampir.

— Ha, men. Endi koʻrdingizmi meni? — beparvo
javob berdi Dildor.

Bir zumdan soʻng folbin eshikdan kirdi-da,
Dildorning yoniga choʻqqaydi:

— Qoʻl uchingni ber, men rom ochamen.

Dildor bu quv kampirning marhamatiga hayron
qoldi. Chunki har foli uchun Xadichabegimdan boʻgʻcha-boʻgʻcha sarupolar olgan bu makkora choʻrilarning jon-dil bilan yalinishlariga qaramay, ularga fol
koʻrmasdi: «Har soʻzimning bahosi — bir dinor!» deb
hammaning tilini kesardi. Dildor saroyning baland
mavqeli xonimlarining bittasi sovgʻa yoʻsinda bergan
bir ko`ylak badaliga bundan ikki-uch yil burun bir
marta fol ochtirgan edi.

U koʻzlarini jovdiratib, beixtiyor qoʻlini uzatdi.

Kampir har vaqt fol ochganda, hurpayib, yolgʻiz
shilpiq koʻzlari bilan kishiga qattiq tikilib, valdirar edi.
Hozir esa qizning qoʻlini ushlarkan, kulgidan lablari
bir zum yoyilib ketdi.

— Shu qizimning xudo bergan bir suygani bor
ekan, — atrofga alanglab, juda sekin gapirdi kampir,— kuch-quvvatda Rustamday ekan. Ammo Maj



nun singari, oʻz Laylosini axtarib, bu shahri azimda
sargardon ekan.

— Nimalar deyapsiz, buvi? — rangi oʻchib soʻradi
Dildor.

— Shoshma, sen Arslonqul deganni taniysanmi?

Dildor entikib, qoʻlini tortib oldi, tusi oʻchib, qaltirab ketdi.

— Esingni yig“, nima boʻldi? — xirillab shivirladi
kampir.

— Soʻzlaringiz hammasi rost-ku! — hovliqib dedi
Dildor.

— Ha, men hamisha toʻgʻri topurmen. Muakkillarim hamma sirlardan xabar berishadi! — ishonch
bilan dedi kampir.

— Yoʻq, buvi, siz Arslonqulni taniysiz. Bu fol
emas!

— Hay, sekin gapir! — koʻz olaytirdi kampir.

— Ayting, buvijon, qachon koʻrdingiz Arslonqulni?
Qayerda, nima dedi? Sogʻ“mi? Oh, shoʻrlik yigit! —
Dildor hayajondan hamma narsani unutib, kampirni
quchoqlamoqchi boʻldi.

— Jinni boʻldingmi? Qayerdasen?

Kampir achchiq bilan siltab tashladi qizni, keyin
darichani qiya yopdi-da, Arslonqul uning uyiga qidirib
kelganligi, Dildorga arz-holini yetkazishini oʻtinib
yig'laganligi, Quduqboshi degan mahallada, xolasinikida Dildordan ayrilgandan beri yashab turganligi va
hakazo haqida shivirladi.

— Buvijon, agar menda dunyoning xazinasi boʻlsa
edi, sizdan ayamas edim, — yigʻlab dedi Dildor. —
Yana nimalar dedi? Sihat qanday? Acham balki
oʻlgandir? Otam toʻgʻrisida hech nima demadimi? Xat
bermadimi sizga?

— Xat? Til zindonga sudraydi, xat dorga eltadi!
Unaqa narsalarni ushlashdan hazar qilamen. Yigʻlama, azalning qalami senlarning sevgilaringni ayrim
daftarlarga bitgan ekan. Hammasi olloning ishi! Men
ham dunyodan toq oʻtdim! Xayr, boʻtam.

Kampir oʻrnidan turdi.




— Shoshmang, buvijon,— Dildor uning kosov
qoʻlini ushlab oldi. — Ichimda dardim behad koʻp, bir
uchini sizga ochay, Arslonqulga yetkizing, — yalindi
qiz.

Vahimaga tushgan kampir koʻzlarini atrofga oʻynatib, jahl bilan shivirladi:

— Bas, bas, hamma darding menga ravshan,
umrimda bir savob ish qilayin, deb bu jafoni boʻynimga oldim. Zinhor birovga ogʻiz ochma! — darrov
eshikdan chiqdi u.

Oʻz yorining oʻlik-tirigidan xabarsiz boʻlgan va
undan mangu ayrilganiga ishonib, endi hayot bilan
vidolashuvga jazm eta boshlagan Dildorning oʻy va
xayollari ost-ust boʻlib ketdi. Shu tobda u goʻyo qayta
dunyoga koʻz ochdi. Kampirning keltirgan xabari,
xuddi narigi dunyodan kelgan kabi sirli koʻrindi. Ochkoʻz, yalmogʻizday xunuk, chirkin folchi endi, uning
nazarida, paygʻambarning qizi va qiyomatda ayollarni
jannatga boshlab kiruvchi Bibi Fotimadek ulugʻsifat,
mehribon boʻlib tuyuldi. Dildor yurak urishini, hayajonini bosolmasdan, boshini yostiqqa qoʻyib, oʻyladi:
«Unutmabdi qadrdonim, u bilan yashash, birga jafo
chekish qadar zoʻr baxt bormi? Shuncha yillardan beri
shu shaharda, yon bagʻrimda yashar ekan, oh, zolim
falak, nega biz shuncha uzoqmiz? Qanday qilib kampirga yoʻliqqan ekan? Endi nima qiladi? Meni qutqarish uchun astoydil harakat qiladi, albatta. Lekin yana
soddalik bilan, alamiga, dardiga chidayolmasdan,
qaltis harakat qilib, oʻz jonini tahlikaga solmasa edi!»
Bu fikr uning butun borligʻini, dahshatli ogʻriq kabi,
qoplab oldi. Birdan hovliqib, oʻrnidan sachradi.

Qiz har kun kampirning qadamiga intizor boʻldi.
Oʻz yigitidan har on sabrsizlik bilan yangi xabarlar
kutdi. Lekin kampirdan darak yoʻq. Kunlar yildan
uzoq tuyuladi. Qanot bogʻlasa-da, oʻz yoriga uchib
bora qolsa! Dam shodlikdan bolalarcha quvonadi,
dam qoʻrqinch oʻylarga botib, yuragi oʻynab ketadi...
Oʻninchi kun haramda kampir paydo boʻldi. Dildor
quvonch bilan uni hovlida qarshi oldi. Atrofda




odamlar koʻp boʻlganidan, koʻz uchi bilan folchini
daraxtzorga imladi. Biroq, folchi kinoya bilan labini
burib, to“ppa-toʻgʻri Xadichabegimning koʻshki tomon
yoʻrgʻaladi. Dildor ma'yuslansa ham, faqat umidsizlanmadi: «Kampirning shunday qiliqlari koʻp boʻladi.
Balki, hadiksirar» — oʻyladi ichida. Pana joyda uchratib, soʻzlashmoq maqsadida uning yoʻlini poyladi.
Biron soatdan keyin uzoqda kampirning qorasini
koʻrib, tez-tez yurib bordi. Biron joyga taklif etmoqqa
botinmay, sekingina soʻradi:

— Buvijon, uni koʻrdingizmi? Nima dedi?

— Koʻrdim, niyati yomon ekan... Oralaringda gap
tashib baloga qolish uchun esimni yeganim yoʻq, —
tikanday botadigan bir tovush bilan javob berdi kampir keta turib.

— Buvijon, yomon niyati nima ekan? Tangri yaralaqasin, ayting! — yana butun samimiyati bilan yalindi qiz.

— Soʻrama! Toshdan sado chiqar, mendan chiqmas! — qiyo boqmay, ketdi-qoldi folchi.

Dildorning hushi uchib, turgan yerida qotdi. Orqadan kelayotgan bir toʻda choʻrilarning tovushidan
esini yig'ib oldi va oʻyladi: «Niyati yomon... Nima
demoqchi kampir? Arslonqul yo men bilan koʻrishтакт soʻragandir, yo bu yerdan meni olib qochish
toʻg`risida gapirgandir... Bu narsa kampirning oʻtakasini yorgan. Axir, «xat» degan soʻzni eshitib, tunov kun
joni chiqib ketgandi-ku». Dildor Arslonqul to`g`risida
tashvish tortdi. «Menga yetishamen, deb zindonda
chirimasin yana!» — u uzoqlashgan folchining orqasidan yugurdi.

— Buvijon,— shivirladi u,— uni koʻrsangiz, ayting,
hech qanday yomon niyatda boʻlmasin, tinch yursin.

Folchi tirjaydi, «xop» deganday boshini sal qimirlatdi.

Shu kundan boshlab Dildor «yomon niyat»ni oʻzi
amalga oshirmoqqa urindi: «Yo oʻlim, yoki yorga
qovushmoq!» — bu fikr unga hokim boʻldi. Tunlari
mijja qoqmay, turli reja va yoʻllar axtardi.




O`ylay-o`ylay, oʻzicha eng qulay chora topadi.
Biroq bir zumdan keyin yana bundan voz kechadi.
Chunki qulay deb bilgan bu rejada qoʻrqinchli mushkulot paydo boʻladi. Nihoyat, oʻylashdan xunob
boʻlib, bir qarorni mahkam ushladi.

Beshinchi kun qoq yarim kechada, burkanib,
oʻzini uyquga solib yotgan Dildor koʻrpadan boshini
chiqardi. Oʻn ikki qizning barchasi dang qotib uxlab
yotardi. Xurrakdan boshqa, na urinish, na xoʻrsinish
sezdi. Qorongʻida jimgina kiyimlarini kiydi. Oqshom
oʻrin solganda, yostiqning tagiga suqib qoʻygan xanjarni oldi. Buni u bir vaqtlar erkaklarga berilgan bir
ziyofatdan keyin xonani yigʻishtirayotgan vaqtda topib
olib, vazirzodalar, bekzodalardan biri tushirib
qoldirgandir, deb qandaydir bir niyat bilan hech
kimga koʻrsatmay, yashirin saqlagan edi.

Turtinib eshikka borarkan, yuragi uzilganday, birdan toʻxtadi, devorga suyaldi. U koʻp yillar birga
yashagan, birga yigʻlagan jonajon oʻrtoqlaridan ayriladi! Ular bilan birga kechgan hayotning butun sahifalari uning koʻz oldidan bir-bir otaverdi. Bu sahifalar
yurak qoni bilan yozilgandek, yaqin edi. Dildor oʻz
siridan deyarli hamma oʻrtoqlarini voqif qilishi
mumkin edi. Ularga ishonardi. Faqat oʻrtoqlari uni
xatarli yoʻldan qaytarishlari ham aniq edi. Lekin shu
vaqtda: «Nega, hech boʻlmasa, birontasini, ozgina
boʻlsin, ogohlantirmadim?» — afsuslandi Dildor. —
Koshki hozir sham yoqib, hammasining yuzidan birbir oʻpib chiqsa! Tomogʻini boʻg'gan bir dard bilan
pichirladi: «Xayr, darddoshlarim, oʻrtoqlarim! Agar
oʻlsam, goh-goh meni yodlanglar! Tirik boʻlsam, men
sizlarni hech vaqt unutmaymen. Tangrim sizlarga
uzun umr bersin, yorug“ kunlarni nasib etsin!» Dildor
qaynab toshgan koʻz yoshlarini yeng uchi bilan artib,
tashqari chiqdi. Kecha tim qorong£i va izg'irinli edi.
Usti qotgan loy yoʻllarda ildam yurib, daraxtzorlar,
xiyobonlar oralab ketdi. Qorongʻilik ichidan dahshatli
qoʻllar unga yopishayotganday tuyulib, koʻzlari sergak
jovdirar, yurak kuchli urar, oyoqlari, qo'llari titrar edi.




Kichik darvozaga yaqinlashganda, chiyillagan tovush
eshitdi: «Kimsan?» Bu eng zolim, itfe'l qul edi. Shuning uchun kanizaklar uni oʻzaro «Qopogʻon» deb
nomlar edilar. Dildor choʻchib, orqaga tislandi. Keyin
oʻzini tutib oldi, xanjarni yeng ichiga yashirib, dalil
gapirdi:

— Men, men, Olloyor! — yugurib, qulning pinjiga
tiqildi.

— Tun oʻrtasida? Bu yoqqa qara! — Olloyor xira
fonusga qizning yuziga tutdi.

Dildor joʻrttaga hayajonini kuchaytirib, zoʻraki
hansirab gapirdi:

— Och eshikni, tabib mavlono Abdulhayga kishi
yubor!

— A! Ne deydi oʻzi? Tushuntir.

— Xadichabegim birdan xasta boʻlib qoldilar. Voy,
oʻlay ahvollari juda ogʻir. Tillari so“zlashdan qoldi.

— Davlatbaxt qani? Nega u kelmadi? — qopib
gapirdi Olloyor.

— Ah, nega ahvolni tushunmaysen! Shoʻrlik Davlatbaxt bemor bilan ovora. Eshik orqasida posbon
bormi? Buyur unga!

Olloyor nimadir poʻngʻillab, darvoza tomon yurdi.
Belidan kalidni olib, katta cho“ng qulfga soldi. Darvozaning bir qanotini qiya ochib, asabiy qichqirdi:

— Mizrob, hay Mizrob!

Qul ostonadan tashqariga bir qadam qoʻydi. Yana
Mizrobni chaqirdi. Dildor ostonaga chiqib, qoʻlini
orqasiga olib, darvozaga suyaldi.

— Posbon boʻlmay oʻlib ket, har kecha mast... —
vaysadi Olloyor.

Dildorning kutgani bu edi.

— Tezroq uni topib joʻnat! Buncha beg“amsen, —
joʻrttaga qistadi Dildor.

— Kir, qorangni oʻchir!

Olloyor qizni ichkari itarib, darvozani yopmoqchi
boʻldi.

Dildor fursatni qoʻldan qochirmaslikka tirishdi —
Olloyorning ustiga birdan otildi-da, xanjar urdi. Uning




koʻkragini moʻljallagan boʻlsa ham, lekin hayajondan,
tajribasizlikdan, xanjar qulning yelkasiga tegdi. Olloyor fonusni uloqtirib, baqirdi. Dildor butun kuchi
bilan qochdi. Orqadan baqirib-chaqirib Olloyor quvdi.
Ellik qadamcha narida Olloyor Dildorning sochidan
ushlab qoldi. Qiz orqaga qayrilib, uning duch kelgan
a'zosiga shoshib-pishib, lekin g'azab bilan uch-toʻrt
marta tigʻ urdi. Olloyor dahshatli chinqirish bilan
yerga yumaladi. Dildor xanjarni qoʻlda mahkam siqib,
oʻqday uchdi. Atrofdan «hoy, tut!» kabi qisqa, kesik
sadolar eshitila boshladi. Tomogʻi qaqragan, gʻazabli,
essiz-hushsiz Dildor bor kuchi bilan yugurdi. Ancha
masofa bosgandan soʻng qorong`ida pastgina devorga
birdan urildi. Devordan chaqqon sakradi. Quyuq
daraxtzor orasiga kirarkan, orqada hansiragan, pishqirgan kimdir devordan yumaladi va quvdi. Dildor
qutulishga iloj yoʻqligini sezdi. Gʻazabi toshdi.
Xanjarni koʻtarib, quvlovchiga hamla qildi. Lekin,
gurziday mushtning zarbasi bilan shu onda yerga
mukka yiqildi.

O'n to'qqizinchi bob
I

Bogʻi Zogʻonning zarhal xonalaridan birida Toʻg'onbek suvsar poʻstinga oʻralib, yosh shahzodasi
Muzaffar Mirzo bilan nonushta qilib oʻtirardi. Shahzodaga yaqinligi orqasida uning obroʻsi kun sayin
oshardi. Husayn Boyqaro unga beklaridek iltifot koʻrsatardi. Endi davlatda eng katta mansabdorlar u bilan
hisoblashmoqqa majburlar. Toʻgʻonbek shahzodadan
suyurgʻol' tariqida katta yerlar olgan. Hirotning dongdor davlatmand oilalaridan Abulziyoning goʻzal qiziga
uylangan. Uning eshigida qoʻsha-qoʻsha navkarlar, uy
ichida oʻnlab choʻrilar xizmat qiladi. U Muzaffar Mirzo ismidan har xiyonatga bosh urib, har jinoyatni
oqlaydi. Toʻgʻ“onbek shahzoda xizmatida boʻlgan

' Xonlar tomonidan sovg'a qilinadigan yer.




nasldor, obroʻli beklarni, mulozimlarni chetlatib, tunkun shahzodaga chegarasiz hokimiyatga intilgan quv,
mugʻombir ruhining ehtiroslarini talqin etadi. Fikrlarini, rejalarini sodda soʻzlar, sodda, yorqin misollar
bilan, bola anglaydigan ravishda, yaqqol koʻrsata bilganidan Muzaffar Mirzo uni qiziqib tinglardi. Har
ishda makr va firibgarlikning kuchiga ishongan Xadichabegim Toʻgʻonbek bilan birinchi uchrashishdayoq oʻz oʻgʻlining kelajagi uchun uning katta foyda
yetkazishini umid qilgan edi.

Anvoyi halvolar, quritilgan mevalar, tustovuq, kaklik kaboblari, qaymoqlar toʻla dasturxon ustida
Toʻgʻonbek aql o`rgatishni davom ettirdi. U Badiuzzamon, Faridun Husayn, Abdulmuhsin Mirzo, Muhammad Husayn Mirzo, Abu Ma'sum Mirzo va hokazo shahzodalarning — Muzaffarning oʻgay aka-ukalarining yashirin niyatlari, orttirayotgan xususiy Xazinalari toʻgʻrisida soʻzladi. Podshohning suyukli oʻgʻli
boʻlganidan, Muzaffar Mirzo har jihatdan ulardan
ustunlikka tirishmogʻi kerakligini uqtirdi. Nihoyat,
aka-ukalarining har bir siridan ogohlanib turishi uchun
ular ichiga josuslar tayinlashni taklif etdi. Bu fikr
Muzaffar Mirzoga moydek yoqib tushdi.

Bola sirli ishlarni sevardi. Qoʻlidagi chiroyli
moʻ'jaz oltin qadahni kattalardek gʻurur va zavq bilan
sipqorib, mastlikdan suzuk koʻzlarini Toʻgʻonbekka
tikdi-da, bachkana kerilish bilan dedi: «Men siz bilan
birga shunday ishlarni orzu qilamenki, Toʻgʻonbek
janoblari, u ishlar dunyoda hech bir tojdorga muyassar boʻlmagandir...»

— Balli, shahzodam,— dedi Toʻgʻonbek mugʻ“ombirlarcha iljayib, — ulug“ niyatlar sari gʻayrat kamarini mahkamroq bogʻlang.

Ular josus tayinlash masalasiga yana qaytishdi. Bu
«nozik ish»ni tashkil etmoqni Toʻgʻ“onbek oʻz zimmasiga oldi.

Xizmatchi dasturxonni yigʻishtirgandan soʻng shahzodaning yigitlaridan biri kirdi. Bu qoʻshiqchi, oʻyinchi, askiyachi, yarim shoir, yarim jangchi edi. Ziyofat




va bazmlarga doir yumushlarni aksar vaqt u bajarardi.
Yigit bu kungi umumiy ziyofat uchun kimlar chaqirilishi va nimalar hozirlanishi toʻgʻrisida soʻradi. Toʻgʻonbek mehmonlarni, cholgʻ“uchi va o`yinchilarni,
ovqat va ichkiliklarni birpasda sanab berdi. Yigit
qoʻzgʻola turib, yana oʻtirdi, olifta moʻylabini silab,
kulimsirab, dedi:

— Bu kecha Xadichabeqimning saroylarida ajab
voqea roʻy beribdi, eshitdilarmi?

— Qanday? — Toʻgʻonbek bilan shahzoda ayni
vaqtda soʻrashdi.

— Bir kanizak, — davom etdi soʻzida yigit, — tun
yarmida qochibdi, bir qulni xanjar bilan gʻoyat qattiq
yaralabdi.

— Zabardast ekan-da! Xoʻsh, tutibdilarmi? —
soʻradi Muzaffar Mirzo.

— Toutibdilar.

— Hozir qayerda?

— Ola qoʻrgʻonda! — javob berdi yigit.

— Ismini bildingizmi? — soʻradi peshonasini qashib Toʻgʻonbek.

— G'ʻolibo, Dildor, dedilar...

Muzaffar Mirzo qoʻlini siltab, voqeaga ahamiyat
bermaganini bildirdi-da, muallimdan imlo-insho? darsi
olmoq uchun qoʻshni xonalardan biriga chiqib ketdi.
Toʻgʻonbek yigitni yumushga joʻnatib, tanho oʻyladi.
Soʻroqda bir chogʻlar. Yodgor Mirzo tartibsizligi zamonida, qizning Toʻgʻ“onbek tomonidan olib qochilgani tahqiqlansa, gap chuvalashi mumkinligini mulohaza qildi — koʻngli gʻash boʻldi. Aksiga, Majididdin
ham Hirotda emas. Qizning izini tezroq oʻchirib, xavfsizlanishga qaror qildi. Kunduzi serbar boʻrkni mahkam bostirib kiyib, tashqariga yugurdi. Otni minib,
orqasidan uch suvori navkarni ergashtirib, Ixtiyoriddin
qal'asi tomon qattiq yeldi. Qorovulxona oldida otdan
tushgan hamon yoniga Zayniddin keldi.

"Ixtiyoriddin qal'asidan Ola qoʻrgʻon deb ham yuritganlar.
? Yozuv darsi.




— Bu yerlarda nima qilib yuribsiz, mullo? —
kekkayib, til uchida soʻradi Toʻgʻ“onbek.

— Bugun bir aqrabomiz jahannamga tushibdi, —
javob berdi Zayniddin soxta tavoze bilan. — Oʻylaymenki, bek janoblarining ham boshida shunga
oʻxshash bir dagʻdagʻa bordir.

Toʻgʻonbek bu so`zlardagi kinoyani tushundi, lekin
oʻzini bilmaslikka soldi.

— Unday toʻqimachilikka berilmang, mirzo
yigiti— dedi-da, otni navkarlarga tutqazib, gʻizillab
qorovulxonaga kirdi.

Zayniddin uzoq choʻzilgan bir oʻltirishdan tong
qorongʻisida chiqib, tanish bir sipohidan voqeani
eshitgan edi. «Yana Arslonqulning goʻzali boʻlmasin»,
degan bir shubha bilan bu yerga yugurdi. Shubhasi
haqiqat boʻlib chiqdi. Qizdan dastlabki soʻroqni Erali
jallodning oʻgʻli Pirmat Kalla soʻraganini, qiz hech
kimning ismini aytmasdan, oʻzini shoyon hayrat bir
jasurlik bilan tutganini eshitdi.

Zayniddin sovuqdan qaltirasa ham, Toʻgʻonbekning chiqishini kutdi. Chunki uning xuddi shu voqea
munosabati bilan kelganligiga shak qilmasdi. Koʻp
oʻtmasdan, gʻolibona yurish bilan. Toʻgʻ“onbek ichkaridan chiqdi. Zayniddinga istehzo aralash kulib ham
qoʻydi. Zayniddin ichida oʻyladi: «Ha, it, haqiqatni
bulg“amoqchi boʻlding! Yoʻq, shoir toʻgʻri aytgan:
«Daryo palid menashavad az dahani sak».

Keyin Toʻgʻ“onbekka yaqinlashdi.

— Tungi voqeaning oqibati ne boʻlur ekan, bek? —
soʻradi Zayniddin qiziqqan chet odamday.

— Men qaydan bilay? Oʻzga dardim yoʻqmi? —
teskari qarab, toʻng javob berdi Toʻgʻonbek.

Zayniddin keskin burilib, madrasaga yugurdi.

Hujrada Sultonmurod bilan Arslonqul nima toʻgʻrisidadir qizgʻin gaplashmoqda edilar.

— Kel, doʻstim, mushkul masalada bizga yoʻl koʻrsat, — suyunib yonidan joy koʻrsatdi Sultonmurod.

'Ma'nosi: «Itning ogʻzi tekkan bilan daryo suvi iflos bo'lmaydi».




— Qanday masala?

— Axir, Dildorni qutqarmoq kerak! — javob berdi
Sultonmurod.

— Toʻgʻri, juda ildam qutqarmoq kerak. Faqat,
bilasizmi, qayerdan?

— Qayerdan emas, qanday qilib, deng!.. — qalpog'ini koʻtarib umidvor koʻzlari bilan Zayniddinga tikilib dedi Arslonqul.

— Nima? G`ʻolibo, gʻaflatda ekansizlar. Qiz bir zindondan ikkinchi zindonga tushdi!

Arslonqul bilan Sultonmurodning nafaslari ichiga
tushib, ko`zlarini olaytirishdi...

Zayniddin butun voqeani aytib berdi. Hujrani
chuqur jimjitlik bosdi. Arslonqulning koʻzlaridan tomchilar yumaladi. Sultonmurod toʻsatdan qoʻzgʻoldi.

— Filhaqiqat, bu qiz olam nodirasi ekan! — butun
gavdasini qamragan hayajon bilan gapirdi u. —
Birodarlar, har qaysimiz bir vazifaga bel bogʻlaylik.
Dildorning jonini oʻz jonimizday saqlaymiz. Zayniddin, sen Toʻgʻonbekning kirdikoridan durust xabarlar
topmoqqa harakat et! Arslonqul, siz qoʻrgʻon tevaragidan uzoqlashmang, lekin, g'oyat hushyor boʻling!
Men... men ne qilay? Afsuski, vazir Xo`ja Afzal
janoblari kecha Marvga jo“nagan edilar. Xoʻb, men
insofli beklardan, Hirotning e'tiborli zotlaridan
koʻmak soʻraymen...

Sultonmurodga hech kim e'tiroz qilmadi. Oqshom, agar tinchlik boʻlsa, Zayniddinning uyida
uchrashmoqgqa til biriktirib, hujrani tark etishdi.

Arslonqul dev qadamlar bilan yurib, Qal'ai Ixtiyoriddinga keldi. Ustma-ust yuksalgan togʻ choʻqqilari
kabi baland, muazzam qal'a... Baland kungurali,
qalin, metin devorlari, azamat qulalari', tuproq
qoʻrgʻonlari bilan samoga yuksalgan qahrli, ogʻir
inshoot... Zindon bu yerda edi. Arslonqul qal'a bilan
uning shimolida boʻlgan ot bozori maydoni oʻrtasida
gʻamgin qatnab turdi. Uning peshonasi temir chambar

' Choʻqqilari (muh.).



kiyganday ogʻir edi. Uning koʻzida qoʻrqinch manzaralar jonlandi. Bu yerda jallod boltasi ostida kallasi
choʻrt kesilgan, qoʻllari qirqilgan yoki dorga osilib, bir
nafas tipirchilab, alifday choʻzilgan odamlarni koʻp
marta koʻrgan edi. Yuragini dahshat qopladi. «Bordiyu, Dildorni olib chiqib ossalar yoki boʻyniga tigʻ
qoʻyish uchun chuqur oldiga yotqizsalar — u nima
qiladi? Xotinlardek chapak chalib yigʻlasinmi? Quruq
qoʻl bilan jallodlarga hujumdan nima foyda chiqadi?» — oʻyladi ichida. Keyin bir on ikkilanmasdan,
uyga chopdi.

Xolasi bozorga ketgan ekan. Hovlida tanho, gʻivirlab yurgan cholning orqasidan borib, yelkasini astagina qoqdi.

— Pochcha, bir qilich toʻgʻrisida gapirardingiz,
koʻrsating menga.

— A, qilich? Hirotni yov bosmoqchimi? — oʻsiq
qoshlari orasiga koʻmilgan koʻzlarini katta ochib,
soʻradi chol.

— Yoʻq, tinchlik... Ammo zarur, — shoshirdi Arslonqul.

Chol xona ichiga kirib, katta sandiqni koʻrsatdi.
Kalidni topmagach, yigit sandiqning halqasidan ushlab, kuch bilan tortib, ochdi. Har xil kiyim-kechaklar
ostidan qilichni oldi-da, qinidan sugʻurib, diqqat bilan
qaradi.

— Ey, boʻtam, nimasiga qaraysen! — dedi chol. —
Isfihon poʻlati... Otam rahmatlik Amir Temurning
bahodirlaridan edi. Bu tigʻ qancha-qancha mamlakatlarni koʻrgan, qancha xalqlarning boshida oʻynagan...
Hindiston, Dashti Qipchoq, Arab, Eron, Qofqoz va
Diyori Rum..." — yana koʻp iqlimlarni koʻrgan bu tigʻ.
Sohibqiron Temurning zamonida yashagan boʻlsam
edi, umrim kulolchilik bilan oʻtarmidi? Xitoyning bir
viloyatiga hokim boʻlarmidim?.. Vo darigʻ!

— Yaxshi qilich! — salmoqlab, tigʻni yana qiniga
tiqdi Arslonqul ham uzun choponi ichidan taqib oldi.

' Kichik Osiyo, Anatoʻli.




Soʻngra lattaga oʻralgan bir pichoqni baland
tokchadan olib, etigining qoʻnjiga suqib qoʻydi.

— Ha, Ya'juj-Ma'jujga qarshi otlanyapsanmi?
Belda qilich, qoʻnjda pichoq? Ammo tigʻni, boʻtam,
haq yoʻlga ishlat, nohaq qon to“kma! — Arslonqulning
yoʻlini toʻsib gapirdi chol.

— Pochcha, Husayn Boyqaro zamonida yomonlar
koʻpaygan. Bu qilich balki butun umrida birinchi
marta zumlga qarshi ishlatilar!

Chol oʻylanib: «So`zlaring badaxshon toshidek
toza va asil, bo'tam, xalqqa jabr boʻladigan ishdan
hazar qil!», — dedi.

Arslonqul koʻchaga chiqib, boshini qashib o`yladida, ba'zi doʻ“st-yorlariga yo“liqmoq uchun Injil yoqasiga, jangu jadaldan zavqlanadigan olov yigitlardan,
oʻrtoqlaridan bir guruhini ko“makka chaqirgani joʻnadi.

Xufton vaqtida Arslonqul Zayniddinning eshigini
tiqirlatdi. Qorongʻida bir ayol eshikni ochib, darichasidan sham nuri sizgʻib turgan bir xonaga kirishni taklif
etdi. Xona ichida hech kim yoʻq edi. Gilam ustida
qalamdonlar, qalamlar, har xil shakldagi siyohdonlar,
bitilgan va bitilmagan juz-juz qog`ozlar yotar, qoziqda
tanbur va gʻijjak osigʻliq... Arslonqul bir chekkaga
oʻtirdi, qalpogʻinini yoniga qoʻyib, koʻzlarini yumib,
horgʻin, g'amli oʻyladi. «Bu bechoralarni ishdan
qoʻydim, kitobdan ayirdim. Biri Rum mamlakatidan
kelgan Chalabiy degan katta olimni yenggan donishmand boʻlsa, biri katta bitikchi... Men kabi begona,
savodsiz odamga shunchalik mehribonlik qiladilar.
Bunday oq koʻngil, haqparast odamlar boʻlmaganda
edi, dunyo hamisha qorong£ilik ostida qolgan boʻlar
edi. Ular tashvishda, men bu yerda oʻtirayin!” —
oʻyladi ichida Arslonqul ham zindon tomonga
jo“namoqchi boʻldi. Biroq, shu asnoda hovlida gurung
eshitildi. Arslonqul irgʻib turib, ikki doʻstni qarshiladi.

— Xoʻsh, kun boʻyi nimalar bildingiz? — charchoq
holda oʻtirarkan, Arslonqulning chopon ichidagi qilichini sezib, taajjub bilan soʻradi Sultonmurod.




— Hech nima bilmadim. Tishdan qarasang, tinchlikka oʻxshaydi.

— Toʻgʻri, hozircha osoyishtalik... Endi nima qilmoqni ma'qul topursiz?— yozuv ashyolarini yigʻishtirib, soʻradi Zayniddin.

— Bu kecha qilmoqchi bo“lgan andak yumushimiz
bor, agar sizlar maqbul topsangizlar.

— Soʻzlang, kengashurmiz, — qiziqib dedi
Sultonmurod.

— Tunda zindonga hujum yasasak, — jiddiy gapirdi Arslonqul. — Posbonlarni, jallodlarni kesib, gunohsiz tutqunni ozod qilsak...

— Yaxshi jasorat, ammo kuch qani? Oson ish
emas, axir, — dedi sabrsizlanib Zayniddin.

— Mendan boshqa besh azamat bor, — javob berdi
Arslonqul. — Bari — jang-jadaldan zavqlanadigan olov
yigitlar. Ular Hirotda orttirgan yaxshi oʻrtoqlarimdan.
Hozir zindon tevaragida aylanib yuribdilar. Ijozat
bersangiz, fursat poylab, bir qirgʻin solamiz. Biz bu
xususda oʻzaro yaktak, yakdilmiz.

Zayniddin va Sultonmurod sukut etib, bir-birlariga
uzoq tikilishdi.

— Bu mardona harakatga qanday qaraysen? —
soʻradi, nihoyat, Sultonmurod.

— Men, rostini aytayin: Arslonqul va uning
doʻstlaridan bunday bahodirlik kutmagan edim.
Jasoratlariga ofarin o`qimoq kerak. Ammo, garchi bu
yoʻlni qanchalik haqli topmayin, ziddiga so“`zlamoqqa
majburmen.

— Ne sababdan? Bajara olmogʻ“umizmi? — uning
soʻzini kesdi Arslonqul.

— Mushkul ish! — davom etdi soʻzida Zayniddin,
chiroyli qoshlarini jiddiy chimirib. — Ulardan oʻnlab
kishi qirilur, balki silardan har bir kishi tirik qolmas.
Natija? Balki — hech!

Arslonqul azamat gavdasini egib, ogʻir sukutga
botdi.

— Menimcha, inim, — Arslonqulga murojaat etdi
Sultonmurod, — bu qaroringizni oxirgi navbatda,




ya'ni tamom ilojsiz qolgan bir paytda tadbiq etmog£imiz kerak. U vaqt bunday yigitlik ajoyib bir ma'noga
ega boʻlur. Ammo hozircha luzumi yoʻq. Chunki biz
ba'zi ulug” mansabdorlar bilan soʻzlashdik. Ulardan
yaxshi va'dalar oldik. Ahvol qiyin boʻlsa ham, Dildorga beriladigan jazo orqaga surildi. Ishni eskitmoqqa
yana harakat qilurmiz.

— O`lim jazosi xavfi yo“qmi? — titrak tovush bilan
soʻradi Arslonqul.

— Aytish qiyin. Chunki Toʻgʻonbek kabi zolim
yirtqich bor, — javob berdi Sultonmurod.

— Dildor nima jinoyat qilibdiki, oʻlim jazosiga
buyururlar! — qat'iy, ishonch bilan dedi Zayniddin. —
Inshoollo, mamlakatda Toʻgʻonbek kabilarni mas'uliyatga tortuvchilar ham bor...

— Ahvol shunday ekan, men Marvga — Alisher
Navoiy qoshiga boramen, — qaddini rostlab gapirdi
Arslonqul. — Butun yurak dardimni shoirga ochamen.
Bu oʻy hali xotirimga kelgan edi, lekin fursat yoʻqligi
dan, ahvol tangligidan dogʻda edim. Modomiki, oʻlim
xavfi yoʻq, albatta, borurmen.

— Mana bu fikringizga jonlar tasadduq, — qichqirdi Sultonmurod. — Zotan, bu xayol menda ham bor
edi. Lekin hali pishmagan edi. Alisher zulmga qarshi
zamonning sheri, haq va adolatning tigʻidir!

Sultonmurod Zayniddinning roziligini istadi.
Uchovlari bu toʻgʻrida qizgʻin suhbatlashdi. Zayniddin
ham bu fikrni ma'qul koʻrdi. Arslonqul, goʻyo yelkasidan togʻ agʻdarilganday, jonlanib ketdi. Xuddi hozir
yoʻlga tushmoqchiday, qalpogʻini ham bostirib kiyib
oldi. Lekin baquvvat, yugurik ot topish kerak edi.
Arslonqul va Sultonmurodda siyqa tanga ham yoʻq;
ular oʻz pullarini biriktirib, folbinning ogʻziga urgan
edilar. Nihoyat, Sultonmurod oʻzida xususiy suratda
dars oluvchi davlatmand bir shogirdidan ot tilamoqqa
qaror qildi-da shoshib joʻnadi. Zayniddin Arslonqulni
birga olib, uning oʻrtoqlari bilan tanishmoq, kerak
boʻlganda foydalanmoq niyatida Ixtiyoriddin qal'asiga
ketdi.




Tongda shahar darvozalari ochilarkan, Hirotdan
ilk chiqqan kishi o“ynoq bedov otli. Arslonqul boʻldi.
Bechora oshiq rabotlarda oz qoʻndi. Devday yugurgan, qurbon qidirgan qonli yirtqichday uvullagan
sahro boʻronlarida, tunlarda ham tanho yoʻl bosdi.
Rabotlarga qoʻnarkan, yoʻlga chiqish oldida xolasidan
olgan bir necha tangani otning yem-xashagiga xarjlab,
oʻzi och oʻtirdi. Rabotlarda dam olgan yoʻlchilarning
hangomasi uning qulogʻiga kirmas, hamma vaqt yuragi hovliqardi: «Balki hozir Dildorni osayotgandirlar,
yo boʻlmasa uni qiynamoqdadirlar, yo boʻlmasa, azamat sheriklari zindonga bosqin yasashga majbur
boʻlib, bari qirildimi?» Vahim xayollar yigitni, qora
girdob kabi, tungi sahroning dahshati kabi oʻrab
olardi.

Toʻrtinchi kun oqshom uzoqdan Marvning qoʻrgʻonlari koʻzga chalindi. Arslonqulni, nechundir,
umidsizlik, jasoratsizlik egallab oldi. Yuragi qattiq
urdi. Dalaga keng yoyilgan qarorgoh chodirlariga yetgach, bu kayfiyat yana kuchaydi. U boʻshashib otdan
tushdi. Zaryoqa toʻnli, qimmatbaho kamarli, suvsar
boʻrkli magʻrur mansabdorlar, qilichlarini osiltirib,
oʻ“q-yoylarini yelkadan oʻtkazib, piyoda, otliq kezgan
qahrli sipohilar bilan qaynagan muhit va ulug“ shoir
bilan uchrashish zaruriyati uni dovdiratdi. Unga rasmiy chopar kabi qaragan navkarlarning koʻmagi bilan
Alisherning chodiriga keldi. Kirish oldida bir daqiqa
ikkilanib, xoʻrsinib oldi. Doimiy yashash uchun
qishbop etilib qurilgan katta, baland, qalin chodirning toʻrida, qandillarda yongan shamning nurida
engashib yozuv yozgan shoirga qoʻl qovushtirib salom
berdi. Alisher boshini koʻtarib, diqqat bilan yigitga
tikildi.

— Kel, inim, esonmisen? — qalamni qoʻyib, qoʻlini choʻzdi shoir.

Arslonqul ehtirom bilan uning qoʻlini qisdi. Shoir
koʻrsatgan joydan koʻra quyiroqqa tiz choʻkdi. Navoiy oʻz yaqinlariga qilgan iltifot bilan gapira boshladi;




— Bu tomonlarda ne qilib yuribsen? Hirotdan
qachon chiqqan eding? Soʻyla, bizning Injil labidagi
ishlarimiz ilgari bormoqdami?

Arslonqul dadillandi. Navoiyning binolaridagi ishlar toʻgʻrisida tafsilli soʻzladi. Mirak Naqqoshdan
chizi shikoyat ham qilib qoʻydi. Navoiy zavqlanib
kuldi, yiltiragan keng peshonasini ingichka barmoqlari
bilan siladi, yana soʻzlashga qistadi. Savollar berdi.
Arslonqulning sof yuragini, toʻgʻriligini, sodda xalq
donoligini, tabiiy aqlini ifodalovchi doʻlvor soʻzlarini
koʻproq eshitgusi keldi. Arslonqul oʻz maqsadini
tezroq bayon qilishga oshiqardi. Nihoyat, oʻz dardining ifodasiga yoʻl ochdi:

— Taqsir, men Mirak Naqqosh bilan Injil boʻyida
g`ijillashib ishlmoqni orzu qilardim, lekin boshimga
bir falokat tushib, ostonangizga bosh urib keldim.

— Ne falokat? — darrov qiziqdi Navoiy.

Arslonqul qudratli gavdasini bir oz egdi. Yuzidagi
dard, tovushidagi hayajon bilan butun voqeani —
boshdan-oxirigacha aytib berdi. Hech nimani, hatto
folbin voqeasini ham yashirmadi. Oxirda: «Umidim
yolgʻiz sizda. Elga koʻrsatgan marhamatingizni bu
bechoradan ayamagaysiz», dedi-da, Sultonmurod
yozib bergan xatni qoʻynidan olib, shoirga uzatdi.
Navoiy uni shamga tutib oʻqidi, olimning ahvolini
soʻradi. Sultonmurod bilan uning oʻrtasidagi samimiyatni eshitib, xursand boʻldi. Keyin Dildor bilan yigitning ilk sevishgan zamonlari, qishloqlari va turmushlariga doir bir koʻp narsalarni bilishga qiziqsindi.
Arslonqul, endi oʻz qadrdonlari bilan suhbatlashganday, tortinmasdan soʻzlashdi. Navoiy ishqda vafo va
sadoqat, tozalik toʻgʻrisida chiroyli, ma'nodor soʻzlar
aytdi. Arslonqul uni ichki bir huzur bilan tinglab, har
bir soʻzini fikrga jo qilishga tirishdi. Navoiy soʻzni
bitirgach, Arslonqul uning ogʻzidan umidbaxsh soʻz
eshitmoq orzusi bilan yonib:

— Taqsir, zindonda yotgan u baxti qaroga najot

yoʻli bormi? Yoinki... — soʻzni oxiriga yetkazolmay,
sukut qilib, yerga qaradi Arslonqul.



— Sabr et, yigit, — javob berdi Navoiy jiddiy, —
agar mamlakatda jabr-zulm benihoyat avj olmasa edi,
ishqingiz qaro kiymas edi. Oila qoʻynidan qizni
oʻgʻirlab, choʻri qilmoqqa kimning haddi boʻlur edi?!
Modomiki, bizni yoʻqlab kelibsen, dardingga davo
topmoqqa urinurmiz. Balki podshohga arz eturmiz.
Chunki yor dilnavozing oʻz jasoratida bir nima ortiqcha ish qilibdi. Zotan, bu yomon emas. Ishqda fidokorlik ulug“ fazilat, yoringning qilmishi ishq, vijdon va
aql oldida gʻoyat maqbul, shoyon taajjub ishdir. U
Toʻgʻonbek kabi qora maxluqlarning irodasiga sof, hur
vijdonlar aslo itoat etmasliklarini gʻoyat goʻzal isbot
etibdi. Ammo qonunan oqlamoq uchun bir oz oʻylamoq kerak.

Arslonqul suyunib, hayajon bilan oʻrnidan turdi,
tashqari chiqmoqqa ijozat tiladi.

— Xoʻb, istirohat qil, senga ovqat bersinlar!

Yigit qorongʻida otlar orasida turtinib, oʻz jiyronini topdi. Silab-siypab xashakka qoʻydi. Keyin har
yerda gulxan yoqib, toʻp-toʻp oʻtirgan navkarlarning
tungi hangomalariga aralashib ketdi. Ular bilan birga
katta ishtaha bilan shovla, et yedi. Suyaklarni baquvvat tishlari bilan obdon mujidi. Vaqt alla-palla boʻlib,
qarorgohda shovqin-suron tinganda, navkarlarning
chodiriga kirib, choponiga oʻraldi-da, uxladi.

Ertalab, nonushtadan keyin uzoq vaqt ot bilan
ovora boʻldi — sugʻordi, moʻl xashak soldi, qashlab
supurdi. Choshgoh pallada uni Navoiy chaqirayotganini bildirdilar. Qadamlarini unda-munda tashlab,
ichki hayajon bilan chodirga kirdi. Navoiy xuddi
kechagi joyida, koʻkimtir shohi choponga oʻralib
oʻtirar edi. Yonida gʻijjak va tanbur turardi.

— Muroding hosil boʻldi, yigit! — quvonch bilan
xabar berdi Navoiy.— Mana bu farmonni shamolday
tez eltib, qal"a begiga topshirursen. Asira yoringga tez
qovush. Bizdan ham salom ayt!— keyingi soʻzlarni
shoir koʻzlarida toshgan samimiy tabassum bilan
soʻzladi.




Arslonqul xatni juda ehtiyot bilan qoʻyniga joyladi.
Ko`zlariga yosh toʻlib, suyunchidan titrab, samimiy,
sodda soʻzlar bilan shoirga minnatdorchilik bildirdi.

— Biz oʻz vazifamizni bajardik. Sizning quvonchlaringiz men uchun ulug“ mukofotdir, — dedi Navoiy
yigitni kuzatib.

Arslonqul otga yugurdi. Epchillik bilan egar-jabduqni toʻgʻriladi. Minish oldida, yoʻlda otni boqish
uchun yem toʻgʻrisida tashvishlandi. Pul oz qolgan.
Navkarlar, otboqarlarga «otang yaxshi, onang yaxshi»
qilib, bitta qopchaga arpa solib oldi-da, jiyronni
dingillatib, shaxdam joʻnab qoldi.

П

Arslonqul Hirotdan chiqqandan keyin Sultonmurod va Zayniddin yana koʻproq mas'uliyat sezib,
tashvishlari ortdi. Tun-kun quloqlari tikkaygan, koʻngillari gʻash boʻldi. Arslonqulning sheriklari tun-kun
zindon tevaragida, juvozkashning otiday, aylanib yurdilar. Amaldorlarning soʻziga, va'dasiga qattiq ishonib
boʻlmas edi. Uchinchi kundan boshlab hayajon va
tahlika kuchaydi. Hirotda har xil mish-mishlar tarqaldi: «Qochqin choʻrini ogʻzidanmi, yo boshqa joyidan dam qoʻyib shishirar emishlar! Dorga osib, terisini shilar emishlar! Yotqizib, qoq belidan g`oʻladay
arralarmishlar!» — bir-biridan vahim qiynoqlar toʻgʻrisida soʻzlaydilar. Bularga sovuqqonlik bilan qaramoq
jinoyat bo`lar edi. Chunki bu mish-mishlar orasida
Toʻgʻonbekning qonli, qora koʻlankasi koʻrinar edi.

Zayniddin, Toʻgʻonbek qoshiga borib, uni insofga
chaqirishga doʻstini qistadi. Sultonmurod bu taklifni
eshitgusi ham kelmadi.

— Qoʻy, doʻstim, betini ko“rmoqqa toqatim yoʻq.
Uning quloqlari, goʻyo qoʻrgʻoshin quyilganday,
haqiqat soʻzlariga tamom kardir.

— Bilamen, oʻzim ham undan nafrat qilamen, —
dedi Zayniddin. — Ne qilaylikki, zaruriyat... Unga
murojaat etmoqqa, hatto yalinmoqqa majburmiz. Sen
unga bor, eski tanishlikni oʻrtaga sol. Xotirimdadirki,




bir vaqtlar seni hurmat qilar edi. Esingdami, nima
derdi: «Sultonmurod podshohlardan ham afzal. Chunki olamning xazinasi uning boshiga jamlangan...»
Shunday demasmidi?

— U vaqtlarda rasvo, razil bir qochqin edi. Endi
qara!— Sultonmurod koʻzlarini ko“kka ma'nodor tikdi.

— Bilasenmi, Navoiyning yaxshi bir bayti bor,
ma'nosi shunday: «Yomonlardan yaxshilik kutmoq
hayvon shoxida gul unmagini orzu qilmoq bilan barobardir!»

Zayniddin ortiq qistamadi. Hirotning yuqori doiralariga yaqin boʻlgan ba'zi tanishlari bilan uchrashmoq
uchun ketdi. Har yerda qoʻrqinchli mish-mishlar eshitdi. Yana Sultonmurod qoshiga keldi.

— Xadichabegim Dildorning harakatidan gʻoyat
qahrlangan emish, — dedi u hafalanib.

— Demakki, ish yomon, — rangi oʻchib shivirladi
Sultonmurod. — U ayolning yuziga toshgan bulut
boʻron va chaqmoqsiz oʻtmaydi!

Zayniddin boshi bilan tasdiqladi. Sultonmurod
«uh» tortib, indamasdan bir yoqqa ildam joʻnadi.
Shaharning shimolida, eski shahzodalardan qolgan
chiroyli bir qasrning eshigi oldida olimni ikki navkar
qarshiladi: б

— Xizmat?

— Toʻ`gʻonbek janoblariga xabar beringiz, Sultonmurod uchrashmoqni orzu qilur.

Navkarlarning biri, yoqinqiramagandek, imirsilanib, ichkariga kirib ketdi-da, koʻp otmasdan, paydo
boʻldi, boshi bilan imladi. Sultonmurod katta bogʻ
orqali oʻtib, qator serhasham uylarning qay biriga
kirishini bilmasdan, ancha ovora boʻldi: «Ey buzugʻ
falak! Baxt koʻr boʻlmasa edi, shu eshakning boshiga
qoʻnurmidi?»: — oʻyladi ichida u. Keyin qulogʻiga
halqa osgan bir qulning koʻrsatishi bilan qalin sarvzorlar orasidagi yoʻlning boshida, marmar zinali,
ayrim, katta xonaga kirdi. Bu uy qimmatbaho jihozlarga juda boy edi, qalin koʻrpachalarda Toʻgʻonbek
bilan mavlono Shahobiddin, yana kekkaygan bir




necha mansabdorlar oʻtirardi. Aloiddin Mashhadiy
yarim yumuq koʻzlariga qogʻozni yaqin tutib, Toʻgʻonbekni kuldirish uchun yozgan hajvlarini oʻqib turardi.
Sultonmurodni Toʻgʻonbek ochiq yuz bilan qabul
qildi. Yangi mehmonni koʻrib hurpaygan shoirning
yana bir hajvini eshitib, gavdasini silkib qattiq kuldi.
Keyin u o`zini goʻyo yurtning homiysi, hayotning har
tomoni bilan qiziqqan, bilimdon bir sarkarda kabi
tutishga tirishib, madrasalar ahvolidan soʻz ochdi.
Sultonmurod nozik kinoyaviy tabassum bilan ba'zi
ma'lumotlar berdi-da, oʻzining nima maqsad bilan
kelganini aytdi. Toʻgʻonbek iyagidagi qizgʻish, siyrak
dagʻal soqolini qashib, sukut etdi. Keyin yaxday
sovuq, sun'iy «qih-qih» qilib kuldi.

— U qochqin choʻriga homiylik qilib netasiz? —
dedi u qoshlarini kinoya bilan kerib. — Uylanmoqchimisiz? Qoʻying, men sizga koʻkragi handalakday dirkillagan suluv qizni topib beramen.

— Bek, men sizning huzuringizga uylanish
qayg'usida kelmadim, — gʻazabdan qichqirib gapirdi
Sultonmurod. — Men hozir oʻzgalarning baxti va
sevgisi uchun gʻamxoʻrlik qilurmen. Kishilarni baxtli
koʻrmakning oʻzi ham baxtdir.

Tugʻonbek yostiqqa yonboshlab, oltin halli shipga
qaradi. Aloiddin Mashhadiy, mavlono Shahobiddindan oʻzga mansabdorlar Toʻgʻonbekning olimga
aytgan soʻzlaridan oʻngʻaysizlanib, yerga qarashdi.
Mavlono Shahobiddin bangilarnikidek sariq, qonsiz yuzini bosgan ochiq kinoya va noxushlik bilan
dedi:

— Yurtning ulugʻlari bor. Ishni ularga qoʻyib
bermoq kerak. Bizda birovdan jinoyat sodir boʻldimi,
darrov oqlovchilar, adolat haqida lof uruvchilar paydo
boʻladi.

— Toʻgʻri, yurtning ulug`“lari bor, — dedi Sultonmurod asabiylanib, — lekin zulm ham zoʻr, oʻzboshimchalik ham zoʻr. Davlatda oliy poyaga minganlar
ichida johillar ham bor. Biz haqiqat yuziga tushgan
qora dogʻni shilmoq niyatida kelgan edik.




— Birodar, — qaddini rostlab, yumshoq gapirishga
tirishdi Toʻg“onbek, — jinoyatchiga jazo bermoqni
xudo ham, paygʻambar ham buyuradi. Masalani
shayxul-islom hal qilur.

— Qizga hech kim jinoyat agʻdara bilmas. Sof, asil
ruhli jasur qizga lutf, marhamat koʻrsatmoq lozim!

— Barakallo! Bu gaplar qaysi kitobdan? — xitob
qildi Shahobiddin.

— Haqiqiy kitoblarning barchasida bu mazmun
bordir! — javob berdi Sultonmurod.

— Men sizga oʻgut oʻrgatgudek bilgich emasmen, — gapirdi qovogʻini solib Toʻg'“onbek. — Biroq,
shu narsa muhaqqaqki, qorani oqlamoq hech bir podshohning yosa'siga sigʻmaydi!

Sultonmurod kelganiga afsuslandi. Gʻ'azabini
bazoʻr bosib, oʻyladi: qizni Mirzo Yodgor zamonida
kim tomonidan olib qochilgani haqida til tegizmakni
то" аПаф, Текш, То" опбеки quturtirishning oqibati qalay boʻlar ekan, deb ikkilanib qoldi. Shu vaqtda bir to“da mast, olifta yigitlar va Hirotning mashhur
qimorbozlari kirib keldi. Sultonmurod til uchi-da
sovuqqina xayrlashib, eshikka otildi. Hayajondan,
bog`chada tekis yoʻlni qoʻyib, daraxtlar orasida, bilqillama nam yerda, kafshini loyga botirib yugurarkan,
orqadan tovush eshitdi: «Mavlono Sultonmurod!»
Olim qayrildi. Uy zinasida Toʻgʻonbekni koʻrib, qaytdi.

— Doʻstim, bizdan koʻnglingiz qoldi-a? — iljaydi
Toʻgʻonbek.

— Men sizni fazilatga da'vat qilgan edim, afsus!

— Men xalq oldida sizning iltimosingizga shunday
javob bermoqqa majbur boʻldim. Tushundingizmi?
Garchi bu ishga mening daxlim yoʻq boʻlsa ham,
soʻzingizni yerda qoldirmaslikka tirishurmen.

Sultonmurod koʻzlarini katta ochib, endi ochiq
yuzli Toʻg“onbekka tikildi.

— Ko'ʻnglingiz tinch bo`lsin! — ishontirib soʻyladi
Toʻgʻonbek.

' Qonun ma'nosida.




Sultonmurod tashakkur bildirib, xayrlashdi-da,
suyunib, madrasaga keldi. Hujrada Zayniddinni avvalgidan ham gʻamgin koʻrdi.

— Xotiring jam boʻlsin, doʻstim, baloning oldini
oldik.

— Haqiqatmi? — ishonqiramay soʻradi Zayniddin.

Sultonmurod bemalol oʻtirib, orada oʻtgan hamma
gapni aytib berdi. Dastlab allaqanday gumonlarga borgan Zayniddin, keyin — ayniqsa Sultonmurodning
ishonch ta'siri bilan — taskin topdi. Bu oqshom ular
hatto Arslonqulning qurolli sheriklarini tarqatib
yuborib, tinch uxlashdi.

Ertasi qiyom chogʻida ikki doʻst koʻchaga chiqishdi. Sahhoblik rastasiga kirib, yangi kitoblar bilan tanishishdi. Bu yerda hamma vaqt uchraydigan ba'zi
olimlar, shoirlar, xattotlar bilan gaplashib, turli mavzularda suhbatlashishdi, talashishdi. Keyin oʻzlarining
bir necha kundan buyon oʻrganib qolgan joylariga,
Ixtiyoriddin qal'asi tomonga beixtiyor borishdi.
Atrofiga qalin odam toʻplab, qiziq latifalar bilan hammani qah-qah kuldirayotgan mashhur devona —
mavlono Darvesh Shamrezni bir oz tinglashdi. Soʻng
kabobpazning doʻkoniga kirib, ovqatlanib, oʻtgan-ketganni tomosha qilib oʻtirishdi. Zayniddin oʻtkinchilardan — otliq, piyoda, yosh-qari bir koʻp qiziq shaxslarning tarixlarini soʻzlab, har vaqtdagi kabi, doʻstini
zeriktirmaslikka tirishdi...

Ular peshin namozini shu yerdagi masjidda ado
etib chiqqanlarida, uzoqda qalin olomonni koʻrdilar.
Gumonsirab bir-birlariga qaradilar-da, u tomon yugurdilar: qorovulxona eshigida Toʻg“onbek qaqqaygan...
«Nima gap?» — rangi oʻchib, Zayniddinga qaradi
Sultonmurod. U jahl bilan labini burib, koʻzdan
yoʻqoldi. Bir necha daqiqadan soʻng qaytib, Sultonmurodning qoʻlini turtdi-da chetga imladi.

— Bilasenmi, — dedi u labi-labiga tegmay, — ish
tamom... Toʻgʻ“onbek Muzaffar Mirzo nomidan farmon yozib, uning yigitlariga topshiribdi. Hozir hukmni ijro qilarmishlar.




Sultonmurod shaq-shaq titrab ketdi: «Ha, it
Toʻgʻon, g'aflatda qoldirding bizni!» dedi-da, peshonasiga urdi. Soʻng, birdan g“azabli hayajondan oʻzini
yoʻqotgandek, Toʻgʻonbek tomonga otildi. Zayniddin
uni chaqqonlik bilan quchoqlab oldi.

— Doʻstim, esingni yedingmi? Endigi harakat
befoyda! — dedi u orqaga surib.

— Tangri haqqi, meni qoʻyib yubor! — qichqirdi
Sultonmurod. — U itning basharasiga butun xaloyiq
oldida bir tarsaki uray! Mayli, qoʻlidan kelsa, meni
ham dorga ossin!

— Behuda gaplarni qoʻy! — yalindi Zayniddin. Bir
kun undan oʻxshatib oʻchimizni olurmiz.

Odam borgan sari qalinlashdi. Har kim oʻz bilganicha, toʻqib-bichadi: osarmishlar, kesarmishlar!
Koʻplar achinadi: «Gunohi nima ekan? Bechora qiz
qafasdan qutulmoqchi boʻlibdi, xolos!»

Toʻgʻonbek ichkari kirib ketdi. Posbonlar koʻpaydi.
Muzaffar Mirzoning xos yigitlari paydo boʻldi. Ular
dahshat bilan qichqirib, urib, odamlarni chetga sura
boshladilar.

— Nima qilmoq kerak? U bizni ahmoq qilib ma'sum qizni koʻz oldimizda qurbon etadimi? Bu qanday
razolat? — qichqirdi Sultonmurod.

— Vaqt yoʻq, shu choqda kimga borib arz etasen? Toʻg'“onbekdan yordam soʻraymizmi? Qasos
uchun bukun-erta Toʻgʻ“onbekning kallasini oldirurmen!

Navkarlar odamlarni surib, qonli ish uchun joy
hozirlay boshladilar. Jallodning ham manhus siymosi
koʻrinib qoldi.

— Arslonqul! — qattiq qichqirdi Sultonmurod va
uzoqda yelib kelayotgan jiyron otga yugurdi.

— Tinchlikmi? — otni toʻxtatmasdan soʻradi
baqirib Arslonqul.

— Tinch... Siz ne keltirdingiz? Toʻxta!

Arslonqul otdan sakradi. Qoʻltig'idan qogʻozni chiqarib, Sultonmurodga tutqizdi: «Qal'a begiga!» Sultonmurodning yelkasi orqali Zayniddin ham qog`ozga




tikildi. Soʻng uchovlari oldin-ketin qal'a boshligʻiga
chopishdi.

Sultonmurod keng yelkali, koʻzlari allaqanday
harakatsiz, shop moʻylov yigitga qogʻozni ochiq viqor
va gʻurur bilan topshirdi. Qal'a begi yoʻgʻon, dagʻal
barmoqlari bilan qogʻozni ochib, qimir etmay tikilib
qoldi. Nihoyat, qichqirib gapirdi:

— O`limdan ham, zindondan ham qutuldi! —
keyin navkarlarga buyurdi. — Olib chiqinglar!

— Ayt, bu bitik nima? Kimdan u? — qal'a begiga
yaqinlashib, g“uldiradi Toʻg“onbek.

— Alisher Navoiydan... Mana, hamma beklarning
muhri bosilgan. Itoat qilamen! — sovuq javob berdi
qal'a begi.

— Haqiqat hamisha ustun, u hamisha gʻolib chiqur!— keskin ravishda gapirdi Toʻg“onbekka Sultonmurod.

Toʻgʻonbekning yuzi jahl va gʻazabdan allaqanday
yomon tirishdi. Boʻrkini qoʻliga olib, indamasdan
lapanglab chiqib ketdi.

Navkarlar oyoq-qoʻllari zanjirband Dildorni olib
kirdilar. Uning yuzi xastalarnikiday sargʻ“aygan, faqat
jasur boqqan koʻzlarigina jovdirar, yonar edi. U,
majolsizlangandek, devorga suyaldi. Arslonqul yugurib
borib, uning peshonasini siladida, darrov zanjirlarni
yecha boshladi.

— Meni qayerga olib boradilar? Siz nima qilib
yuribsiz bu yerda? — parishon soʻradi Dildor.

— Qutulding, jonim, butunlay qutulding! Dadil
50"1— ур аш авап tovush bilan mayin dedi Arslonqul.

— Ishonish qiyin, rostmi? — koʻzlarini katta
ochib, goʻyo savoliga hammadan javob olmoqchidek,
atrofdagilarga bir-bir qaradi Dildor.

Toʻrt-besh qadam narida turgan Sultonmurod
hayajonli edi. U, Dildorning betiga qarashga botinolmagan kabi, boshini quyi solgan edi.

Ular koʻchaga chiqqanda, olomon suyunch va
suron bilan qarshiladi. Kimdir qattiq qichqir



di: «Marvdan Navoiy Hirotdagi baloga changal
soldi!»

— Toʻgʻri!

— Umrlari uzun boʻlsin! — gurilladi olomon.

Olomondan uzoqlashgach, Arslonqul toʻxtab,
doʻstlarini uyga taklif etdi. Sultonmurod charchaganligini bahona qildi-da, uzr tiladi va ular bilan birga
borishni Zayniddindan oʻtindi. Doʻsti rozi boʻldi.
Dildor Sultonmurodga tikilib-tikilib qaradi, koʻziga
tanish, qayerdadir koʻrgan, lekin xotirlay olmaydi...

— Siz ham biz bilan birga boʻlingiz, quvonchJi bu... — dedi u va uyalgansimon kulib, yerga qaradi.

— Rahmat, singlim, — titrab gapirdi Sultonmurod, — toʻylaringga borurmen... Baxtlaring quyoshdek porloq boʻlsin, xayr!

Sultonmurod, goʻyo suyunch qanotida uchayotgan
doʻstlarini xayolchan koʻzlari bilan ancha joygacha
kuzatib, soʻng asta yurib, hujrasiga keldi. Yuragida
boʻronlar sekin-sekin tindi. Muhabbat bilan toʻla ikki
yurakning qovushmogʻi, baxti, nash'asi, bulutdan
soʻng chiqqan quyoshdek, olimning butun ma'naviyotini, ichini yoritib yubordi.

Yigirmanchi bob

I

Quyoshning yallig“i kun sari havoda koʻproq sezila
boshladi. Yuzni tikanlab oʻtadigan izg'irinlar oʻrniga
endi badanga orom beruvchi, ruhni tebratuvchi shabadalar izgʻidi. Savr oyining bulutlari havoda oʻkirib,
sellar quyib oʻtdi. Yomg`irlardan keyin samoning zangori tiniqligi koʻzlarni qamashtirdi. Poʻrsillab qabargan sahro yashil jingalaklar bilan qoplandi. Bular
goʻyo koʻz oldingda daqiqa sayin oʻsadi, shamolda
toʻlqinlanuvchi qalin maysazorga, oʻtloqqa aylanadi.
Bahor qarorgoh hayotiga boshqa rang va ohang
bagʻishlaydi. Dalaga yoyilgan otlarning kishnashlari,




yigitlarning qoʻshiqlari quloqlarda endi boshqacha
yangraydi. Dalada yoshlar chavgon o`ynaydilar, hammaning chakkasida lola yonadi. Sipohilar, navkarlar
etak-etak lola terib chodirlarini bezaydilar.

Navoiy kunduzlari aksar vaqt chodirning bir
tomonini koʻtarib qoʻyadi-da, quyoshda balqib yotgan yashil dalani, uzoq tepa va adirlarni tomosha
qilib oʻtiradi. Gʻazallar toʻ“qiydi. Shatranj ustalarini
chaqirib, taqyasini yoniga olib qoʻyib, oʻyinga beriladi.

Husayn Boyqaro bahor sayillari tuzdirdi. Atrofdan
eng urishqoq qoʻchqorlar toptirib, katta tomoshalar
koʻrsatdi. Kurashlar boʻldi. Bir necha bor qimizxoʻrlik
majlislari tuzdi. Nihoyat, birdan u poytaxtga koʻchishga qaror qilganini bildirdi. Hamma safarga tayyorlana
boshladi.

Navoiyning qoshiga navkarlar keldi.

— Ijozat bersangiz, chodirni yigʻishtirurmiz.

— Bu qadar tez! — noxushlanib dedi Navoiy.

— Erta safar.

— Lekin koʻchish daragini eshitgandan buyon bir
mushkulotni hal qilishdan ojizmen, — dedi Navoiy
oʻylanib.

— Qanday mushkulot? — navkarlar atrofini qurshab, koʻzlarini shoirga tikishdi.

— Ana! — Navoiy kulimsirab, chodirning bir burchagini koʻrsatdi.

Chodir burchagida odam boʻyi balandlikda, bir
parcha xas-xus ustida koʻzlarini moʻltillatib musicha
yotar edi. Navkarlar hech narsa tushunmasdan, birbirlariga qarashdi.

— Chodir yigʻishtirilsa, u bechoraga ozor yetar.
Bundan qoʻrqamen, — dedi Navoiy.

Navkarlar kulishdi. Bittasi dadillik bilan e'tiroz
qildi:

— Taqsir, qanotli-quyruqli maxluq, uchadi-ketadi.

— Tuxumlariga ham qanot bogʻlab uchira olursizmi? — qattiqroq gapirdi Navoiy. — Chaqiring Xoʻja
Hasanni!




Kulimsiragan koʻzli, hamisha mutavoze, kichkinagina Xoʻja Hasan kirdi. Navoiy musichani koʻrsatib, uqtirdi:

— Chodirni yigʻishtirmaymiz. Musicha bola ochib,
uchurma qilib, bu inni tark etguncha, sen shu yerda
qol. Chodirga ham, qushga ham qorovullik et. Keyin
chodirni yigʻishtirib, Hirotga qaytursen. Bu xizmating
uchun senga yaxshi haq toʻlarmen...

— Aytganingizdek qilurmen. Musichaga ozor yetkizmasmen.

Navkarlar boshlarini quyi solib, asta chiqib ketishdi. Erta bilan Navoiyning chodiridan boshqa hamma
chodirlar yig'ishtirilgan edi. Suron va tantana bilan
sahrolarni toʻldirib, butun qarorgoh koʻchdi.

Hirotga kelgach, ikkinchi kun shoir bir toʻp
doʻstlari, yaqinlari bilan Injil yoqasiga bordi. Uning
imoratlaridan bu yerda katta, ajoyib bir mahalla paydo
boʻlgan edi. Binolarning hammasi naqshlari bilan
yorqin havoda yonib, bir-birlarining husnini, azamatligini oshirar edilar. Navoiy dastlab madrasaga
kirdi. Talabalar oʻtirib dars olishi uchun yasalgan
toʻrtta katta tosh supani koʻzdan kechirdi. Gʻisht terilgan chor burchak sahnning toʻrt tarafida qator solingan hujralarning — talaba yotoqlarining har biriga
kirib, diqqat bilan qaradi. Kitob terish uchun devorlarda yasalgan tokchalardan, taom pishirish uchun har
bir hujraga qurilgan kichkina oʻchoqlardan tortib
eshiklarning halqasi, qulfigacha tekshirdi. Madrasadan
xonaqohga oʻtdi. Bu — madrasaning qarshisida juda
hashamatli bino edi. Olimlar va shoirlarning yashashi,
ishlashi uchun mo`ljallangan bu binoni me'moriy,
rasm, naqqoshlik san'atlarining eng goʻzal namunasi
qilmoqni avvaldan xayol qilardi. Naqqoshlar va oʻzga
ustalar bilan birga yurib, ichki-tashqi bezaklarning
uslubiga, bitiklarga ingichka zavq va nazar ham qunt
bilan qaradi. San'atkorlarning ishidan mamnun boʻldi.
Soʻngra katta kutubxona, kasalxona, hammom va
uzga binolarni sayr qildi.

Har bir binoning atrofidagi alohida bogʻchalar,
gulzorlarni kezdi. Yaqinda oʻtqazilgan daraxtchalar




nozik novdalari, siyrak, mayin barglari bilan halitdan
koʻzlarni quvontirar edi. Gulzorlarda gullarning ilk
g'unchalari xanda sochmoqda edi. Shoir bir toʻda
bogʻbonlar, gulchilar orasida Arslonqulni uchratdi.
Yigitning, Dildorning holini, kayfini, maishatlarini
soʻradi. Arslonqul, har bir savolga sevinchdan toʻlibtoshib javob berdi. Navoiy doʻstlariga Dildorning jasoratini maqtadi.

Oqshom oʻz xonasida bir koʻp doʻstlari, yaqinlari,
mulozimlari bilan, binolarning «rasm kushodi»'ni
oʻtkazish haqida kengash qildi. Tajribali mulozimlar
qancha ot, qoʻy va qancha qoramol soʻyilishi, qancha
meva-cheva va hokazo kerakligi ham qanday tartib
bilan oʻtkazish toʻgʻrisida ma'qul fikrlarni oʻrtaga otdilar. Navoiy shu kundan boshlab tayyorlik koʻrishga
ruxsat berdi.

Jum'a kuni Injil yoqalari ajoyib katta yig'ilishni
koʻrdi. Bu yerda a'yonlar, akobirlar, ulamolar, shoirlar, san'atkorlar, turli hunar-kasb vakillari, xullas,
vazirlardan tortib Hirot yetimlarigacha qurama xalq
hozir boʻldi. Oʻnlab bahaybat qozonlarda taomlar
tayyorlandi. Qanor-qanor pista-bodom va minglarcha
quyum halvolar mehmonlar oldiga to`kildi. Ziyofatdan keyin xalq guruh-guruh boʻlib, binolarni tomosha
qildi.

Madrasa va xonaqoh binolaridan iborat bir dasta
binoga «Ixlosiya», kasalxona va hammom «Shifoiya»,
kutubxona ham buning qanotida, shoir oʻzi, doʻstlari,
mulozimlari yashashi uchun soldirgan imoratlarga
«Unsiya» deb nom qoʻyildi.

San'atning uchta muazzam va koʻrkam guldastasi
boʻlgan bu binolarning ta'rifi xalq tilidan tushmadi.
Ularning dongʻi qoʻshiqlarda, qasidalarda yangradi,
jonli soʻzning qanotlarida uzoq yurtlarga shamolday
uchdi.

Bu binolarni ilm va madaniyat oʻchogʻiga, ijodiy
fikr manbaiga aylantirmoq yana koʻp gʻayrat talab

" Ochilish marosimi.



qildi. Shoir «Ixlosiya» madrasasiga zamonning eng
oldingi olimlarini — «Xazinai ulum va funun»'larni
mudarris tayinladi. Bular orasida Sultonmurod ilmi
mantiq ham riyoziyot mudarrisi boʻlib kirdi.
«Shifoiya» da xastalarni davolamoq uchun Xurosonning eng yaxshi tabiblarini jalb etdi. Bu yerda tib ilmidan dars etmak uchun buyuk tabib mavlono Gʻiyosiddin Muhammadni belgiladi. Olimlarning foydalanishi
uchun kutubxonani hamma qimmatli asarlar bilan
to`ldirishga kirishdi. Oʻnlab kotiblar qimmatli, nodir
kitoblarni bu kutubxona uchun koʻchirmoqqa boshladilar.

Madaniy muassasalarni boshqarish uchun har xizmat, har vazifaga alohida kishilar belgilandi. O`z
mulklaridan keladigan daromadning bir qismini
doimiy vaqf tariqida bu muassasalarga bagʻishladi.

Yillar oʻtdi. Shoir qalamining ovozi choʻllar,
togʻlar, dengizlarni oshdi. Uning g`azallaridan terma
kitoblar karvonlarning qimmatli xazinasi boʻlib, uzoq
oʻlkalarga, turli qavmlar, qabilalar, xalqlar orasiga
yetdi.

Navoiy unga qadar oʻz xalqining hech bir shoiriga
bajarish nasib boʻlmagan bir vazifani — she'r togʻining
yorgʻin choʻqqisiga chiqishni xayol qilar edi. Bu — oʻz
ona tilida «Xamsa» yaratish edi. Adabiy mubohasalar
asnosida Eron xalqining oʻlmas adabiy xazinalari —
«Shohnoma»lar, — «Xamsa»lar allaqanday g'urur
ham cheksiz muhabbat bilan yodlanarkan, Navoiy bir
qarich yoshidan har vaqt oʻksinar edi: «Nega xalqim
shunday xazinalardan benasib boʻlsin! Xalqimning
chuqur idroki bor, toza zavqi bor gʻururi, an'anasi
bor. O`lanlarda, laparlarda jaranglagan goʻzal tili
bor...» — oʻylar edi ichida. Shoir qirq yoshida umrining buyuk g'oyasi, eng kuchli orzusini doʻsti
mavlono Jomiyga ochdi. Navoiy ilhomining qudratini, hatto uning ilk g“azallaridan tuyib, faxr bilan unga
oʻxshatmalar yozgan Jomiy bu istakni tabrikladi.

' lm va fanlarning xazinasi yoki katta otimlar ma'nosida.




Navoiy sokin ijodiy hayot orzusi bilan yondi.
Rasmiy davlat vazifalaridan qariyb boʻshadi. Fikr va
g'ayrat toshqinini «Xamsa»ga ag“darmoqqa jazm qildi.
Biroq xalq ishidan, kurashlar bilan tola qaynoq hayotdan chetda tura bilarmidi? Mamlakat hayotining
toʻlqinlari uni kun sayin kuchliroq tortib ketadi.
«Bosh qashigʻali vaqt yoʻq!» Dehqonchilik qilib, hosilni kambagʻal oilalarga, yetim-yesirlarga tarqatish,
choʻllarda rabotlar qurdirish, taqir yerlarga suv
chiqarib obod etish, xalqning arz-dodini tinglash, yoʻlyo`riq koʻrsatish, ilm va san'at ahliga rahbarlik qilish
kabi ishlarning hammasi vaqt va kuchni qamraydi.
Bunga qaramasdan, Navoiy «Xamsa» ustida ajoyib,
favqulodda bir chidam va gʻayrat bilan qalam yuritdi.
Navoiyning boshida tarixning fikr daryolari toʻlqinlanadi. Zamonning eng jonli, eng oʻtkir, muhim
masalalari qalamga hujum qilib keladi. Ular haqida
oʻylash, saralash, ularning ildiziga yetish, soʻng she'rning yolqinli tiliga koʻchirish kerak!

«Xamsa» — goʻyo ustma-ust qoʻyilgan besh tog£...
Har poyasi butun bir umrni qamraydi. Navoiy azamat
hamlalar bilan hammasi boʻlib ikki-uch yil ichida bu
besh togʻning choʻqqisiga chiqdi.

Yigirma birinchi bob
I

Qiyom chog'i edi. Yarqiroq, uzun, keng shohi toʻn
kiygan va kattagina oppoq sallani bukun, nima
uchundir, qunt bilan oʻragan Sultonmurod “Ixlosiya”
madrasasidan chiqdi-da, Injil yoqasida quyoshda
choʻmilgan goʻzal, ko`rkam, xushhavo bogʻlarda har
kungidek keza boshladi. Tangadek quyosh tushmagan,
toza, salqin yoʻllarda olim oʻz fikrlariga berilishni
sevardi. Ariqlarda suvlar bog`lardan gulzorlarga, gulzorlardan xiyobonlarga oʻtib, sharqirab, shoʻx oqardi.
Sarvzorlarda kimdir hazin nay chaladi. Oʻqtin-oʻqtin
naq bosh ustida, quyuq barglar orasida qush sadosi




yangrab ketadi. Xiyobonda qandaydir musofir darvesh
Xoʻja Hofiz Sheroziyning bir g“azalini gʻoyat ta'sirli
oʻqimoqda...

Sultonmurod ancha vaqt kezib, katta yoʻlga chiqarkan, uzoqdan eshagini yetaklab, yoʻlni adashtirgandek, har yoqqa alanglagan kishini koʻrdi. Uning
harakatlari, butun siymosi tanish tuyuldi. Nariroq
borib, diqqat bilan tikildi: shoir mavlono Binoiy. Teztez yurib, u bilan quyuq koʻrishdi.

— Safardan qachon qaytdilar? — soʻradi Sultonmurod.

— Bukun qaytdim, — javob berdi eshagiga suyalib
mavlono Binoiy va quyoshda mavjlangan yashil
bogʻlarga tikilib dedi: — Hov, biz bilgan xaroba Injil
sohillari qani?

— Navoiy janoblarining qoʻllari taqir yerlardan
chamanlar yaratadi!— dedi Sultonmurod soʻzni chertib.

— Bu gʻoyat xushhavo, latif manzil boʻlibdi, —
dedi Binoiy oftobda qoraygan kichkina yuzidagi dagʻal
soqollarini qashib. — Ammo Navoiyning «Xamsa»si
bunday latif boʻlmasa kerak!

— Nega?— istehzo bilan kulib soʻradi Sultonmurod.

— She'rning onasi — til. Oʻzbeklarning tilida na
rang, na ohang bor. Bu ikki nimarsasiz she'r yaratmoq
imkonsizdir.

— Xato qilursiz, Binoiy! — jiddiy gapirdi Sultonmurod. Binoiyni soyaga tortib. — Navoiyning
«Xamsa»si she'rning mislsiz goʻzal asari bo“lib chiqdi.
Endi forsiyparastlar abadiy gung boʻlishga majburlar.
Bizning tilimiz Navoiyning sozida shunday ulug“ qudrat va muazzam ohang bilan yangradiki, chin soʻzni
aytsam, hammamiz chuqur xayratda qoldik. Navoiyning «Xamsa»si hozir yolgʻiz Xuroson va Turkistondagina emas, Hindistonda, Qofqozda, Chin-Mochinda sayr etmoqdadir. U oʻz sayohatida yetti iqlim yerlarini bosishga aslo shubha qilmaymen.

Mavlono Binoiy olimga zimdan xoʻmrayib qaradi.
Kirgina olacha yaktagining etagi bilan yuzidan terini
artdi.




— Navoiy janoblarining uylariga bizni boshlarmisiz? — eshagini choʻp bilan urib yurgizdi Binoiy.

— Marhamat qiling, yaqin, — yoʻl boshladi Sultonmurod.

Yoʻlda so'z yana «Xamsa»ga koʻchdi. Sultonmurod «Xamsa»ni shavq va hayajon bilan maqtadi.
Jomiyning Navoiy «Xamsa»sini maqtagan goʻzal misralarini oʻqib berdi. Binoiy noiloj hazilga oʻtdi. Lekin
bunda ham Sultonmurod boʻsh kelmadi. Uning
soʻzlari tikanini fikrning tigʻi bilan kesib, to“mtoqladi.
Shunday qilib, ular «Unsiya»ga yetganlarini sezmay
qoldilar.

Navoiy «Unsiya»dagi koʻp xonalarning birida —
katta, salqin chorxari uyda, qariyb har vaqt birga
boʻladigan doʻstlari, yaqinlari bilan bosh yalang shatranj oʻynab oʻtirar edi. Mavlono Binoiy kirishi bilan
oʻrnidan turdi-da, doʻstona koʻrishib, oʻz yoniga
oʻtqizdi. Uzoq safardan qaytgan shoirning holini,
kayfini soʻradi. Koʻp oʻtmasdan, dasturxon yoyildi.
Gangir-gungur suhbat boshlandi. Mavlono Binoiy oʻz
sayohatidan olgan taassurotlarini juda maroqli ravishda aytib berdi. Bir necha qoʻpol latifalar soʻzlab,
majlisni yaxshi kuldirdi. Gap orasida Navoiy unga
murojaat qilib, dedi:

— Iroqda, Yaqubbekning qoshida boʻlibsiz. Uning
fazilatlaridan soʻzlang bizga.

— Yaqubbekning bir yaxshi fazilati shundaki, dedi
Binoiy ayyor tabassum bilan, — u hech vaqt ogʻziga
turkiy soʻzni olmas ekan!

Majlis birdan sovuq sukutga botdi. Shoirlardan
Shayxim Suhayliy, Hiloliy, Hofiz Yoriy, Pir Muammoiy va boshqalar iztirob bilan qisilib, yerga qaradilar.
Sohib Doro gʻazabiga chidolmasdan, eshikka chiqib
ketdi. Yolgʻiz ikki kishi beparvo qoldi: Binoiy bemalol
ovqatni tushirardi; Navoiyda oʻz kuchiga, oʻz haqiqatiga ishongan kishining qat'iy sokinligi barq urardi.

— Bizning tilimiz gavhardir, — dedi Navoiy ta'kidlovchi bir ohang bilan. — Yaqubbek gavharni najosatga otmas, albatta.




Mavlono Binoiyning koʻzlari allanechuk olayib
ketdi. U oʻzining najosat bilan tenglanishini kutmagan
edi. Oʻch olish uchun yana qoʻpol hazillar yogʻdirdi.
Keyin jiddiy bahslashuvga tirishib koʻrdi. Lekin fors
tilining goʻzalligi, ustunligi haqidagi uning butun dalillari, isbotlari, urinishlari Navoiy mantiqining mustahkam toshlariga urilib, qumday sochilib ketar edi.

Sultonmurod ogʻir — vosi” soʻyladi. Tillarning
umumiy tarixini, oʻzgarishlarini, mazmunini vuquf
bilan gapirdi. Arabcha, forscha, hindcha, oʻzbekcha
va boshqa tillarning ayrim ma'xazlariga turli-turli misollar keltirdi. Tillarning ohanglariga tushib, Sultonmurod yorqin va chuqur ma'noga ega boʻlgan gaplar
soʻyladi va natijada Binoiyga e'tiroz qildi. Uni majlis
tasdiqladi.

— Barakalla, rahmat,— dedi Binoiy qulluq qilib,—
zavq bilan eshitdim, pishiq narsalar aytdingiz. Lekin
masala o`zi nimada? Nimaga chor bozorga solasizlar?
Men oʻlib ketdim-ku...

Ammo doʻngʻillab Sohib Doro kirib keldi va
Binoiyga qarab dedi:

— Bas-e! Gap bitdi, qani, tanburni eshitaylik!

— Hazilni bilmagan kal fozil! — dedi Binoiy. —
Sen oʻtir yoki joʻna: qayoqqa — ola toqqa!

Majlis bir oz kuldi, Sohib Doro qizarib bir chekkaga oʻtirdi.

— Belgulikki, mening tabiatimda bir oz mazaxga,
hazilga tomon moyillik bor, — dedi Binoiy. — Hazil
qilish mumkin emasmi? Holbuki, piching, hazil, latifa, askiya — tirik, xushboʻy narsadir. Aksari shoirlar
mazaxga, hazilga va shuning kabi narsalarga juda
oʻch. Ma'nodor hazil, latifa va hokazo — yorqin bir
guldurki, hidlasang, maza qilasan. Alisher janoblariga
unda-munda bir ozgina tikan tashlash mening odatimdir. Janob Navoiy meni uzib-uzib oladiki, chidab
yotolmaymen, toqatim toq boʻlur... Ammo piching va
hazil gaplar oʻtadi-ketadi, suv kabi. Lekin odamgarchilik va mehr-shafqat lozimligi unutilmas narsadir.

Butun majlis yengillik sezdi. Sohib Doro va bosh



qalar zavqlanib: «Yomgʻir tomdi — yo`q boʻldi!» dedilar.

— Ehe, qayoqqa qochish kerak, — dedi Binoiy, —
hazilni, kulguni mahv etsak!

Navoiy kulib dedi:

— E tavba, xalq bor, biz bor, siz bor, hazil davom
etur! Lekin e'tirozlar, ehtiroslar, tortishuvlar hech
vaqt biron janjalga aylangan emas: ora-sira ranjish,
ehtimol, boʻlgandir.

Navoiy va Binoiy doʻst edilar. Lekin yangi mehmon kelishi bilan mubohasa birdan kesildi. Bu — rassom Behzod edi. Iste'dodi umum tomonidan favqulodda baland taqdirlangan, umumiy sevgiga sazovor
boʻlgan dongdor san'atkor endi soqol-moʻylabli, yetilgan er edi. Butun majlis uni samimiy quvonch bilan
qarshi oldi. Navoiy uni yuqoriga oʻtqazib, nodir
mehribonchilik koʻrsatishga tirishdi. Behzod katta juzdonini ochib, bir rasm chiqardi-da, tavoze va kamtarlik bilan Navoiyga taqdim etdi:

— Shogirdingizning kichkina bir asarini qabul etib,
uni baxtiyor qilursiz, — dedi rassom nazokat va hurmat bilan egilib.

Bu rasm Navoiy qurdirayotgan binolardan bir
koʻrinish edi. Navoiy hayajon bilan berilib rasmga tikildi: madrasa qurilishida ishning qaynoq payti butun
jonliligi bilan koʻz oldingda yashnaydi. Ustaboshilar,
toshchilar, mardikorlar, aravalar va fillar, tanish siymolarning oʻzlariga xos tur va harakatlari — hammasi
bir yaproq qogʻozda yaqqol, toʻgʻri, goʻzal naqsh etilgan. Navoiy benihoyat quvonganini bildirib, tashakkur
aytdi. Hamma boshlar rasm ustiga yopirildi.

Mehmonlar kechga tomon tarqalishdi. Alisher
Binoiyni olib qoldi. Quyosh ufqda alangada edi.
«Unsiya» ajoyib edi. Bir nafas kezgali chiqdilar.

— Bogʻ chindan goʻzal!— atrofga qarab dedi Binoiy. — Chiroyli manzara! Anav unda — gird, anav —
ot bozori.

— Anav yoqda, koʻrdingizmi, suv? — uzoqqa
qarab dedi Navoiy. — Bu suvni ustalik bilan mirob



larimiz sekin-sekin keltirdilar. Suv — serob, xalq ichadi, sugʻoradi...

Binoiy «Unsiya»ga, suvning kelishiga va umuman
inshootlarga hayron qoldi. Navoiy chapga burildi.
Binoiy ikkisi yonma-yon borar edilar.

Tovuslar yoniga chiqib, birpas hangomalashib ketishdi. Bog“aro aylanib-aylanib, shaftolizorga kirishdi.

— Marhamat, xonaga kiring! — qoʻlini koʻtardi
Navoiy. — Ilhom manbai va xushhavo!..

Binoiy bir uy va ayvon qarshisiga chiqib qoldi:

— Oh, shiringina joy! — uyga va shaftolizorga sevgi
bilan qarab dedi Binoiy. — Tashakkur! Endi men
g'azallarga kirishay...

Navoiy ko“k maysadan asta ketdi.

I

Majididdin parvonachi har kun ertalab Bog'i
Jahon oroga kelar, dastlabki yumushi saroydagi oʻzining «quloq»laridan yangi voqealar, g'iybatlar, fitnalar
haqida ma'lumot olishdan iborat boʻlardi. Bukun u
saroy makkorlarining oqsoqoli hisoblangan Pir Hoji
Bakovulni uchratdi. U Navoiy tarafdorlari deb nom
olgan ba'zi mansabdorlar toʻgʻrisida podshoh xususiy
bir majlisida shikoyatlanganini, goʻyo tasodifan topilgan bir xazinadan darak bergan kabi, sirli ovoz bilan
shivirladi. Majididdin unga yangi topshiriq berib, oliy
devon tomon qayrildi.

Devonda uni, har kungidek, ikki muhim vazir —
Xoʻja Afzal va Nizomulmulk qarshiladi. Bu ikki
vazirning koʻksilarida bir-birlariga nisbatan g'azab va
nafrat bir on boʻlsin tinmasa-da, lekin ular muomalada qadrdonlardek edilar. Majididdin ularning har
ikkovini ham yomon koʻrardi. Xo`ja Afzalni Navoiyning oʻng qoʻli, deb hisoblar, Nizomulmulkni esa har
on uni chaqmoqqa hozir turgan ilon, deb, bilardi.

Rasmiy ta'zim va salomdan soʻng, suv bilan olovday dushmanlar, so`zlasha boshladilar. Ularning so'ʻzlari, har vaqtdagi singari, ilk totishda shiringina
tuyulib, taxiri so“ngroq bilinadigan doriday edi.




Husayn Boyqaro kirib, qalin zar toʻshakka oʻtirdi.
Uning koʻzlarida, ertaroq qarimsigan yuzining chiziqlarida ifrot ichkilik bilan uyqusiz kechirilgan tunning izlari ravshan koʻrinar edi. U viloyatlarga doir
ba'zi farmonlar yozishni parvonachiga buyurib, mazmunini bir necha ogʻiz chalkash-chulkash soʻz bilan
aytib berdi. Majididdin shu yerda yozmoqqa kirishdi.
Husayn Boyqaro koʻzlarini horgʻin suzib, vazirlarga
murojaat etdi:

— Bizga ikki tuman oqcha hozirlangiz!

Xoʻja Afzal yalt etib, Nizomulmulkka qaradi.
Sersavlat, serviqor vazir boshini quyi solib, sukut qildi.
Xoʻja Afzal oʻngʻaysizlandi, qisildi. Xazinada mablag`
kecha deyarli tugagan edi. Hashamat va dabdabaga
berilgan saroy xazinani yutib turardi. Xo'ja Afzal
haqiqiy ahvolni bayon qilishga botinolmay, qizarib,
sukut etmoqqa majbur boʻldi.

— Ne sababdan tillaringiz qimirlamaydi? — har
ikkala vazirga o`shshaydi Husayn Boyqaro.

Xoʻja Afzal talab qilingan miqdorda oqcha hozircha yoʻqligini, agar fursat berilsa, chora koʻrish
mumkinligini soʻzladi. Husayn Boyqaroning tusi oʻchdi, koʻzlarida gʻazab yiltirab ketdi.

— Xuroson hukmdorining xazinasida ikki tuman
oqcha topilmasin! — dedi u yuzini vazirlardan ters
oʻgirib.

Devonni dahshatli, ezuvchi bir jimjitlik toldirdi.
Parvonachi yozishdan toʻxtab, gʻolib xoʻrozday
boʻynini choʻzdi-da, podshohga ma'nodor boqdi, taassuflangandek boshini asta, og`ir tebratib qo`ydi.

Vazirlar oqcha topishni endi va'da qilishga botinolmadilar. Endi qancha mablag“ tayyorla — behuda!
Podshohning gʻazabi ostida oʻtirish ogʻir edi. Vazirlar
ruxsat tilab, aybdorlardek enkayib, ezilib, tashqari
chiqdilar. Majididdin yashnab-yonib ketdi, Husayn
Boyqaro tadbirsiz boshliqlardan shikoyat qildi.
Parvonachi koʻp yillardan buyon koʻksida saqlab yurgan orzulari uchun eng qulay fursat kelganligini angladi. Podshohning keyingi vaqtlarda unga boʻlgan alohi



da iltifoti uni jasoratlantirdi. Majididdin kuyib-pishib
oʻz yuragidagi ginalarini boʻshata boshladi. Davlat ishlaridagi hamma nuqsonlarni Navoiy va uning odamlari ustiga agʻdardi, yangi kamchiliklar toʻqib chiqardi. Navoiyning qurilish ishlari xazinani quritganini
isbot qilmoqqa urindi. Podshoh diqqat bilan tinglar
edi. Nihoyat, jang maydonida ahvol tang boʻlgan paytda oʻz ishtiroki bilan muqarrar zafar va'da etgan
bahodirning ishonich va gʻururi bilan dedi:

— Olampanoh, davlatingizda xazinani aqlga
sig'mas bir darajada simu zar bilan toʻldirmoq
mumkin... Men, masalan, ikki tuman emas, ikki ming
tumanni bagʻoyat osonlik bilan yig'ib bermoqqa va'da
qila olurmen.

— Ishonmoq mumkinmi? — soʻradi podshoh
yengillanib.

— Shubha qilmoqqa oʻrin yoʻq, — javob berdi
Majididdin qat'iy. — Ammo buning uchun, xoqonim,
bu kamina qullariga davlatda tegishli mavqe, huquq va
iqtidor bermoqlari shart.

Husayn Boyqaro qaddini rostlab, koʻzlarini bir nuqtaga tikdi. Oqara boshlagan soqolini silab, oʻyga toldi.

U Majididdinni oʻzining eng ishonchli odamlaridan hisoblar, uning idora ishlarida qobiliyatiga
ishonardi ham. Xadichabegim ham koʻpdan buyon
har munosabat bilan uni maqtar edi. Majididdin koʻp
yillardan beri oliy mavqeiga intilganini, bir koʻp
beklar ham a'yonlar uning tarafida ekanini yaxshi
fahmlardi. Lekin parvonachi har vaqt Navoiyning
siyosat, tadbirlariga ochiq va yashirin norozilik bayon
qilishda davom etgani uchun davlatni boshqarishda
uning ishtirokiga, mavqeiga chegara qoʻyishga majbur
boʻlgan edi. Endi ahvol boshqa. Navoiyga boʻlgan eski
e'timod koʻpdan beri shubha va gumon bilan toʻla.
Navoiy uni jabr-zulmda ayblaydi. Uning mamlakatdagi tadbir va siyosatini yoqtirmaydi. Mamlakatning
«gullari» boʻlgan oqsuyaklar, davlatmandlar bilan
emas, qora xalq bilan hamnafas boʻlishga undaydi.
Uning xato, nuqsonlarini barala fosh etadi. Shuning




uchun u Navoiyning dilida bir nima bor, degan fikrga
kelgan edi.

Ayniqsa, osonlik bilan ikki ming tuman oqcha topishga qat'iy va'da bergan parvonachining siymosi
uning nazarida ulgʻ“aydi. Lekin parvonachini hokimiyat tepasiga keltirish qaroriga Navoiy, albatta, qarshilik koʻrsatadi. Nima qilish kerak? Husayn Boyqaro
horgʻin koʻzlarini yumib oʻyladi. Koʻpdan buyon
uning qulogʻini tinchitmagan bir koʻp a'yonlarning,
yuksak mansabdorlarning, hatto barlos beklardan
ba'zilarining talablarini qondirishga jazm etdi.

— Majididdin Muhammad, — murojaat etdi u parvonachiga, — siz saltanatda eng oliy poyani ishgʻol
etursiz. Ulug“ vazifangiz uchun zarur choralarni shu
ondan boshlab koʻrmoqgqa bel bogʻlangiz.

Majididdin parvonachi qayta-qayta qulluq qilib,
podshohning haqiga duo oʻqidi.

Ertasi Husayn Boyqaro Navoiyni yoʻqlatib, yolgʻiz
qabul qildi.

— Janoblarini qoshimga chaqirishdan maqsad, —
dedi Husayn Boyqaro sovuq va rasmiy tur bilan, —
xotirimga kelgan bir mulohazani bildirmoq edi. — Bir
zum sukutdan soʻng davom etdi u. — Janoblarini
yangi bir vazifaga tayinlamoq fikriga keldim. Bu vazifani mumkin qadar tez va ham sidqidil bilan qabul qilmoqlariga ishonurmen.

— Ne vazifa ekan? — soʻradi Navoiy noxush xabardan gumonsiragan bir turda.

— Biz sizni Astrobodga hokim qildik. Safarga tayyorlanmoqlari kerak!

Qat'iyat bilan aytilgan va aslo kutilmagan bu xabar
Navoiyga juda gʻalati ta'sir qildi. Ko`zlariga qayg'u
choʻkdi. Qoshlarining oʻrtasidagi tugunchak qavardi.
Podshohning bunday favqulodda qarorga kelishiga
nima majbur qilganini oʻyladi.

— Bu qaroringizning asli ma'nosidan kaminani
ogohlantiringiz. Men buning idrokidan ojizmen... —
podshohga, goʻyo uning butun sirini uqib olmoqchiday, diqqat bilan tikildi Navoiy.




Husayn Boyqaro dastavval taraddudlanib, el-ulusning manfaatini nazarda tutganini soʻzladi. Nihoyat,
shoirni bu bilan qanoatlantirish mumkin boʻlmaganidan, qandaydir oʻzga maqsadlari borligi haqida
juda tumanli, pardavor qilib ming£illadi.

— Dilni ochmoq kerak edi,— dedi Navoiy istehzoli, titrak tabassum bilan. — Ammo menga
maqsadingiz, fonus ichidagi oʻt kabi, ravshan koʻrinadi. Siz meni poytaxtdan yiroqlatib, xato qilmasam,
ba'zi zotlarga yoʻl ochmoq tilaysiz. Bilmadim, bu tadbir qanchalik to`g`ridir... Agar davlatga xayrli natija
bersa, barchadan burun kamina quvonur. Qoʻrqamenki, noxush oqibatlarga eltmasa, deb...

Husayn Boyqaroning yuzi bir zum asabiy titrab
ketdi. U oʻ“ngʻaysizlandi. Chunki uning sirli parda ostida silliqqina amalga oshirmoqchi boʻlgan tadbiri,
sovun koʻpigidek, bir zumdayoq yorilib ketdi. Husayn
Boyqaro ba'zi davlat arboblarining allaqanday xohishlari ham xazinani to“ldirmoq uchun qandaydir oʻzga
choralar koʻrish kerakligi haqida ishorat qildi.

— Baland himmatli, bahodir beklaringiz boʻlgani
kabi, davlat daraxtining gullarini balo quyunidek
sovurmoqchi boʻlgan maxluqlar ham yoʻq emas.
Ularning har biri shaharlarga, viloyatlarga koʻz tikur,
dillari elga, davlatga sadoqat, muhabbat bilan emas,
oltin-kumush dardi bilan ogʻrigan. Kiyimlari, idishtovoqlari oltin-kumush boʻlishiga qanoat qilmaydilar;
etiklarining nagʻali ham oltindan boʻlsa!.. Xazina davlat uchun, badandagi qon kabi, zarurdir. Ammo, bir
yoqdan, toʻplamoq, ikkinchi yoqdan, sovurmoq bilan
xazina tuzib boʻlmas. Hotamtoylikni bilib qilmoq
lozim. Yomgʻurni qurib qaqshagan boqqa emas, eltib
toqqa quygan bulutni saxiy, deyilmas. Dastavval xazinani el manfaati uchun toʻkmak kerak. Ziroatni, hunar va san'atlarni rivojlantirmoq, tijoratga e'tibor bermoq kerak. U vaqt, masalan, halol mehnat qilgan dehqonning ombori hosilga toʻlgani kabi, xazinangiz ham
zarga to“lur. Oʻzga choralar bilan xazina boyitmoq
oqilona harakat emasligi har kim uchun ravshan.




Husayn Boyqaro sokin, lekin beparvo tingladi.
Keyin, beli ogʻriganday, ikki qoʻli bilan kamar ustidan
belini qisib, asta oʻrnidan turdi. Navoiy ham qoʻzg'aldi.

— Men sizni Astrobodga yubormoqni munosib
koʻrdim,— dedi podshoh ovozini balandroq qoʻyib. —
Har qanday bahona topsangiz ham, qarorimdan voz
kechmasmen.

— Meni Hirotdan quvmangiz, yolg'iz qalam va
daftarlarim bilan yashamoqqa ijozat beringiz. Hech
qanday rasmiy vazifaga xohishim yoʻqligini hazratlariga koʻp dafa arz etgan edim. Shoyad unutmagan
boʻlsalar...

— Hargiz iloji yoʻq! — boshini chayqab dedi Husayn Boyqaro.

— Xoʻb, men har qanday jabr togʻini ko“tarmoqqa
hozirmen, — dedi Navoiy keskin va dadil, — lekin
ichi qora zotlar yaxshi bilsinlarki, men qayerda
boʻlmayin, haqiqatni qoʻriqlarmen.

Husayn Boyqaro bir muddat jim qoldi. Soʻng,
sovuqqina xayrlashib, yondosh xonaga oʻtib ketdi.
Navoiy hayajonlanib, dahlizga chiqdi. Sobiq navkari,
bukungi eshik ogʻa Boboali uni qarshiladi.

— Taqsir, qanday falokatlar ro`y bermoqda? —
shivirlab dedi u g'amgin, umidsiz bir holda. —
Nahotki Majididdin parvonachidek makkor odam
mamlakatda hokimiyat jilovini qoʻlga olsa va podshohdan soʻng hammamiz unga boʻyin egsak!

Navoiy qomatdor Boboalining keng yelkasiga
qoʻlini qoʻydi-da, mehribonchilik bilan unga tasalli
berdi, maqsad yoʻlidan toymaslikni uqtirdi. Qirq
ustunli ochiq zalga — ayvonga oʻtdi. Bu yerda aksari
uning ochiq va yashirin dushmanlaridan iborat bir
guruh mansabdorlar turardilar. Bir koʻ`plarining
koʻzlarida yangi yuqori poyalarga koʻtarilish umidi
ochiq jilvalanardi. Navoiy, har vaqtdagi kabi, sokin va
dadil boqdi. Haqiqatga ishonchdan tug`ilgan kuch
uning siymosiga asl va ma'nodor bir tetiklik bagʻishlagandi. Dushmanlar allanechuk oʻngʻaysizlanib, soxta




tavoze koʻrsatishga tirishdilar. Shoir ichdan nafratlandi. Mana, xonalarning biridan parvonachi lop etib
chiqib qoldi. U katta sallali boshini kibr bilan orqaga
tashlagan, oʻshshaygan edi. Navoiyni koʻrgan hamon
oʻngʻaysizlanib, shuursiz ravishda vaziyatini oʻzgartdi.
Lekin istehzoli tabassum bilan uning yoniga keldi-da,
o`zining gʻaflatga solib, dedi:

— Xoqonning huzurlarida muhim kengash bor,
ishtirok etmaydilarmi?

— Yoʻq, — javob berdi Navoiy.

— Zoti oliylarining kayflari qalay?

— Koʻnglim hamisha kayfchogʻliqqa moyil...
Ammo xursandligim hozir avjiga chiqdi.

— Sabab? — Majididdin boʻshashgan ovoz bilan
soʻradi va yalt etib, doʻstlariga qarab qoʻydi.

Navoiy unga kulimsirab, qoshlarini kinoyali
chimirib qaradi. Uning xotiriga bir shoirning bayti
keldi:

Gar turo dar bihisht jo boshad,
Digaron do'zax ixtiyor kunand".

Lekin Navoiy ichida oʻylaganini boshqacharoq
qilib aytdi:

— Xursandligim shu vajhdanki, bu yerda ba'zi
nobop zotlarning basharalarini koʻrmak qayg'usidan
tangrim meni tez kunda qutqarur!

Majididdinning rangi oqardi, u besaranjom, ojiz
dovdiragan koʻzlarini qayoqqa yashirishni bilmay
qoldi. Uning doʻstlari ham «churq» etmay, orqaga
chekinishdi. Navoiy vazminlik bilan zinapoyaga qadam tashladi.

Shoir uyga kelgach, uni bir toʻda miroblar, ishboshilar, mulozimlar qurshab oldilar. Ular Chashmai
Mohiyon bilan Mashhad oʻrtasidagi taqir yerlarga suv
chiqarish uchun belgilangan kishilar edi. Navoiy o“z
mablagʻlari bilan bu ishni bajarishga bel bogʻlab, bu

'Ma'nos i: Sen jannatga tushadigan boʻlsang, boshqalar doʻzaxni afzal
koʻradilar.




kun ularni kengashga chaqirgan edi. Aksari sodda xalq
odamlaridan bo`lgan suv mutaxassislari oʻz fikrlarini
aytishga oshiqdilar. Navoiy noqulay vaziyatda qoldi.
Bu katta ishni amalga oshirish uchun oʻzi koʻz boʻlib
turishi zarur edi. Holbuki, u erta-indin Astrobodga
haydalishi kerak! Kelajakda taqdir yana qanday kutilmagan jilvalar koʻrsatadi — butunlay noma'lum... Har
nima boʻlmasin, kengashni oʻtkazishga qaror qildi.
Ammo ishni bir oz keyinroq boshlamoqqa majbur
boʻlganini aytdi-da, suvchilarni xonalardan biriga olib
kirib, dasturxon tortdi; ovqat ustida ular bilan suhbatlashdi. Miroblar gʻoyat qiziqib, fikr bayon qila boshladilar. Bir-birlari bilan bahslashdilar. Ariqning eni,
chuqurligi, zaminning tuzilishiga muvofiq oʻzgarishi,
chetlarini mustahkamlash haqida va qancha odam,
qancha asbob-uskuna, ot-ulov va hokazo haqida
qizgʻin muzokara boʻldi. Ilgari ham suv ishi bilan qiziqib, bu sohada ancha ma'lumot orttirgan shoir har
bir fikrni, har bir taklifni diqqat bilan tingladi. Oʻrtada
talashuvga sabab boʻlgan ba'zi masalalarda u oʻz fikrini soʻzlab, miroblarni taajjublantirdi. Nihoyat, kengash oxirida dedi:

— Aziz birodarlar, maslahatlaringiz uchun gʻoyat
minnatdormen. Yurtning obodonligi uchun zarur
boʻlgan bu kori xayrni, albatta, amalga oshirurmiz.
Lekin hozircha andak orqaga surishga majbur boʻlib
qoldik. Ne qilaylik, ba'zan yaxshi orzularimizning
yoʻlida toʻ“g“onlar uchrar.

— Janoblari bizni qistagan edilar-ku, — shoirga
murojaat etdi soddadil bir mirob.

— Toʻgʻri, bu ishga havasimiz baland edi, — javob
berdi Navoiy kulishga tirishib, — lekin, kutilmaganda,
boshimizga bir tashvish tushdi. Bundan qutulsak,
keyin...

— Ezgulikning kechi yoʻq, degan gap bor, — dedi
yirik gavdali ulugʻsifat bir keksa mirob. — Alisher
janoblarining aziz boshlari omon boʻlsa, elimizga
daryo-daryo muhabbatlari oqur.

— Chin soʻz! Chin soʻz! — dedi koʻp kishilar.




Navoiy kengashga qatnashuvchilarning ba'zilariga
toʻn kiydirdi, qolganlariga pul hadya qildi. Hamma
xursand boʻlib joʻnadi. Lekin katta orzu amalga oshmagani uchun Navoiy qattiq qayg'urdi. Uzoq vaqt
uydan chiqmasdan, biron ishga qoʻli bormay, tanho,
dilgir oʻtirdi. Kechga yaqin Xoʻja Afzal keldi. U
g`amgin, sarosima, parishon edi. Husayn Boyqaroning
farmoni bilan Majididdin bosh vazir tayin etilib, unga
mu'tamad ul-saltanat va mu'imtan ul-mamlakat! degan katta unvon berilganini bildirdi. Navoiy oʻz
doʻstiga taskin berib, hodisani oxiriga qadar tetiklik
bilan kuzatishga undadi.

Oqshomdan soʻng shoirning doʻstlari, yaqinlari
kelishdi. Hammaning koʻngli gʻash, xotiri parishon
edi, hamma podshohning qarorini ma'nosiz topib,
yurtning samosiga qora bulutlar yopirilishini oldindan
sezar, bezovta boʻlardi. Koʻplar gap orasida podshohni
kinoyali soʻzlar pardasi ostida qattiq haqorat qilar.
Majididdinni masxaralardi.

Navoiy xafaligini, tashvishini, ichki kechinmalarini
bildirmaslikka tirishsa ham, odamlar uning siymosidan, koʻzlaridan, harakatlaridan dard va oʻ`ksinish
tuyardi. Qizgʻin talashuvsiz, hazil-mutoibasiz, kulgisiz
suhbatdan keyin doʻstlar tarqalmoq uchun qoʻzgʻaldi.
Navoiy bilan xayrlasharkan, hammaning koʻzi jiq-jiq
yoshga toʻlgan, boʻyni bukik edi.

Yigirma ikkinchi bob

Vaqt xuftondan oshgan. Chogʻirdan, qimordan
koʻzlar yonar edi. Shamda choʻgʻday yarqiragan
uyum-uyum oltinni oʻyin boʻroni jaranglatib, davra
ichida surib yurardi. Amir Moʻgʻulning baxti endi
yeng shimargan edi.

Astrobodda bu hokimdan yolgʻiz qimorbozlar xursand edilar. Ular deyarli har oqshom Amir Moʻв 08 huzuriga xalta-xalta oltin va kumush bilan

“Podshohlik va mamlakatning ishonchli odami — tayanchi.




kelib, qimorning olovida ruhlarini po`latday toblab,
tong chogʻida, mudroq bosgan koʻzlarini qisib uylariga tarqalardilar. Amir Moʻgʻul oʻzga ishlarda qalloblik, zoʻravonlik, chatoqlikni afzal koʻrsa-da, biroq
qimorda taomil va qoidani, farz kabi hurmat qilar,
yutqizmagan zamonlarida hatto mardlik ham koʻrsatib qoʻyar edi. Uning baxti endigina yeng shimarib
oltin xirmonini yigʻarkan, orqadan kichik mulozim
chaqirdi. Amir Moʻgʻul jahl bilan qayirilib, oʻqraydi:
«Yoʻqol, dardi harina!» Mulozim eshik orqasidan
qichqirdi: «Hirotdan chopar!» Astrobod hokimi pinjiga tiqilib, qoʻli qichib oʻtirgan bir yordamchisiga oʻz
galini berib, eshikka chiqdi. Charchab hansiragan
chopar maktubni topshirdi. Amir Moʻgʻul boshqa bir
xonaga kirdi, maktubni shamga yaqin tutib, mast
koʻzlarini sabrsizlik bilan yugurtirarkan, yuziga birdan
sevinch yugurdi. Ayniqsa, xatning oxirida Majididdinning muhrida yozilgan unvonga zavqlandi. Qog`ozni
taxlab, kissasiga tiqdida, oʻzicha shivirlab qoʻydi: «Soz
ish boʻlibdi. Majiddiddin — noib ussulton!»' Xatda
Majididdin roʻy bergan voqealarni yozib, uni podshoh
qoshiga yetib kelishga taklif qilgan edi. Hammadan
Alisher Navoyning majburan Astrobodga, uning
oʻrniga yuborilganligini aqlga sig“dirolmadi: «Xurosonning yulduzi deyilgan Navoiy bu pastkash, dilgir shaharda qon yutsin! Ne boʻlmasin a'lo ish boʻlibdi.
Hirot bizniki, davlat bizniki!»

Amir Moʻgʻul qimorbozlar yoniga chiqdi. Maktubning mazmunini oʻylab, roʻy bergan hodisalarning
ma'nosi haqida turli xayollarga berilib, ancha vaqtgacha oʻyinga aralashmay oʻtirdi. Faqat uning qoʻlini
oʻynagan bangi qimorboz tirriqlik qilib, sharmanda
boʻlgach, uni turtib chiqarib, oʻyinga shoʻngʻidi.

Ertasi, kuchli bosh og`ʻrig'iga qaramay, Amir Mo`gʻul koʻchish harakatiga tushdi. Orttirgan mol-mulkini
tuyalarga yuklab, Hirotga joʻnatdi. Bir-ikki kundan
soʻng xotin, bola-chaqasini olib, Alisherni kutmasdan,
oʻzi ham podshoh qoshiga joʻnab qoldi.

! Podshohning yordamchisi.



Navoiyning kelish xabari astrobodliklarning yuragida cheksiz quvonch uygʻotdi. Hamma bu xabarni birbiriga yetkazish bilan faxrlanadi. Bozorlarda, oilalarda, hunarmandlarning doʻkonlarida hamma hayajon
bilan bu xabarni muzokara qiladi «Bachchataloq mast
tuyadan qutuldik, inshoollo!» deb chollar xudoga
shukur etadi. Shaharning shoirlari Navoiyga taqdim
etmoq uchun qasidalar, madhiyalar yozishga kirishib,
qofiya dagʻdagʻasi bilan ogʻriydilar. Biroq ayrim oʻychan odamlar fikrlarini siyosatning changalzoriga
haydab: «Alisher Navoiyning shahrimizga kelishi bejiz
emas. Buning bir siri, bir hikmati bor!» degan xulosa
chiqaradilar.

Mana, toʻrt koʻz bilan kutilgan kun... Xalq Astrobodning uzoq-yaqin, katta-kichik yoʻllaridan, jin
koʻchalaridan oqib, zoʻr toʻlqinga quyiladiki, bu toʻlqinning bir uchi shahar darvozasidan oshib, dalaga
yoyilgan...

Uzoqdan otliqlarning — Alisher va uning hamrohlarining qorasi koʻrinishi bilan xalq katta his va
hayajonning sehri ostida, dastlab bir muddat jim
qotdi. Shaharning mansabdorlari, olim va shoirlari ilgari yurib, hamrohlari bilan kelayotgan Navoiyga qulluq qilishdi va shaharga kelishi bilan tabriklashdi.

Navoiyni borgan sari xalq toʻlqini chuqurroq oʻrab
oldi. Chuvvos tabriklar, duolar... Bolalar otlarning
oyoqlari ostida gʻivillashadi, tomlardan, daraxtlardan
qichqirishadi. Hofizlar Navoiy gʻazallarini kuylashadi.
Ayollar tilab olgan oʻgʻilchalarini baland koʻtarib:
«Ilohim, Navoiydek ulugʻ boʻlgil!» deb oʻpib, bagʻrilariga bosadilar. Shodlikdan, hayajondan koʻzlari beixtiyor yoshlanadi.

Navoiy tabassumli koʻzlari bilan atrofga boqib, bir
qoʻlini koʻksiga qoʻygan holda boshini kamtar, yengil
qimirlatish bilan xalqning tabrigiga samimiy javob
berib bordi va oldindan hozirlangan manzilga kelib
tushdi. Bu yerda shaharning mashhur kishilarini —
olimlarni, xalq vakillarini qabul etdi.




Ikkinchi kundan boshlab Navoiy rasmiy vazifasini
bajarishga kirishdi. Viloyatning hamma mahkamalari
va ularni boshqaruvchilar bilan tanishdi. Ba'zi eski
xirfa amaldorlarning kirdikorlarini oʻrgandi. Ular
xaspoʻshlash uchun qancha urinmasinlar, biroq koʻz
bogʻlamachilikni Navoiy oldida oʻtkaza olishdan ojiz
qoldilar. Bu viloyatning na vaqfida, na madrasasida,
na soligʻida, na qozixonasida Navoiy ma'qul bir jihatni koʻrdi. Ilk tanishish bilan chuqur taassuflandi:
«Borakallo, bu yerdagi ishlardan aql hurkadi!”.

Yurtni boshqarishda avvalgi qunt va gʻayrat bilan
ishga yopishdi. Hirotda qoʻllagan tartib va qoidalarni
amalga oshira boshladi.

Uning ishlari xalqni quvontirdi. Ajoyib hokim
haqida xalq qoʻshiqlar toʻ“qidi. Har kishi uning qoshiga kelib, arz-dodini mehribon homiysiga aytgan kabi,
unga soʻzladi. Navoiy boʻsh vaqtlarida bu yerning
olimlari, shoirlari va boshqa san'at ahli bilan suhbat qildi. Ularni oʻz sohalarida kamolga yetishga
undadi.

Poytaxtdan doʻstlari, yaqinlari maktublar yubora
boshladilar. Maktublarning har soʻzi ayriliq dardi,
shoirga bo“lgan chuqur muhabbat yolqini bilan yonardi. Pahlavon Muhammad Saidning misralarida Pahlavonning qudratli qalbi oʻksizlanib ingrardi:

O Mir, tu piri mo ba irshodi tuyyom,
Doim ba duogo yiyu bo yodi tuyyom.

In shahr ba tu xushastu mo botu xushem,
Mardumi xarobi Азтобой шууот".

Xurosonning eng uzoq burchaklaridan salom va
tabriklar yogʻildi. Bu — podshohga va uni qurshagan fitnachilarga toza yuraklarning, aqllarning javobi
edi.

"Ma'nosi: Ey Mir, sen pirimizsen, biz sening irshoding bilan harakat qilmoqdamiz.

Doimo ishimiz seni yodlash va seni duo qilishdan iboratdir.

Bu shahar sen bilan xush koʻrinadi, biz esa sen bilan koʻnglimizni xush etamiz.

Biz o“lganimiz holda sening Astrobodingning xarobi bo'lurmiz.




жжж

Navoiy shiringina, zavq bilan yasogʻliq uyda tanho
ishlar edi. Uning tevaragida gilam ustida juz-juz
qogʻozlar, toza charmdan yasalib, chiroyli oʻyma
gullar ishlangan juzdon, uyum-uyum daftarlar qalashib
yotardi. Ba'zilarini chang qoplagan, ba'zilarining chetlari titilgan, dogʻ-dug“ tushgan... Bu uning gʻazallari
edi. Gʻazallarning bir qismi ayrim, kichkina devonlarga toʻplanib, keng tarqalgan boʻlsa ham, hammasi
bir kitobda, ma'lum tartibda terilmagan edi. Astrobodda Navoiy, koʻpdan buyon xayolini band etib,
lekin tinch vaqt topolmaganidan orqaga tashlab kelayotgani orzuga — katta devon tuzishga kirishdi.

U gʻazallarni umrining poyalariga qarab — bolalik,
yigitlik, o`rta yoshlik, nihoyat, qarilik kabi toʻrt faslga
boʻlishni ma'qul koʻrdi va qogʻozlarni bir-bir ko`zdan
kechirib, ayira boshladi. G`azallar behad koʻp, ulardan butun yashalgan umrning qaytmas nafasi gurullaydi. Hammasining bir tarixi bor, maskani bor. Mana, Mashhadda tashlandiq hujrada xasta-gʻarib yasharkan, oʻn olti, oʻn yetti yoshlarida yozgan gʻazallar...
Mana bu Samarqandga kelgan kunlarda. Xo`ja Fazullo Abdullaysning xonaqosidagi hujrada aytgan misralar. Mana, koʻngilning toza, sirli hayajonlari bilan
koʻksi toʻlib, maktabdan qaytish bilan bir burchakka
tanho tiqilib aytgan ilk g'azallar. Bularni mehribon
onasiga oʻqib bergandi, u qanday suyungan, bagʻriga
bosib, qanday opgan edi; Bu boʻ“saning mehrini shoir
goʻyo oʻz yuzida shu damda tuyganday boʻldi.

Otasi Gʻiyosiddin Kichkina bu oʻychan, xayolchan
oʻgʻilchaning ilk mashqlarini oʻqib, hayajon bilan uni
quchoqlamaganmidi? Sovg'ʻalar keltirmaganmidi? Bu
gʻazallar yillarning qa'ridan jonli iliq xayollarni, xotiralarni uygʻotdi. Navoiyning koʻz oldidan oʻzining
bolaligi oʻtdi. U kichkina Alisherni koʻrdi. Ancha vaqt
xayollar, xotiralar sehrida qoldi. Yuragida hasrat
qaynab ketdi. Bu — umr tongini sogʻinish edi, chaqaloq onasining qoʻlida turib, toʻlin oyga qoʻl uzatgani
kabi, behuda, lekin ma'nodor hasrat edi...




Shoir boshqa bir daftarni koʻzdan kechirdi. Mana
bu bayt uning butun borligʻini egallab oldi:

Orazin yopg'och ko'zimdin sochilur har lahza yosh,
Bo'yla kim paydo bo'lur yulduz, nihon bo'lg'ach quyosh.

Oʻqirkan, shoir o“z umrida eng hayajonli, baxtli
onlarini butun nash'asi bilan qayta boshdan his etdi.
Butun umrida chuqur hurmat va sevgi bilan yodlaydigan ulug“ shoirning goʻzal, ulugʻvor siymosini ravshan
tasavvur qildi. Bu — marhum mavlono Lutfiy edi.
Navoiy shu topda xotiralar girdobiga botdi. U hozir
bola Alisherga aylandi. Mana u koʻpdan buyon qilgan
kuchli orzuning kutilmagan vaqtda bir qistovi bilan
oʻrnidan turdida, koʻchaga otildi. Hirot har kungi
dardi, nash'asi, mashaqqati bilan yashaydi... O`z tengi
bolalar koʻchalarda, tomlarda gala-gala oʻynab yurishadi; kimi yongʻoq oʻynaydi, kimi yoydan o`q uzadi.
Alisher — bola esa, shaharning Bog`ishamol tarafiga
ildam yurib, serhasham bir eshik oldida toʻxtaydi. Bir
nafas ikkilanib, har on sayin tobora kuchaygan toʻlqinlanish, uyalish bilan ichkari kiradi. Katta, daraxtzor
hovlida hassaga suyalib, asta-asta yurgan шо"узайдga — zamonning ulugʻ shoiri mavlono Lutfiyga koʻzi
tushishi bilan uzoqdan salom beradi va yugurib, oʻzini
bir onda cholning yonida koʻradi va unga bolalik
koʻzlarining toza samimiyati bilan tikiladi. Keksa
shoir oʻsiq qoshlarining ostidan hali ham mayin Xayolchanlikni ifodalagan koʻzlari bilan bolaga qarab,
kimligini soʻraydi. Alisher oʻzini tanitadi va muddaosini uyalibgina bayon qiladi.

— Barakallo, G`iyosiddin Kichkinaning oʻgʻli! —
deydi kulib mavlono Lutfiy. — Biz faqirni koʻrgali,
mamnun qilgali kelibsen. Munda yur, sen kabi aqlli va
boadab oʻ`gʻlonning suhbati bilan dilimni ochay,
ash'oringni ham mutolaa qilay.

Alisher Lutfiy orqasidan mehmonxonaga kiradi.
Bir koʻp tokchalarga kitoblar qalashgan. Qolganlarida
har xil mis, chinni asboblar terilgan. Lutfiy hassani
dahlizda qoldirib, qalin koʻrpachaga oʻtiradi. Alisher




tavoze bilan quyiga oʻtiradi. Lutfiy bir necha g`azallarini past tovush, mayin ohang bilan yoddan oʻqidi.

— Bularni hali eshitmagandirsen? — kuldi chol.

— Ash'oringizning aksarini yod bilurmen, ammo
bularni eshitmabdurmen.

— Toʻgʻri. Men bularni yaqinda qalamga olmishmen. Xoʻp, endi sen oʻqi, men tinglaymen.

Alisher iymanadi. Asli muddaosi oʻz she'rlarini
cholning muhokamasiga havola qilish bo`lsa ham, shu
topda, nechundir, buni orqaga surgusi keladi. Lutfiy
yana qistaydi:

— Hirotda shunday shoirlar borki, ular koʻcha va
bozorlarda oʻtkunchilarni toʻxtatib, oʻz g'azallarini
oʻqib beradilar... — qih-qih kulib gapiradi Lutfiy.

Alisher titrak ovoz bilan, Lutfiyga qaramay, birinketin oʻqiy boshlaydi. Har g“azaldan soʻng, Lutfiyning
ma'qullagan xitoblarini eshitib, koʻzlari sevinch bilan
jovdirab ketadi. Yuzi qizarib, terlaganini sezadi. Nihoyat, Lutfiy birdan: «Ofarin, oʻgʻil!» deb nido qiladi,
qoʻlini choʻzib, uning boshini silaydi-da, zavq bilan
boshini tebratib, Alisherning baytini sekin-sekin takrorlaydi:

Orazin yopg'och ko'zimdin sochilur har lahza yosh,
Bo'yla kim paydo bo'lur yulduz, nihon bo'lg'ach quyosh.

Alisher, kamtarlik qilib, she'rning qusurini koʻrsatishni soʻraydi. Lutfiy, xuddi oʻz tengi va ehtiromga
sazovor bir zotga e'tiqodini uqtirgan kabi, joʻshib
gapiradi: «Qasam tangrigakim, agar imkon boʻlsa edi,
men oʻzimning forsiy va turkiyda aytgan oʻn ikki ming
baytimni shu g`azalga olmashar edim ham ayni zamonda oʻzimni ulugʻ maqsadga erishgan, deb hisoblar
edim!»

Bu favqulodda yuqori maqtovdan Navoiy xijolat
tortadi. «Mubolagʻa etdingiz», deb qoʻshilmaganini
bildiradi. Keyin turkiy va forsiy tillarning xususiyatlari, turkiyda boʻlgan goʻzal she'r namunalari haqida
soʻzlashadilar. Uzoq suhbatdan keyin Lutfiy yosh
shoirni duo qilib, endi u bilan oshna boʻlganini, har




vaqt uni koʻrmakka orzumand БоЧа ари uqtirib,
uzatib qoladi.

Navoiy bolalik davrining bu goʻzal, quvonchli xotirasiga ancha vaqt berilib, marhum ustod bilan qayta
soʻzlashganday, bir muddat gʻamgin oʻtirdi. Keyin
yana boshqa qogʻozlarni qoʻlga oldi. Gʻazallar sonsizsanoqsiz. Har biri uning umrining oʻtmish sahifalarini
butun iliqligi, jonliligi bilan gavdalantiradi. Chang
bosgan, xiralangan misralardan hayotining yorqin durlari yulduzlanadi.

Eshik ochildi. Shoir boshini ko'tarmasdan, koʻz
uchini tashladi.

— Marhamat, Sabuhiy!

— Janoblari mashgʻul ekanlar, koʻngillariga malol
kelmasa... —- ikkilanib dedi Haydar.

— Oʻtiring. Bu ishlarni suhbat paytida ham qilmoq
mumkin, — dedi Navoiy va Haydarning avzoyiga tikilib, noxushlik bilan davom etdi. — Astrobodning
sharobxonalarini biror kun tark etdingizmi? Filhaqiqat, nodir yigitsiz: ham shoir, ham askar, ham
sharobxoʻr. Hayotda muqarrarlik lozim. Bu — yolgʻiz
sa'iy-g“ayrat bilan muyassar boʻlur. Umr gulini behuda yelga bermoqdan ne foyda? Xayr, biz koʻp
soʻzladik, hanuz tinglamadingiz. Soʻz gavharini yelga
sovurganimizdan biz ham pushaymonmiz.

Bekzodalardek yaxshi, lekin diqqatsiz kiyingan,
parishonhol Haydar, oʻz odatiga muvofiq, valine'matining soʻzlarini e'tirozsiz tingladi, asl turkman gilamiga chordana qurib, mast koʻzlarini qogʻozlar ustida yugurtirarkan, ochiq koʻngllilik bilan gapirdi:

— Yurakdagi anduhni may bilan yuvmoq kerak.
Bu yerlarning hasratiga sharobxonalarning suroni
davodir. Rub'i maskunning yagona goʻzal va obod
shahri Hirotdan quvilgandan soʻng, tundan kunduzga, kunduzdan tunga sharob bilan kirish qoldi,
xolos.

— Hirotga jo“namoqligingiz uchun katta monelik
boʻlmasa kerak, — kuldi Navoiy bir zumgina yigitga
nazar tashlab.



— Siz boʻlmasangiz, jannat ham zeriktiradi. Doʻstlardan paydar-pay maktub olmoqdamen. Hammaning
soʻzi shu: «Yetim Hirotda gʻarib yashaymiz!» Shunga
chidamaymenki,— dedi Haydar ovozini balandlatib,—
Iskandar Zulqarnaynning zamonidan boshlab hech
kim siz qadar bezamagan bu shahri azim bukun
doʻstlarimiz uchun doʻzaxga, bir guruh makkor xoinlar uchun jannatga aylandi!

— Haq har vaqt oʻz yerida qaror topur,— dedi Navoiy ishdan qoʻl uzmasdan.— Modomiki, taqdir quyuni bizni bu yerlarga keltirib tashlabdi, bas, sabr-bardosh lozim. Vatanning nobod viloyatini, mohir bogʻbon kabi, mehnat va hafsala bilan gullatmogʻimiz
kerak. Yurt g“amiga beparvolikdan hazar qiling, yigit!

Haydar bir necha vaqt mast koʻzlarini suzib, Xayolga berildi, keyin Navoiyning ruxsati bilan qogʻozlarni tita boshladi. G`“azallarning aksari unga tanish,
koʻplarini u qalamdan toʻkilgan kunniyoq koʻchirgan
yoki mashhur xattotlar koʻchirib, ayrim, kichik devonlar tuzarkan, oʻqigan. Lekin hozir parishon varaqlardagi koʻ“chirilmagan eski gʻazallar, eski sharob kabi,
uning ruhini kuchli mast qila boshladi. Goh ichida
oʻqidi, goh shavqqa toʻlib, shoirning diqqatini chalgʻitish andishasini ham unutib, qichqirib oʻqidi.

— Janob Mir, — dedi Haydar, keyingi g'azallardan
birini o`qib, — men hayronmen, nainki bu qarilik
mevasi boʻlib, «Favoid ul-kibar»'ga kirsa!

— Ne boʻlibdi?

— Axir bu g`azalda tomirlarida yosh qon qaynagan, qilichday, yigitning hissi, shavqi, nash'asi yangraydi! Yana oʻzingiz, adashmasam, endi qirq yettiga
kirdingiz.

Navoiy kuldi, boshini allaqanday dard bilan qimirlatib, dedi:

— Oʻgʻlim, umr quyoshi ogʻdi, sur'ati tom? bilan
oqshom koʻmuriga yugurmoqda... Soʻngra, umrni

' «Qarilikdagi foydali fikrlar» Navoiy g`azallar kitobining toʻrtinchi qismini shunday nomlagan va qarilikda yozgan she'rlarini bu qismga kiritgan.

?Tidamlik bilan.



to'rt faslga boʻlib, yozilmish narsalarni shunga
muvofiq tartiblashni hazrat Jomiy ham gʻoyat maqbul
koʻrgan edilar.

— Kamina bu xususda oʻz fikrida qoladi. Qari
emassiz, baxtimizga aslo qarimang.

Navoiy umrining koʻzga tashlanadigan ayrim davrlari haqidagina emas, hatto yillari haqida ham ajoyib
fikrlar soʻzlar edi. Ayniqsa, yigitlik va qarilik haqida
soʻzlashni sevar, umrning bahori va kuzi toʻgʻrisidagi
hikoyalari shunday jonli, yorqin, nodir fikrlar, koʻrishlar, suratlar bilan toʻla boʻlur ediki, tinglovchilar «keti
uzilmasa ekan», deb hayajonlanib quloq solardilar. Bu
gal Navoiy «Xamsa»dan bir baytni oʻqish bilan chegaralandi:

Soqol oqi 0 Читр"а peshrovdir.
Tiriklik sabzasi uzra qirovdir.

Keyin: «Ma'qulmi, yana qanday e'tiroz qilasiz?»
degandek, Haydarga qarab qoʻydi. Haydar shoirning
oqi anchagina koʻpaygan soqoliga qarab, sukut qildi.
Navoiy yana bir oz ishlab, orqasiga oʻgirilib, daricha
orqali hovliga boqdi, vaqtni tayinlagach, dasta-dasta
qog`ozlarni tartib bilan bir chekkaga olib qoʻydi-da,
tizzalarini uqaladi. Keyin Haydarga murojaat qilib:
«Soʻzlang, ne xabarlar bor?» dedi. Haydar: «Bu yerlarda tilga olishga loyiq nima boʻlar edi?» deganday,
qoʻllarini silkdi-da, shaharda eshitgan yoki koʻrgan
ba'zi voqealarni parishonlik bilan aytib bera boshladi.
Soʻz orasida u bir vaqtlar oʻlib ketgan qandaydir astrobodlik nomsiz bir shoir haqida ba'zi gaplarni aytdi.
Navoiy, odaticha, qiziqib: «Xoʻsh, qani, batafsil gapiring», deb Haydar tomonga engashdi. Haydar yana
vaziyatini o“zgartmasdan: «Xiylagina g'azali va muammosi bor ekan. Muammoda qobiliya»ti yaxshi edi,
deydilar, ammo shoir faqirlikdan va azbaroyi kamtarinlikdan, tirikligida asarlarini yigʻishtirmabdi. Nimaiki, yaratgan boʻlsa, hammasi parokanda, har kimning qoʻlida qolib ketibdi», dedi.

— Oʻgʻlim, bu yurtda ne-ne iste'dodlar, quyosh



tegmagan novda kabi, kamol topmasdan soʻlib, sarg'ʻaygan! — gʻazab aralash, qaltiroq lablari bilan gapirdi Navoiy. — Madrasalarning har bir hujrasida, har
bir baq'ada oʻz umrini ilmga, she'rga fido qilgan ajoyib mard, pokiza insonlarni topish mumkin. Oʻgʻlim,
siz bizga bir xizmat qiling. So`ngan yulduzlardan birini tarix uchun tirgizing. Haligi marhum shoirning
hayotini oʻrganing, uning qalam mahsulini, qayda va
kimda boʻlmasin, yigʻishtiring va iste'dodli, nomusli
bir kotibga berib, bir kitob tuzdiring. Jam'iki xarojatlarni biz o`z zimmamizga olurmiz. Ertadan boshlab bu
ishga bel bogʻlang!

Haydar taklifni qabul qildi. Keyin gʻijjakni olib,
Navoiydan soʻradi. Navoiy koʻzini qisdi. Haydar oʻzi
sevadigan bir-ikki maqomni chaldi. Navoiy koʻzlarini
yumib, sehrli sadolar uning ruhini tebratganday,
boshini yumshoq, mayin chayqab oʻtirdi.

Shayx Bahlul shoshib kirib: «Hirotdan mehmon»,
dedi.

— Kim? — birdan jonlanib soʻradi Navoiy.

— Mavlono Xoʻja Afzal janoblari.

Navoiy sapchib oʻrnidan turib, hovliga yugurdi.
Orqasidan Haydar ham chiqdi.

Ular hovlining oʻrtasida koʻrishdilar. Xoʻja Afzal,
boʻronli dengizda sohilga salomat yetgan kishidek,
hayajonli va quvonchli edi. Lekin, shuning bilan barobar, uning butun vaziyatida qochqinning parishonligi,
ishonchsizligi sezilib turardi. Quchoqlashib koʻrishgandan soʻng, yasogʻliq, naqshli boshqa bir xonaga
kirdilar. Koʻrpachalarga oʻtirgandan keyin Xoʻja Afzal
yana qayta-qayta Navoyining holini va kayfiyatini
soʻradi. Navoiy odatda uzoq safar qilgan kishidan
soʻraladigan savollar — yoʻl mashaqqati, sayohat
tasodiflari va hokazo haqida so`zlashdi. Dasturxonchi katta chorsi shohi dasturxon yozib, uning betini
tanurdan endi uzilgan, bugʻlanib turgan singak nonlar, har xil halvo, novvotlar va quruq mevalar bilan
toʻldirib tashladi. Ovqat tanovul qilinarkan, suhbat
jiddiylashib, soʻzning kalavasi chuvalanmasdan



sugʻ“urila berdi. Xo`ja Afzal Navoiy poytaxtni tark qilgandan soʻng roʻy bergan voqealarni bir-bir ayta boshladi. Podshoh aysh-ishratga, fisq-fujurga boʻlgan
tamoyilini avjga mindirgan. Burchak-burchakda,
kavak-kavakda ilonday toʻlg“anib, yuraklariga yig`ilgan qora gʻazabni qanday boʻshatishning evini topmagan har xil fitnachilar birdan bosh koʻtarganlar.
Devonda va butun mahkamalarda xiyonat, rishvat! zoʻraygan. Davlat jilovini qoʻlga olgan Majididdin
butun yaxshiliklarga ajdahoday olov va zahar purkamoqda. U oʻzini podshohning noibi hisoblaydi.
Navoiyning doʻstlari, yaqinlarigina emas, hatto uning
shoirligini maqtaganlar, adolatiga tan beruvchilar, xayrixohlik koʻrsatuvchilar ham Majididdinning omonsiz
gurzisi ostida qolganlar. Majididdin xazinaga mablagʻ
toʻplash niqobi ostida xalqni talab, yalangʻ“ochlamoqda. Bosh vazirga hamqur boʻlgan ba'zi beklar va har
xil amaldorlar bir yorliq bilan katta yerlar olib,
bogʻlar, oromgohlar bino qilib, tantanali ziyofatlarda,
majlislarda haftalab mayxoʻrlik qiladilar, qimor
o`ynaydilar. Bunday qabih, harom uyalarga bolalarni,
qizlarni keltirib, ularni fahsh, fisq-fijurning sassiq tutuni bilan boʻgʻadilar. Hozir ota-onalar tekisroq bolalarni koʻchaga chiqarmay, kecha-kunduz uylariga
qamab qoʻyadilar.

— Janob Mir,— dedi, nihoyat, xoʻrsinib Xo`ja Afzal. — Hirotdagi mash'oʻ“m hodisalarni aytishdan til
ham choʻchiydi. Oxiri baxayr boʻlsin! Men ollo taologa hazor-hazor shukur qilamenki, yorugʻ yuzingizni
koʻrish yana menga nasib boʻldi. Meni mansabdan
haydaganlaridan keyin jonimga qasd qildilar. Anvoyi
makr-hiyla bilan kunlarimni zaharladilar. Ammo oʻz
qudrati bilan menga jon baxsh etgan tangri yana u
jonni asrab qoldi.

Navoiy dasturxonning uchini barmoqlari bilan
himarib, sukut qildi. Uning koʻzlarida vatan qaygʻusi
yonar edi. Hozir u Hirotda qaynagan toʻlqinlarga tash
' Poraxoʻrlik.




lanib, taqdirning ajoyib oʻyini orqasida salomat qolgan
qadrdon doʻstining bergan ma'lumotlarini koʻkrakni
siqqan g'azab va ruhni qizgʻin temirday kuydirgan
alam bilan bir-bir oʻylab, ma'lum xulosalar chiqarish
bilan mashgʻul edi.

— Doʻstim,— dedi boshini koʻtarib shoir,— siz
degan alamangiz' manzaralarni men quloqqa chatilgan ba'zi xabarlarga suyanib, taxminan tasavvur qilar
edim. Lekin davlat odamlarining razolat balchig`iga
bu qadar botib ketishlarini xayolimga keltirmasdim. Yer surib, ekin ekmoq uchun dehqon boʻlish kerak.
Choʻchqalar tumshuqlari bilan ekinzorlarni oʻpiradilar, xolos! Biz bu ahvolga hech qachon tomoshabin
boʻlib turmaymiz. Yurtning qorongʻi kechasida aql
mash'alini yana baland koʻtarurmiz.

— Biron manfaati tegarmukin? — umidsizlarcha
dedi Xoʻja Afzal.

— Toʻgʻri, ba'zi ma'luqlar nurdan zulmatni ortiq
bilarlar. Masalan, koʻrshapalak uchun hayot tun
kirishi bilan boshlanur. Afsuski, jahonning husni va
koʻrki boʻlgan insonlar orasida zamonimizda shunday
ziyo dushmanlari koʻpdir. Aqlning tantanasi ularni,
kuchli sel yer yuzidagi ahlatlarni surgandek, hayot
maydonidan adamga? sudrar. Binobarin, biz qayerda
boʻlmaylik, yurt uchun aqlning muqaddas olovini
qoʻriqlaymiz. Biz misoli temirchimiz. Zulmning kishanlarini aqlning oʻtxonasida eritib, undan hayot
uchun kerakli asboblar yasarmiz. Doʻstim, metin
e'tiqod kerak!

Xoʻja Afzal hech nima deyishni bilmay qoldi. U
Hirotda koʻrgan uqubatlari soyasida hayotdan bezgandek edi. Yana qayta boshdan Navoiy boshliq oʻz
doʻstlari bilan sobiq vazifalarni bajarishni tasavvur
qilolmasdi. U quvgʻindi Navoiyni ham shu kayfiyatda
deb oʻylar edi. Lekin hozir Navoiyning chuqur
ishonch va qat'iyat bilan aytgan soʻzlari uni qattiq taajjublantirdi. U ichida: «Qamoqdagi sherning g`ayrati

' Qaygʻuli, yoqimsiz.

"Yoʻqlik, oʻlim.




erkinlikdagidan koʻra hadsiz oshibdi!» deb д4о"уфda, keyin Astrobod ishlari haqida soʻradi. Navoiy bu
viloyatning kam-koʻstlari, xalqning eng zarur ehtiyojlari to`gʻrisida qisqa soʻzlab berdi va, nihoyat, kulib
dedi:

— Bu yerning hokimlari, loʻlining chirmandasi
yorilsaya, gardishi maymunga oʻyinchoq boʻladi,
degan mazmunda bema'ni, johilona ishlar bilan
mashgʻul boʻlgan ekanlar, deb gumon qilamen.

Xoʻja Afzal qora, qiygʻoch, kichik koʻzlarini qisib,
«qih-qih« kuldi. Keyin birdan oʻzini tiyib: «Tuzishdan
koʻra koʻproq buzganlar deng», dedi.

— Buzishdan go`yo zavq olganlar, — dedi Navoiy
achchiqlanib. — Ahvol shunday ekan, yana xazinaga
togʻ-togʻ oltin to“plamoqni xayol qiladilar. Astrobod —
savdosi katta shahar, lekin xarob!

Vaqt namozasrga yaqinlashgan edi. Tahorat uchun
oʻrinlaridan turdilar. Xo`ja Afzal tashqariga chiqib,
otini xashakka qo`yishni buyurdi.

Atrofi kattagina, lekin qaramsiz, daraxtlari tartibsiz
oʻsgan . bogʻ bilan aylangan eski qo`ra. Navoiyning
Hirotdagi bogʻlari va koʻshklariga nisbatan juda oddiy
va xunuk koʻrinadi. Lekin Xoʻja Afzal bu taassuroti
haqida Navoiyga indamadi.

Kechki ovqatga Astrobodning ba'zi peshqadam
olimlari va ba'zi mansabdorlari taklif etilgan edi.
Ziyofat koʻngilli oʻtdi.

Ertasi xuftondan keyin Yaqubbekning elchilari tantana bilan kirib kelishdi. Tashqarida otlar kishnashib,
navkar va mulozimlar baqirishib-chaqirishib, butun
qoʻrani jonlantirib yuborishdi.

Yaqubbekning odamlari Navoiy bilan gʻoyat samimiy koʻrishib, sovgʻalarni taqdim etdilar. Bahodirlarcha oddiy, ulugʻvor kiyingan, jangovar turkman yigiti,
muqaddas ishni bajargan kabi, chin ixlos bilan Yaqubbekning maktubini shoirning qoʻliga uzatib, orqaga
tislandi. Navoiy mehmonlarga minnatdorchiligini
bildirib, har birining hol-kayfini ayrim-ayrim soʻrab,
oʻtirishga taklif qildi. Mehmonlar goʻyo oldindan til




biriktirib qoʻyganday taraddudsiz, har qaysilari oʻz rutbalariga muvofiq oʻrinni ishgʻol etdilar.

Navoiy maktubni ichida oʻqirkan, yuzlaridagi quvonch oʻzini koʻrsatib turardi. Bu maktub Yaqubekdan Hirotda olingan ilgarigi nomalarga qaraganda,
yana chuqurroq muhabbat, qadrdonlik tuygʻulari bilan
toʻla edi. Navoiy qogʻozni bukib, tizzasiga qoʻydi-da,
Yaqubbekka boʻlgan minnatdorchiligini bildirdi. Samimiy, jonli suhbat alla-pallagacha davom etdi.

Bir necha kundan soʻng Navoiyning Yaqubbekka
sovgʻ“a-salomlarini olib, mehmonlar joʻnab ketdi. Bir
necha haftagina Navoiyning oldida tun-kun birga
boʻlib, poytaxtda boʻlgan va roʻy berayotgan voqealarni mulohaza qilib, Xo`ja Afzal Makka safari uchun
yoʻlga chiqdi. U avvalgi mavqeda boʻlsa edi, u chogʻ
muqaddas yerlarni ziyorat etish havasi bilan bunchalik
yonmasdi. Tabiiy, Xo`ja Afzal Hirotda ishning oʻngʻalishiga, dushmanlarning taslim boʻlishiga ishonmagani
uchun dilgir edi. Vatanni tark qilishdan oʻzga chorani
tasavvur qila olmasdi. Shuning uchun Navoiy safar
muhlatini orqaga surishni iltimos qilsa-da, u unamadi.

Navoiy yana Astroboddagi tanish-bilishlari bilan
qoldi. U tinmasdan ishladi. Har kun mahkamada
katta-kichik har qanday masalani oʻzi hal qiladi. Shaharliklarni va tumanlardan arz va shikoyatlar uchun
kelganlarni qabul etadi. Qolgan vaqtlarda, aksari
kechalari «Chahor devon» bilan mashgʻul. Hamma
vaqtni ish bilan toʻldirsa ham, ayrim paytlarda oʻz
ahvolini oʻylab, ichi haqsizlikka qarshi gʻazab bilan
toʻladi. Doʻstlardan kelgan xatlar poytaxtda vaziyatning kundan-kun ogʻirlashganidan darak beradi.

Shoir mamlakatda buzugʻliq davri boshlanganiga
har kun yangi dalil va isbotlar koʻrdi. Nima qilish
kerak? Dunyoning hoy-huyidan etak silkib, faqir va
fano yoʻlini tutsinmi? U darveshlarni sevardi. U xonaqohlarda, takyalarda uya qurib, xalqni talagan
xirqapoʻshlarga qanchalik nafrat sezsa, o“z xayolida tasavvur etgan va tarixlarda nodir uchragan haqiqiy
darveshlarga shunchalik muhabbat tuyardi. U darvesh



likni haqiqat ishqi, donolik manbai, deb tushunar edi.
O`qtin-o“qtin koʻngli bu manba qaynagan, allaqanday
sof, nur diyorlariga qanotlanardi. Ammo vatan, xalq
taqdiri falokatlar ostida qolgan paytda, goʻshanishinlik'ni bir gunoh deb bilar edi.

Shoir ba'zan soatlarcha yolgʻiz oʻzi o`yga choʻmib,
mamlakat koʻkiga choʻkkan buzugʻliq bulutlarini qanday quvish masalasi ustida turli yoʻllar axtarar edi.
Hirotdan, mamlakatning qalbidan uzoqda, har nav
josuslar bilan oʻralgan bir holda, u nima qilishi mumkin? Haqiqat ovozini baland qo`yay, taxtdagilar eshitmasa yoki eshitkulari kelmasa, bu sadolarga chanqoq
koʻngillar yo“q emas, deb ishonadi. Davlatni mustahkamlash, mamlakatni obod, xalqni shod qilmoq uchun
zarur boʻlgan dasturlar haqida mulohaza yuritadi. Toʻgʻriligiga aslo shubha qilmagan, ming bir mushkulotga,
monelarga qaramasdan, oʻzi bir vaqtlar amalga
oshirishga jahdu jadal etgan siyosiy aqidalarni yana
chuqur oʻylab chiqadi. Podshohdan boshlab mahalla
qorovuligacha har mansabdorning vazifasi, faoliyati,
axloqi nimadan iborat boʻlishini ipidan ninasiga qadar belgilaydi. Haqiqat va adolatning muazam ohangini tashkil etishi kerak boʻlgan bu fikrlarini qunt bilan
yozib, ayrim maktublarda Hirotga yuborishga kirishadi.

Goho shoirni go“yo uyqu bosgandek, charchogʻliq
egallab oladi. U musiqiy tinglaydi yo oʻzi chaladi.
Yoki qalamni olib, ilhomning shafaqday sof, rangorang bulutlariga oʻraladida, togʻlarda orombaxsh
uyqudan tong yellari bilan uygʻongan kishidek, oʻzini
yengil sezadi.

Yigirma uchinchi bob

I
Hovlida yenglarini tirsakkacha shimarib, koʻylak
yoqasini oppoq oʻzimizga tushirib, bosh yuvib oʻtirgan
Dildorning tepasiga Arslonqul kelib: «Qani, tez boʻl!
"Tarki dunyo qilib, odamlardan uzoq yashash.




Masallugʻni qayerga qoʻyay?» dedida, ikki qoʻltigʻida
bozordan keltirgan tugunlarini koʻrsatdi. Xotini tim
qora, oftobda allaqanday tovlanib «yaltiragan silliq sochlaridan barmoqlari bilan suvni silqitib, eriga qaradi:

— Axir, hali vaqt erta-ku.

— Mehmonlarni erta bilan bozor ketishda aytganmen. Namozi jum'adan chiqib toʻgʻri biznikiga kelishadi.

— Oshxonaga qoʻying. Go`shtni mo`lroq oldingizmi? Mehmonlaringiz — nozik odamlar. Unaqamunaqa taom bilan kuzatish uyat boʻladi, — dedi-da,
durdek tishlarini yarqiratib kuldi Dildor.

Arslonqul oshxona tomon qayrilarkan: «Shuncha
ta'riflarini qilsam ham haligacha ularning fe'lidan bexabarsen. Bir tovoq atalamizni bir tovoq ilik deb
biladigan odamlar», dedi.

Katak-katak boʻz ko`ylak kiygan toʻrt yashar
Oynisa ayvondan pildirab tushib, dadasining orqasidan yugurdi: «Dada, halvo bering!» Arslonqul oshxonada tugunlarning birini ochib, qizchasiga bir kesim
halvo berdi. Keyin xaltadagi piyozdan etagiga toʻkib,
oshxona yonida oʻtin yorish uchun ishlatiladigan
to'nkaga oʻtirib, piyoz archa boshladi. Bukun u
odatdagidan koʻra xursand... Past ovoz bilan, oʻzicha,
qurama ashulalar ham aytib qoʻyadi. Bahor quyoshi
uning keng, irodali peshonasida jim-jim yaltiraydi.
Hovlidagi olucha oppoq koʻrkam gulda. Tomlarda
bolalar, hatto koʻkragi bilinib qolgan durkun-durkun
qizlar toʻda-to“da boʻlishib oʻynashib yuradilar,
jarangli ovoz bilan shoʻx qoʻshiqlar aytadilar.

Arslonqul bir vaqtlar Dildor bilan topishgandan
keyin, oʻz qishlogʻiga qaytmagan edi. Bir necha yil
Hirotda yashab, uning achchiq-chuchugini totib, tanish-bilish orttirgan shaharni tark etish ogʻirdek tuyuldi. Dildor, uning hasratida oʻrtangan buvisi va dadasi
oʻlib ketganini eshitib, erining qaroriga tamom 40"
shildi. Buning ustiga, Arslonqulning xolasi — Zubayda
kampir ham ularni qoʻldan chiqarishni istamagandi:
«Peshonamga xudo farzand nasib qilmadi. Endi uy



joyga ega boʻlinglar. Chol-kampirni koʻminglar.
Bizdan keyin chirogʻimizni yoqib oʻ`tirsangiz, arvohimiz xursand boʻladi», deb yalingan edi.

Baquvvat, har hunarga qiziqqan Arslonqul uchun
katta shaharda har xil ish topilib turardi. Bundan
tashqari, Dildor yaxshi chevarlardan biri hisoblanib,
kiyim-kechakka zeb beradigan nozik oilalarning kiyimlarini tikar edi. Shuning uchun er-xotin, qoʻsh
hoʻkiz bo`lganlaridan, qattiq ehtiyojlarga hali duch
kelmaganlar. Uzoq va achchiq ayriliqdan soʻng, ehtimoldan tashqari qiyinchiliklar orqasida topishganlaridan, ularning yuraklari shunday yaqin ediki, ular birbirlariga biron ortiqcha soʻz aytishdan qoʻrqardilar.
Ularning hayotlari qoʻni-qoʻshnilar uchun ermak edi.
Xotinlar: «Hazrat Ali bilan bibi Fotima ham bir-birlarini bunday siylamagandirlar», deb qoʻyishardi. Mana, hozir ular bir qiz va bir oʻgʻilning ota-onalari.
Bundan bir necha kun burun oʻgʻilcha dumalabsumalab atak-chechak qila boshladi. Kecha Dildor
qoʻshni xotinlarni yigʻib, toʻycha qilib berdi: kampir
qoʻgʻ“urmoch qovurdi. Qozonda patirlagan qoʻg'urmochni qoʻllarining kuyishiga qaramay, hovuchlabhovuchlab olib, bolaning ustidan sochdilar, uning
semiz, tiqmachoqday oyoqlari orasidan, maxsus yopilgan, piyolaning tagiday kichkina kulchalarni yumalatib oʻtkazdilar. Boʻzchi qoʻshninikiga charx yigirish
uchun yigʻilgan qizlar devor oshib tushib, bir zumda
uyni qiy-chuv bilan, o`yin-kulgi bilan toʻldirib, Dildorni benihoyat xursand qildilar. Bugun esa Arslonqul
oʻz gali bilan, nihoyati ikki mehmon — Sultonmurod
bilan Zayniddinni uyga taklif qilgan edi.

Dildor sochini kampirga nari-beri oʻrdirib, bolasini
emizib, erining yoniga keldi. «Piyozni koʻproq toʻgʻrang, manti qilamen», deb oshxonaga kirdi. Tugunlardagi goʻsht-yogʻni, meva-chevalarni bir-bir koʻzdan
kechirib, chamalab, yana chiqdi. Arslonqul piyoz hididan yoshlangan koʻzlarini yeng uchi bilan artib, unga
qaradi. Dildorning yuzida mamnunlikni sezib, jilmayib dedi: «Oz emasmi, jonim?».




— Yoʻq, naq koʻnglimdagidek...— javob berdi Xotin.

— Ey, ularga jonimni bagʻishlasam ham oz, —
salmoqlanib gapira boshladi Arslonqul. — Senga
nimasini gapiramen, hammasi oʻzingga ayon.

— Oʻgʻlimiz ham Sultonmuroddek olim boʻlsin! —
dedi samimiyat bilan Dildor.

— Aqlning xazinasi-da, — boshini ishora qilib dedi
Arslonqul. — Bir vaqtlar qaysi bir mamlakatdan, qaysi
edi, ha, Rumdan, oti esimda yoʻq, Chalabiy degan
zoʻr olim kelgan ekan. Hirotdagi madrasalarda darsgoʻylik qiladigan jamiki olimlar bir tomon, haligi olim
yolgʻiz oʻzi bir tomon boʻlib, masala talashibdi.
Chalabiy dam osmondagi yulduzlardan gap ocharmish, dam qarasangiz, allaqaysi zamonda oʻtgan
Aflotun hakim toʻgʻrisida gapirarmish, dam Qur'ondan oyatlarni qatorlashtirib tashlarmish. Dam yerni
oʻlchash toʻgʻrisida masalaxonlik qilarmish. «Qani,
hammasiga javob beringlar!» Biznikilar ba'zisiga toʻla
javob berishibdi, ba'zisini yarimta-yurimta qilib qo`ya
qolishibdi. Ba'zi yoʻgʻon masalalarga kelganda, guldirashib, o`hu-uhu qilib, boshlarini qashib, «sen javob
ber», deb bir-birlarini imlashib, turtishib, xullas kaJom, mot boʻlishibdi-da.

— Sultonmurod ham mot boʻlibdimi? — hayajonlanib soʻradi Dildor.

— E, jonim, gapning eng shirin joyiga kelganda
kesasenmi-ya! Yoʻq, Sultonmurod nima uchundir
hammadan keyin kelibdi. Oʻzi tortinchoqroq-da,
«xoʻsh» degandan keyin u olimning qarshisiga tiz
choʻkib olibdi. — Shu vaqtda Arslonqul pichoqni
uloqtirib, etagini qoqib oʻrnidan turib ketdi. — Hamma churq etmasdan, koʻzini yerga qadagan emish.
Chalabiy deganimiz uni nazar-pisand qilmasdan,
gaplashgisi kelmabdi. Ana shunda Sultonmurod birikkita g“alati-g“alati masalani koʻndalang qilibdi-ku. Bu
narsa Chalabiyning qitiq patiga tegib, tilni olovday
kuydiradigan masalalar undan ham chiqaveribdi.
Bora-bora, bafarmoni xudo, tortishuv shunday qizib




ketibdiki, Havzi Mohiyonda Pahlavoni Olam! bilan
Molon Pahlavon”ning kurashini uning oldida bir
oʻyinchoq, deya ber!

— Oxirida kim yengibdi? — sabrsizlanib soʻradi
Dildor.

— Oxiri Chalabiy deganimiz, xuddi mushukning
changalidan qochib qolgan sichqonday, kovak qidiribdi! — dedi-da Arslonqul shunday qiziq bir harakat
qildiki, Dildor beixtiyor xaxolab kulib yubordi.

Ayvonda xamir yoyish bilan ovora boʻlgan kampir
koyigan ovoz bilan qichqirdi: «Nima hangoma?
Qiymangni qilmaysanmi, bolam!»

Namozi jum'adan keyin Arslonqul Sultonmurodni
kutib oldi. Hovlida yumush qilib yurgan Dildor uzoqdan boshini bir oz egib: «Assalom», dedi-da, allanechuk uyalib, koʻzlarini yerga tikdi. Dildor olimning
bukun vaziyatida bundan ilgari ikki marta sezgan
oʻzgarishni koʻrdi. Birinchi marta Toʻgʻonbek hujraga
boshlab kirganda (buni Dildor keyin eslagan edi),
ikkinchi marta zindondan qutulgan chogʻda ham
xuddi shunday holni sezgan edi. Yana hozir unda ayni
holat... Koʻz ochib yumguncha uning boshidan bir
fikr oʻtdi: «Nahotki koʻngli menda boʻlsa!»

Sultonmurod titrak ovoz bilan «Salomatmisiz,
singlim, koʻp yashang», deb bir zumda oyoqlari
tamom majolsizlangandek, kalovlanib, Arslonqul
boshlagan xonaga kirdi. Uning baxtiga, haytovur,
Asrlonqul xona ichiga kirmasdan, eshikda turib:
«Marhamat qiling, taqsir, marhamat», deb oʻzi bir
zumda koʻzdan yoʻqoldi. Sultonmurod katta sallani
olib, peshonasidan sovuq terini artdi va ichdan kelgan
bir xoʻrsinish bilan chuqur soʻlish oldi. Yurak hovliqishini iroda bilan bosishga tirishdi.

Ruhi qanday qilib iztirob chekmasin! Yillar Dildorning husnini yana kamolga yetkazgan. U toʻlishgan.
Qaddi-qomati rasolangan, yuzi va butun siymosi
koʻrkam jiddiylik kasb etgan. Sultonmurod bu sifat
' Muhammad Said Pahlavon — Navoiyning doʻsti.
? Husayn Boyqaroning pahlavonlaridan.




larni bir on ichida, koʻz tushishi bilanoq, his etgan
edi. Dildorning uyida tanho oʻtirib, shipga, devorlarga, katta tokchalardagi roʻzgʻor asboblariga bir-bir
razm soldi. Eng oddiy narsalar uning koʻziga allaqanday mo'jizali boʻlib tuyuldi. Birdan boshi, beixtiyor
ravishda, qiya ochiq darichaga oʻgirildi. Hovlida hech
kimni koʻrmadi. Lekin darrov u ichida: «Adab, saf
vat!»! dedi-da, o“z ruhining zaifligi uchun oʻzini koyiy boshladi.

Sultonmurod ishqni oliylashtirib, dastlab oʻzining
baxtsiz muhabbatiga oʻlguncha sodiq qolmoqqa qaror
qilgan edi. Keyin doʻsti Zayniddinning qistovi bilan va
mashg'ulotlariga turmushning ikir-chikiri monelik qilmasin, degan mulohaza bilan bu fikrdan voz kechishga majbur boʻldi. U oʻzining ilmiy obroʻsi orqasida
Hirotning moldor oilalarining goʻzal satang qizlariga
yoki ulamo va fuzalo oilalarining oʻqimishli, tarbiyali, shoira qizlariga qulaylik bilan uylanishi mumkin
boʻlsa ham, lekin hayotning bunday muhim hodisasiga yurak bilan kirishmaganidan, kimsasiz, sodda yetim
bir qizni ikki yil burun «bir qoshiq suv bilan» nikoh
qilib oldi.

Xursandlikdan uchib qoʻngan Arslonqul dasturxon
yozdi. Dildor tong qorongʻisida hafsala bilan yopgan
nonlarni qalashtirib tashladi. Nonni ushatib: «Marhamat», derkan, Zayniddinning kechikkanligiga taassufini bildirdi. Sultonmurod endi oʻzini xiyla tutib olib:
«Bilasizku, har qadamda yor-oshnasi bor, biron joyda
suhbatdadir», dedi.

Katta olim bilan sodda yigit har qachon uchrashsalar, bir-birlariga yaqin til topar, oddiy mavzularda
maroqli suhbatlashar edilar.

— Mehmonni laziz ovqatlar bilangina emas, shirin
latifalar bilan ham kutmoq kerak, — dedi kulib Sultonmurod.

— Ovqat darvozasi bilan soʻz darvozasi bitta!
Ochib yuboring, taqsir.

"Ravshanlik (muh.).




Hirotning rang-barang hayotida shu kunlarda yuz
bergan qiziq voqea-hodisalar haqida gangur-gungur
soʻz ketdi. Havzi Mohiyonda iroqlik qalandar bilan
Hirot avboshlaridan Xalilning tayoq urishmasi, ularga
podshohning in'omlari; Muhammad Said Pahlavon
Hirotga yaqinda kelishi kutilgan mashhur pahlavon
bilan kurashga solish uchun oʻzining oʻn yetti yoshli
jiyanini gushtigirlik ilmi asosida qanday qilib tayyorlayotgani; Hirot hunarmandlari bu yil xalqqa koʻrsatish uchun ajoyib bir shisha yasab, unga har nav rasmlar ishlaganlari va hokazo toʻgʻrisidagi gaplarning hali
keti uzilmagan ediki, Zayniddin yetib keldi. Katta
Hirotning, ayniqsa, kibor doiralarida roʻy beruvchi
sirli, rangin hikoyalardan eshitmoq niyatida Zayniddinga quloq osdilar. U, o“z odatiga qarshi, soʻzga qiziqsinmadi. Mashhur Sultonali Qilqalam" yozgan bir
necha yangi kitoblarni koʻrganligi va ular xattotlik tarixida hech bir erishilmagan mislsiz san'at namunalari
ekanini san'atkorning samimiyati va zavqi, vuqufi
bilan Sultonmurodga tasvirlab berdi. Keyin qora,
koʻrkam, moylangandek yiltiragan moʻylabining uchini, katta Badaxshon aqiqi bilan yongan uzukli barmoqlari bilan burab jim boʻldi. Sultonmurod jiddiy,
yirik, oʻtkir koʻzlari bilan doʻstiga zimdan tikilib, uni
tashvishga solgan bir dardni sezdi.

— Xattotlikda Sultonali, rasmda ustod Behzod,
shubhasiz, zamonning xudo bergan iste'dodlaridir, —
dedi Sultonmurod qoshlarini chimirib, oʻz-oʻziga
soʻzlagandek. — Filhaqiqat, ular abadiy asarlar ijod
qilmoqdalar. Lekin sening qalaming goho-goho shunday sehriy quvvat kasb etadiki, men shu qalamni
qog`oz ustida inson qoʻli tebratganmi, deb hayron
qolamen.

Zayniddin lablarini tishlab, qattiq nazar tashladi.

— Meni yupantirmoqchimisen? Nimalar soʻzlamoqdasen?

— Yoʻq, aslo! Men oʻz mulohazamni soʻzlaymen.

' Mashhur xattotning laqabi.



Isbot va dalil hojatmi, chaqiring yurtning san'atkorlarini! — dedi keskinlik bilan Sultonmurod va, xuddi
munozaraga g`ayrati toshib ketganday, oʻrnidan bir
chayqalib qoʻydi. Zayniddin kulib yubordi.

— Soddasen, oq koʻngilsen, kechirilmas darajada
beparvosen, alalxusus, oʻz shaxsingga doir masalalarda
beparvoliging haddidan oshadi. Men, chinnin aytaymi, shunga xafamen.

Sultonmurod oʻylab, yelkasini qoqib, dedi:

— Beparvolik emas, doʻstim, men ajoyib ul-maxluqotlar bilan muboraza olib borishni oʻzimga loyiq
ko'rmaymen. Oʻzing bir nafas mantiqi tom bilan
oʻylab koʻr: kim u, mavlono Shahobiddin? Mening
har bir talabam unga dars bera olur. Orqa-oʻngimdan
hasad qilsa, gunohi oʻziga.

— Axir, senga gʻoyat vahim gunohlar ortmoqchilar, oddiy hasad emas, — dedi kuyunib Zayniddin.

Sultonmurod «nima boʻlsa boʻlar», degandek qoʻlini silkib, sukut qildi. Zayniddin, uni mufsid fikr1аг tarqatishda ayblamoqchi ekanlarini, mavlono
Shahobiddin oʻziga oʻxshash bir necha nimcha olim,
nimcha mullolarni uyushtirib, har yerda igʻvo tarqatib
yurgani, agar Sultonmurod bu kun-erta oʻz dushmanlarining yoʻliga sad chekmasa, behudaga biron falokat
ostida qolishi mumkinligini soʻzladi. Sultonmurod birdan tutoqdi. Uning dushmanlari tarqatgan bo`htonlar,
goʻyo ilonday, uning yuragini chaqib olgan edi.

— Ig'vo! — dedi qichqirib Sultonmurod. —
Ilmning, falsafaning haqiqiy durdonalarini bular mufsid fikrlar, desinlar! Men ulumi diniya? bilan bir qatorda mantiq, hisob, falakiyot, falsafa kabi inson zakosining muqaddas mash'allari bilan talabalarimning
koʻngillarini tanvir etamen”. Koshki bu narsalar
Qur'on tilovat qilganday oson boʻlsa! Yuzlarcha kitoblarni koʻrmoq, turli olimlarning fikrlarini tahlil

' Zararli, buzuq fikrlar.
"Diniy ilmlar.
# Nurlantiraman.




etmoq, qiyos qilmoq, sahv-xatolarini tuzatmoq — bu
ishlar umrning egovidir. Lekin men ilm oshiqi
boʻlganimdan chidaymen. Bular boʻlmasa, tahsilning,
madrasaning ne hojati bor? Yana men Navoiy hazratlarining madrasalarida dars berurmen. Nafaqai naqdni
ul janobning vaqflaridan olurmen. Talabalarga qaysi
ilmlardan qay darajada o“tmoqni Navoiyning oʻzlari
koʻrsatib bergan edilar. Bu qanday tuhmat!

— Zamona! Hamma illat shunda, — dedi Zayniddin qoʻlini tizzasiga urib. — Sen va yana bir necha
haqiqiy olimlar Navoiy koʻrsatgan tartib va jadval
bilan ish qilursiz. Asarlaringizni uning muborak nomiga bag'ʻishlaysiz. Har munosabat bilan Navoiyning
fikrlarini ilgari surib, unga tarafdorlik qilursiz. Siyosatning shatranj taxtasida Shahobiddinlar yolgʻiz piyodadur. Orqada qudratli donalar borki, qazo va kadar
singari beomondirlar.

Koʻzlarini moʻltillatib, peshonasini burishtirib, diqqat bilan gapga quloq solgan Arslonqul mehmonlarga
qarab dedi:

— Navoiy ketdi — Hirotdan fayz-putur ketdi. Allaqachon fotiha oʻqib qoʻyganmen bu shaharga ham,
toju taxtiga ham... Na dehqonda, na hunar ahlida
huzur-halovat qoldi. To Navoiyning oʻzi kelib, ishni
qoʻlga olmasa, hozirgi hokimlarning dastidan xalqning
na noni butun, na joni salomat...

Sultonmurod bilan Zayniddin kulib, koʻzlari bilan
imlashib, yigitning soʻzini ma'qulladilar. Zayniddin
saroy tevaragida, vazirlar orasida Navoiyga qarshi fitnalarning borgan sari avj olganini soʻzlab, shoirning
hali-beri qaytishiga shubha bildirdi. Arslonqul dardi
ichiga sig'maganday, «uh» tortib oʻrnidan turdi.
Sultonmurod uzoq zamon xomush oʻtirdi. Nihoyat,
uni beparvolikda ayblagan doʻstiga murojaat etib,
undan yoʻl-yoʻriq koʻrsatishni iltimos qildi.

— Majididdinning huzuriga bor, haqingda boʻlgan
tuhmatlardan uni ogohlantir. Ha, kechikmasdan,
balki shu bugun murojaat et! — dedi Zayniddin
ta'kidlovchi ohang bilan.



— Men haqsizlikdan bo`riga shikoyat qilayinmi?
Bunda qanday ma'no bor? Vallohi, tushunmaymen!

— Majididdin bilsinki, u o“z kirdikorilarini, garchi
g'oyat ustalik bilan xaspoʻsh qilishga intilsa ham, oʻz
iflosligini odamlardan yashirolmaydi. Mavlono
Shahobiddin ustida aytgan har bir haqiqiy soʻzing
Majididdinning oʻziga tosh boʻlib tegaveradi.

Sultonmurod dastlab taraddudlanib, ba'zi qiyinchiliklarni koʻrsatsa-da, keyin bu taklifni qabul qildi.
Bukun kechqurun uning uyiga borishga qaror berib,
bu ish bilan bogʻlangan ba'zi jihatlar haqida
Zayniddin bilan uzoq fikr olishdi.

Arslonqul! katta bir laganda usti qatiqli, murchli
manti olib kirib, oʻrtaga qoʻydi. Keyin tokchadan ikkita kattagina sopol shishani olib «daf savdo uchun»,
deb qizil tiniq mayni qulqullatib, kichik, ixcham piyolalarga quydi. Sultonmurod piyolani og`ziga olib
bordi-da, birdan boshini koʻtarib oʻqidi:

May xo'rdanu shod budan oyini man ast,
Forig“ budan zi kufru din, dini man ast.
Guftam ba arusi dahr kobini tu chist?
Gufto dili xurrami tu kobini man ast.

Keyin Arslonqulga ma'nosini tushuntirdi. Unga
juda yoqdi: «Maydan ham totli soʻzlar ekan-ku”, deb
tebrandi. Uchovlari xursandlik bilan piyolalarni
boʻshatdilar-da, yemoqqa boshladilar. May oʻtkir edi.
Yana bir piyoladan ichilgach, odatda oz ichadigan
Sultonmurodning yuzlari qizarib, koʻzlari yona boshladi. Undan tashqari, vazirning qoshiga boradigan
boʻlgani uchun uni ortiq qistamadilar. Zayniddin bilan Arslonqul yana ikki piyoladan ichishdi. Sultonmurod tinmasdan Xayyomning eng goʻzal ruboiylarini
oʻqib, ma'nolarini ajoyib ustalik, chechanlik bilan
izohlashga boshladi. Mayga doir yana bir koʻp arabiy,
forsiy, turkiy goʻzal baytlar, ruboiylarni qatorlashtirib

'Ma'nosi: Mening yoʻlim, maslagim may ichish va shodlanishdir; diniy
ishlardan uzoq turmoq mening dinimdir. Kelinga oʻxshash dunyodan: «Sening qalining nima?» deb soʻradim. U: «Mening qalinim sening qayg'usiz shod ko`nglingdir»,
deb javob berdi.



tashladi. Zayniddin qiziq latifalar soʻzladi. Ayniqsa,
mudarris mavlono Fasihiddin haqidagi hikoyasi uzoq
va qattiq kuldirdi. Mavlono Fasihiddin bir kecha
nuqul o`spirinlar bilan may bazmi tuzibdi. Xiyla may
ichishib, musiqiy avjga chiqib, jon olgʻich qoʻshiqlar
yangrab, bazm dolig“uliga yetganda, shishalarda may
qolmaganligi bilinibdi. Qoq yarim kecha; shu vaqtda
bazmni sovutmasdan, chetdan may topib kelishning
iloji yoʻq. Bazmchilar shishalar tagidagi quyqumni
suzmoqqa qaror qiladilar. Shu pallada mast-alast
shavqqa toʻlgan mavlono Fasihiddin koʻrkam oppoq
soqolini tutamlab, yoshlarga shunday debdi: «Men bu
soqolimni qancha-qancha yillardan buyon har kun
necha mahal sobun bilan yuvib, tarab kelamen. Agar
bu soqol shu onda korimga yaramasa, sassiq alafdek
yulib tashlaganim yaxshi. Qani, yigitchalar, yerga
idish qoʻyib, may quyqumini soqolim bilan suzinglar!»
Majlis ahli bir-birlarini quchoqlab, mast suron koʻtarib, mudarrisning oppoq soqolida mayni suzadilar!

Bu hikoya qoʻzg“agan davomli kulgudan goʻyo
charchagandek, bir nafas sukut, soʻlish oldilar. Keyin
Zayniddin qaydandir tanbur toptirib, qizlarnikidek
nozik, chaqqon barmoqlari bilan chertdi; ishqqa,
hijronga doir chuqur hazin ashula aytdi. Har bir soʻz
Sultonmurodning yuragiga choʻgʻdek yopishardi. U
sadolarning dardli, sevguchi ruh uchun shirin sehriga
berilib, boshini qoʻllari orasiga oldi-da, jim qotdi. Kuy
bitgach, doʻstiga chuqur qaygʻu ifodalagan bir nazar
tashladi. Zayniddin olimning yurak sirini payqadi
shekilli, tanburni devorga tirab qoʻya qoldi.

Kun xiyla oqqandan soʻng mehmonlar Arslonqulga
minnatdorlik bildirib, uning oʻgʻilchasiga yaxshi tilaklar bayon qilib, oʻrinlaridan turdilar. Zayniddin oʻz
uyiga joʻnadi.

Sultonmurod vazir bilan boʻlajak muloqotini oʻzicha tasavvur qilib, Hirotning shimol tomoniga qarab,
dadil yurib ketdi. Tor koʻchalardan keng yoʻlga chiqdi. Jum'a boʻlganidan hamma yoqda odam qalin. Bir
necha navkarlar qilichlarini yalangʻochlab, sharobxo



nada mast boʻlib, xanjarbozlik qilgan avboshlarni olib
ketmoqdalar. Ularning ketidan bolalar va tekin
tomoshaga oʻch boʻlgan katta-katta odamlar oʻzaro
qichqirishib, birini yoqlab, birini qoralab sudralib bormoqdalar. Zaryoqa toʻnli, olifta etik kiygan bekzodalar goʻzal turkman otlarini gijinglatib daladan, chavgon oʻyinidan qaytadilar. Hirotning faqirlari uchtato`rttadan boʻlib, endigina murgʻak barglar chiqargan
va quyoshda shaffof yashillangan daraxtlar ostida, xiyobonlar boʻylab machchoyi sayil qilib yuradilar.
Uzoqda azamat qoʻrgʻonlarning kunguralari, baland
minoralarning xilma-xil olovlangan naqshlari, bogʻchalar orasida ajoyib ruhafzo koʻshklar, koshonalar
ham bir-birining ustiga mingandek, chaplashib ketgan
past, buzuq-yoriq, qingʻir-qiyshiq faqir uylar, egar-jabduqlari kumush bilan ishlangan tulpor otlar, kir
toʻqimli oriq-tiriq eshaklar, kimxob jomalar va yamoqyasqoq olacha yaxtaklar hayotning qurama manzarasini tashkil etardi.

Sultonmurod noib us-sultonning yangi bogʻiga
yetib, navkarlar, mulozimlar qaynagan darvozada toʻxtadi. Sinovchi nazarlar, burun va yuzlarning sezilarsezilmas, qiyshayishlari ta'siri ostida sodda olim iymanib, bir lahza tili qotdi. Ichida Zayniddinni koyib ham
qoʻydi. Nihoyat, oʻzini kulunch ahvoldan qutqarishga
jasoratlandi. Aft-boshi, kiyimi va oʻzini tutishi bilan bu
yerdagilarning boshligʻi ekani koʻrinib turgan bahaybat bir yigitga murojaat qildi:

— Majididdin Muhammad janoblariga muloqot
niyatida kelmish edim. Marhamat qilib, meni ul zotning oliy huzurlariga boshlasangiz.

— Kimligingizni bildiringiz. Men harakat qilib
koʻray. Toleingiz boʻlsa... — dedi mulozim beparvolik
bilan qayoqqadir qarab.

Sultonmurod ismini va «Ixlosiya«dagi mavqei ham
vazifasini aytdi. Mulozim, goʻyo tegajaklik qilganday,
navkarlar bilan bir necha vaqt gap sotishib, uni-buni
surishtirib, keyin yumush bilan kelgan ikki sipohini
boshlab ichkari kirib ketdi.




Мшойтдап hadeguncha darak yoʻq. Sultonmurodning madrasa ahliga xos boʻlgan gʻalati tajangligi tutib, u yoq-bu yoqqa yurib turganda, orqasida
shahzodalarning xos yigitlaricha kiyingan ikkita
xushroʻy yigitni ergashtirib, otlarda Toʻgʻonbek chaqmoqday yetib keldi. Navkarlar hansiragan otlarning
jilovidan tutdilar. Toʻg“onbek chavandozlarcha chaqqonlik bilan otdan tushib, qizargan koʻzlarini Sultonmurodga tikdi-da, birdan tirjaydi.

— Bu yerlarda ne qilib yuribsiz, maxdum?

Sultonmurod rasmiy odobga rioya qilib, Toʻgʻonbek sari ildam yurib bordi va uning temirday mahkam, dagʻal qoʻllarini siqdi-da, o“z muddaosini soʻzladi.

— Yuring biz bilan. Men sizning ilmingizni bilamen. Eski qo`ldoshlarimdansiz, — dedi shirakayflik
bilan Toʻgʻonbek.

Ular ichkari yurarkan, navkarlar, mulozimlar chetlanib, ta'zim qildilar. Sultonmurodning koʻziga katta
bogʻ ochildi. Toʻgʻ“onbek uni bahor nafasi bilan yangi
uygʻongan gulzorlar, muntazamligi, tozaligi, latofati
bilan goʻyo xayoliy kabi koʻringan sarvzorlardan olib
yurdi. Unda-bunda daraxtlar orasida katta oyna
doiralari bilan jim-jim yiltiragan hovuzlar uchrarkan,
Sultonmurod beixtiyor suqlanib, qarab qolardi.
Toʻg'onbek qoʻlini silkib: «Baxmalday qip-qizil may
bilan toʻla hovuzlarni koʻring va taajjublaning... Mana
bu kecha shahzodam Muzaffar Mirzoning majlisida
hovuzdan sharob ichdik. Oxirida, bir-ikki to`ymag“urni uloqtirdik, mayda cho“mildi», dedi. Doira shaklida yangi katta gulzorga chiqqanlarida, qarshida ikki
qabatli zangin bahovo bino gavdalandi. Toʻg“onbek
toʻxtadi va binoni koʻrsatib: «Hech tortinmasdan
kiravering, albatta, qabul qilurlar», deb qoʻl uchi bilan
xayrlashib, boshqa tomonga burilib ketdi. Sultonmurod bino ichiga kirib, qimmatbaho oynaday silliq tosh
bilan qoplangan toʻgarak sahnda toʻxtadi. Bu sahnning toʻrt tarafidagi oltin halli eshiklar orqali xonalarga kirilar edi. Shu vaqtda soʻl yoqdagi eshikdan




haligi devqomat mulozim chiqib, toʻrdagi eng zangin
eshikka ishorat qildi.

Sultonmurod oʻzini qator darichalari boqqa qaragan katta, chor burchak xonada koʻrdi. Toʻrda sirti
xitoyi shohilar bilan qoplangan toʻshakda, vazirlarga
xos kiyimda chordana qurib oʻtirgan Majididdin
Muhammad, goʻyo oyogʻini oʻpishga tayyor bir xokisor muridni qabul qilgan kibrli eshonday, pinagini
buzmasdan qarshilab, Sultonmurodga qoʻl uchini
uzatdi. Sultonmurod ruxsat tilab, ancha pastga, devor
tagiga tiz choʻkdi. Bu xona anvoi qimmatli buyumlar
bilan shunday muzayyan ediki, tashqi bezaklarga, boylikka e'tibor bermaydigan olimning koʻzlari ham beixtiyor jovdirab ketdi. «Bu xona uchun yolgʻiz oltin taxt
yetishmaydi», — oʻyladi ichida u. Keyin sun'iy bir
yoʻtalib, vaqtsiz kelib, zoti oliyning muborak koʻngillariga aziyat yetkizganini soʻzlab, uzr tiladi. Majididdin yirik marvaridlardan tizilgan tasbehini barmoqlari orasida oʻynab, odatdagi asabiyligi, kibri bilan
poʻng£ʻilladi:

— Muddaongizni bayon qiling!

Sultonmurod oʻzi toʻgʻrisida ba'zi kimsalar tomonidan noxush gaplar tarqatilganini, bularning tamoman ma'nosiz boʻhton ekanini, boʻhtonchilar bilan
uning orasida hech qanday xusumat va adovat yoʻqligini bildirmoq uchun kelganini soʻzladi.

— Bizga nima aloqasi bor?— zaharxanda bilan
dedi Majididdin.— Aybsiz yolgʻiz parvardigordir. Modomiki, haqqingizda shu qabilda soʻz yurur ekan,
albatta, behuda boʻlmasa kerak, deb oʻylaymen. Tolibi
ilmlarning koʻngillariga qanday fikrlarni talqin etmoqdasiz — bu savolni bir karra oʻzingiz mulohaza qildingizmi?

Sultonmurod oʻz doʻstining xavfsiragani oʻrinli
ekaniga endi tamoman ishondi. Haqiqatni ochib tashlashga qaror qildi:

— Zoti oliylari, men johillarning qoʻlida behuda
qurbon boʻlmoq istamaymen,— dedi u dadillik bilan.— Modomiki, men talabalarimga talqin etgan fikr



lardan hatto siz shubhalanur ekansiz, ahvolimning jiddiyligi ravshandir. Men sizni adolatga chaqiramen.
Zeroki, hayotning nash'u namosi adolat nuriga Бор liq boʻlganidek, insonning kamolot darajasi ham
adolat bilan oʻlchanur! — dedi-da, oʻzi koʻp yillardan
buyon qanday ilmlar bilan mashgʻul bo`lgani va talabalarga qanday ilmlardan dars berayotgani va Yunonda, Arabda, Eronda, Hindda qanday buyuk olimlar,
hakimlar bu fikr javharlariga oʻz umrlarini sarf qilganliklari va hokazo haqida batafsil soʻzlab ketdi. Nihoyat, gʻazabiga chidayolmasdan, qichqirib, dedi: —
Jaholatning timsoli mujassami boʻlgan Shahobiddinlar
ilm daraxtining ildiziga tushgan muzir' hasharotlardan
boshqa narsa emaslar. Unday tufaylilar”ni bitirmoq
kerak edi, afsus, ming afsuski, ular urchimoqdalar,
qudrat kasb etmoqdalar. Odamlarga oʻz zaharlarini
oltin kosalarga solib, bol, deb tutmoqdalar. Lekin
haqiqat loyamut'dir. Shahobiddin kabi jinoyatkorlar
tarix oldida, nasllarning pok vijdoni oldida yuzlari
qora, sharmandai sharmisor boʻlurlar.

Majididdinning rangi oqardi. Koʻzlarida allaqanday yomon ifoda jilvalandi. Moshkichiri soqolini silabsilab, tasbehiga tikilib qoldi. Sultonmurod, gapi unga
qattiq tekkaniga ishondi. Ichida xursand boʻldi. Devorga suyalib, yengillanib, xoʻrsindi.

— Maxdum, siz qayerda va kim huzurida ekaningizni yaxshi idrok etishingiz lozim edi, — dedi achchiq bilan Majididdin.

— Kamina adab doirasidan zarracha chiqmagan
boʻlsam kerak,— boshini ozgina egib, dedi Sultonmurod.

— Muhtaram ulamo-fuzalolarimiz orasida bu kabi
gina-kudurat va adovatning boʻlishi gʻoyat muzir
voqeadir, — xolisona gapirayotgan kishining ohangi
bilan davom etdi Majididdin.— Bu hollarni bartaraf
qilmoq kerak. Maxdum, men sizni bir jihatdan ogoh
' Zararli.

“ Parazitlar.

3ОЧтауйвап, mangu.




lantiramenki, islom mamlakatida, dinimizning istinod'i musulmon komil podshohimiz davlatida majusiylarning, butparastlarning fikrlariga taqlid qilg“uvchilarga omon bermasmiz. Aslo! Bu haqiqatni idrok
etmaganlarning holiga voy! Men sizga ulumi diniya
bilan koʻproq shugʻullanmoqni tavsiya qilurmen...

Majididdin boshini ters burib, qoʻli bilan «gap
tamom», degandek ishorat qildi. Sultonmurod ilmlar
haqidagi tushunchasini Ibn Sino, Forobiy, G“azzoliy
kabi ulug“ olimlarning fikrlari bilan asoslab, mantiqning gurzisi bilan o`jar, magʻrur, makkor vazirni
mixdek yerga qoqib qoʻyish orzusi bilan yonib tursa
ham, ilojsiz qoldi. «Har bir harakatda muvozanat va
me'yor zarur», deb oʻyladi-da, ruxsat tilab, rasmiy
tavoze bilan eshikka tomon yurdi.

U toʻgarak sahnda Abulziyoboyning, yana Hirotning dongdor qutidor boyonlaridan bir nechasining
qabul kutib turishganini koʻrdi. Xitoy va Misrning
qimmatbaho matolariga belangan davlatmandlar, bu
faqir mullo ochkoʻzlikdan nafaqa tilab, shunady oliy
dargohlarga qadar bosh suqibdi, deb oʻylagan bo`lsalar
kerak — istehzo bilan koʻzlarini yomon tikib, bir-birlari bilan ma'nodor imlashib olishdi. Sultonmurod oʻz
ma'naviyatining kuchi bilan boshini adil tutib, dadil
va ildam yurib ketdi.

Kechqurungi bahor havosining nam salqinligi koʻkrakka urdi. Sultonmurod ip, ipak aralash ola bayroq
toʻnining barlarini birlashtirdi. Bino oldidagi katta gulzorlardan ikki katta yoʻl bogʻ ichiga kirib yoʻqolar,
yana har tarafga ilon izi bo“lib oʻrmalagan yolgʻizoyoq yoʻllar koʻp edi.

Toʻgʻonbekning gapiga ovora boʻlib, hali kelgan
yoʻliga yaxshi razm solmaganligidan, taxminan, keng
yoʻl bilan oʻng tomonga ketdi. Uzoqda, daraxtlarning
orasidan koʻcha darvozasi va uning atrofida gʻivillagan
navkarlarning gavdalari koʻrinarkan, bu yoʻlni kesgan
yolgʻizoyoq yoʻldan katta salla, yarqiroq zar toʻn kiy
' Tayanch.



gan Shahobiddin chiqib keldi. Sultonmurod salomalik bilan cheklanib, oʻtib ketmoqqa tirishsa ham,
Shahobiddin uning yelkasiga qoʻlini sekingina qoʻyib,
tutib qoldi.

— Xoʻsh, janoblari biron arz bilan keldilarmi?
Mazmunidan kaminani ham ogohlantirasizmi? —
mehribonlik bilan soʻradi mavlono Shahobiddin.

Sultonmurod ichida: «Boʻridan qutulib, tulkiga
uchradim», dedi-da, garchi uning qanday maqsadda
kelganini Shahobiddin taxminan payqaganligiga
ishonsa ham, bu jirtaki bilan bu yerda gʻijillashib oʻtirishni oʻziga ep bilmagani uchun kelish sababini
ochmadi; «Kichik bir arzimiz bor edi», deb qoʻya
qoldi. Shahobiddin quyuq qoshlarini chimirib, kichkina, ayyor koʻzlari bilan oʻz raqibiga tikilib, uning yuzida gʻamgin parishonlik sezdi va Majididdinning
qoʻpol muomalasidan bu sodda olim rosa qoʻrquvga
tushibdi, deb oʻyladi.

— Har qanday ariza va shikoyatingiz boʻlsa, har
qanday mushkulot va iztirob qarshisida qolsangiz,
bevosita kaminaga murojaat qilingiz, — avvalgidan
ham yumshoqlanib dedi Shahobiddin. — Alhamdulillo, vaziri a'zam! hazratlariga qarobatim? bor, iltimosimni hech vaqt yerda qoldirmaslar.

— G'ʻamxo£ʻrligingiz uchun tashakkur. Men oʻz
ovozimni, istasam, podshohga qadar yetkiza bilurmen, — dedi gʻijinib Sultonmurod.

Mavlono Shahobiddin aksirib, rutubatdan shikoyatlandi, xiyla oqargan quyuq soqolini qoʻllari bilan
silab-artib:

— G`oyat qiziqqonlisiz-da, birodar. Munda keling,
munda, — deb Sultonmurodni, xohishiga qoʻymasdan, olib ketdi.

Ular yozlik, yengil ayvonchaning chetiga oʻtirdilar.
Quyoshning mayin, qizil shaffof shu'lalari gullagan
bogʻning, bahorning husnini rangdan-rangga solib
ochmoqda edi. Sultonmurod iyagini bir qoʻliga tirab,

“Ulugʻ vazir,

“Yaqinligim.




sukut bilan tomosha qilarkan, Shahobiddin uni asta
turtdi: «Bogʻi Eram-a? Ollo taoloning karami keng,
baxt ato qilsa, kichkina, lekin latofati barq urgan bir
bogʻ sizga ham muyassar boʻlur», dedi.

— Taqsir, men hasad qilayotganim yoʻq, zavqlanmoqdamen, — dedi Sultonmurod qayrilib.

— Albatta, albatta, hasad qursin!

— Muddongiz ne edi, shoyad soʻzlagaysiz, — sabrsizlanib, murojaat qildi Sultonmurod.

Shahobiddin gapni qanday boshlashning evini topmaganday ikkilanib, yana qoʻlini Sultonmurodning
yelkasiga qoʻydi va soxta tabassum bilan dedi:

— Bu kaminaga nisbatan koʻnglingizda andak gina
bor. Buni men, garchi sizdan biron nishonasini
koʻrmagan boʻlsam ham, bir qancha vaqtdan buyon
aql koʻzi bilan sezamen. Yoki men xato qilamenmi?

— Toʻgʻri, albatta, sababsiz boʻlmasa kerak.

— Tamoman behuda! Bu xususda koʻnglingizda
zarra qadar gʻubor qolmasin, birodar. Zamonamizda
shunday kishilar borki, ular doʻstlar orasidagi samimiyatni buzishni hunar qilib olganlar. Ularning soʻzlariga zinhor quloq osmang, xoʻbmi?

— Taqsir, men, har holda, haqiqat bilan yolgʻonni
farq qila olsam kerak.

— Shayton otamiz Odamni ham aldagan emasmi?
Orada shaytonlar yoʻ“qmi?— dedi ishontiradigan
ohangda Shahobiddin.

Sultonmurod taajjublanib, sukut qildi. Shahobiddindagi bu oʻzgarishni u aslo kutmagan edi. Garchi
Shahobiddin oʻz gunohlarini e'tirof qilmasa-da, har
holda, o“z yomonligini jilovlashga qaror qilganligiga,
uning qora ruhida insofdan bironta uchqun qolganligiga shubha qilmadi. Haqsiz hujumlardan, bo`htonlardan qutulib, tinch ishlay olishiga ichdan suyundi.

Shahobiddin uning iste'dodini maqtadi. Majididdindan unga in'omlar olib berish mumkinligini
soʻzladi. Sultonmurod oʻz ahvolidan mamnun ekanini, hech qanday in'om-ehsonga muhtoj emasligini
qat'iy bildirdi. Shahobiddin uning darvesh tabiati




haqida soʻzlab, doʻstona koyingan boʻldi. Keyin Sul
tonmurodning sabrsizlanganini sezib: «Andak oʻtiring», deb uning tizzasini bosdi. Umrining g'oyasi bir
qimmatli ilmiy kitob yozmoqdan iborat ekani, buning
uchun oʻn yillar mobaynida hech kimga bildirmasdan,
turli kitoblar koʻrib, tatabbu qilib kelganligi haqida
soʻzlab ketdi.

— Koʻp yaxshi niyat, yozing, taqsir, — dedi Sultonmurod lablarining uchidagi tabassum bilan. —
Olimlar uchun eng faxrli ish budir. Chunkim, kitoblar
odamzodning fikr durlarini toʻplab, ularni asrlarga
qoldiradilar. Biz va siz bir hovuch tuproqqa aylanurmiz, lekin kitoblar, tunj va toshdan yasalgan haykallar
kabi, abadiyan saqlanurlar.

— Ammo, birodar, — dedi oʻksizlarday qarab
Shahobiddin, — bir nimarsa monelik qilmoqdaki,
koʻngil shundan tunday xiradir.

— Go`zal niyatlar, ulugʻ maqsadlar qarshisida hech
qanday monelikning boʻlishi mumkin emas, taqsir.

— Aytish oson, lekin monelikni bartaraf etmoq
mahol. Masalan, hozirgi kunda kaminaning vazifalari
gʻoyat ko`p, balki erta-indin kaminaga yana yangi vazifalar topshirilur. Vaziri a'zamning muborak xotirlarini
qaytarmoqqa, albatta, imkon yoʻq. Umrim oʻtib,
asarim dunyo yuzini quvontirmasdan ketadirganga
oʻxshaydi.— Bu yerda Shahobiddin bir nafas Sultonmurodga tikilib oldi va yalingan tovush bilan davom
etdi.— Birodar, haqiqiy inson oʻz ajizini iqror qilmoqdan zavq olur. Sizdan yashirgʻulik sirim yoʻq, chin
soʻz shulki, garchi ma'lumotim darajai tom'ga erishgan boʻlsa ham, koʻproq tajriba qilmaganligim sababli,
yozmoqqa qiynalamen, koʻksimni toʻldirgan fikrlarni
qogʻozga koʻchirishda qalam sarkashlik qiladi.
Masalan, sizning qalamingiz bodraftordek? ravon...
Siz jadal qilsangiz, bir necha oy mobaynida fikr xazinangizdan nodir asar tugʻdirasiz. Keling, biz uchun
shunday bir asar yozing. Men uni oʻz qoʻlim bilan

"Yuqori darajaga.

Tez uchadigan shamoldek.




eltib, podshoh hazratlariga taqdim etay, u hazratning
muborak ismlari bilan kitobni muzayyan qilay. Ha, bu
ish siz va men, yana ollo taolodan oʻzgalarga maxfiy
qolur. Mehnatingiz va qadrshunosligingiz ajrini to
tirikmen, mendan behad koʻrursiz. Ma'qulmi, birodar? Soʻz bir — olloh bir!

Sultonmurodning rangi oʻchdi. Oʻrnidan dik turib,
etagini qoqdi.

— Taqsir, olimlik shuhrati uchun kitob yozmoq
shart emas, — titroq lablari bilan boʻgʻilib gapirdi u. —
Har bir inson oʻz qadr-qimmatini bilishi kerak. Siz
shu qadar pastlashdingizmi? Men ilm savdogari emasmen, taqsir!

Shahobiddinning a'zoyi badanini titroq bosib, tili
g'uldurab: «Hay-hay, birodar!» derkan, Sultonmurod
bir zumda koʻzdan yoʻqoldi.

g

Majididdin Hirot boyonlarini xuftondan keyin
izzat-ikrom bilan kuzatib yolgʻiz qolarkan, oltin shamdonlarda toʻp-to“p yongan shamlarning nuridan, jonli
chamanzorday yashnagan yumshoq gilamlar ustida u
yoq-bu yoqqa yurar, shodligidan, qandaydir, tasodifan
esga tushgan bir maqomni sekin-sekin kuylar edi.

U boj-xiroj masalasida va davlat uchun kerakli
ba'zi buyumlarni yetkazib berishda boylarga imtiyozlar berdi. Undan nima ketibdi? Zarar podshohning
xazinasiga... Buning badaliga u boyonlardan yombilar,
fil tishidan yasalgan ajoyib qutilarda la'ligavharlar,
Hindda, Misrda, Xitoyda ishlangani, hatto podshohning ham koʻzini oʻynatadigan nodir matolar hadya
oldi. «Kosiblarga, dehqonlarga gʻamxoʻrlik qilishdan
qanday foyda chiqadi? Mutlaqo hech nima! Vaqti
kelsa, bu boyonlarning har biri, bir azamat tog“ kabi,
uni himoya qiladi. Mana, barqaror siyosatning tamal
toshi!» deb ichida oʻylarkan, birdan yodiga bugun tortiq qilingan goʻzal qiz kelib tushdi: «Jon olguvchi ofat
u! Koʻzim tushishi bilan jismimda qonlarim yonib
ketdi».




Majididdin sabrsizlanib, eshikka quloq solarkan,
dahlizda koʻp qadamlarning guvillagani eshitildi. Masalani uzoq oʻylab, mustahkam qarorga kelib qoʻyganidan yashirin, tor majlisning tez oʻtishiga ishondi.

Toʻgʻonbek bilan birga bir guruh ulug“ mansabdorlar, saroy tevaragida yashaydigan zartoʻnli bekorchilar
kirib kelishdi. Ular oʻtirishi bilanoq Majididdin
Shahobiddinga eshik va darichalarni mahkam berkitishga buyurdi va hammaga bir-bir nazar tashladi.
Hammaning yuzi jiddiy va jinoyatkorona oʻychan edi.

— Do'ʻstlarim, oramizda sir yoʻq, — sekin, ammo
qat'iy qilib gapirdi Majididdin... — Maqsad va muddaomiz ma'lum. Men bir masalani sizning muhokamangizga havola qilmoqchimen.

Hamma birdan enkaydi. Toʻgʻonbek pishillab, oldinroq surildi. Ilgaridan koʻzlangan ov uchun qat'iy va
soʻnggi kengashga toʻplangan oʻgʻrilar toʻdasidek, sirli
sukunat ichida quloqlar dikkayib, koʻzlar jovdirab ketdi.

— Dushmanimiz hanuz silohini' tark etmadi, —
davom etdi Majididdin. — U tish-tirnogʻi bilan bizga
chuqur qazimoqda. Haqiqatan, u kuchli, tadbirli
dushman. Shuning uchun xavf-xatar g'oyat kattadir.
Toʻgʻri, bizga shahanshohning iltifot va muruvvatlari
baland, sadoqatimizga imonlari komil, ammo, unutmaylikki, podshoh va Alisher bir qarich yoshdan boshtab doʻst boʻlishganlar. Alisherdan keyingi oylarda
podshoh paydar-pay maktub olmoqdaki, ba'zilarining
mazmuni bilan tanishmoq menga muyassar boʻldi.
Alisher mamlakatning faqirlashganining sabablarini
koʻrsatib, oʻzicha isbotlab, butun davlat tartibotini
isloh qilmoqni tavsiya qiladi. Keyingi ma'lumotlarga
binoan, u endi poytaxtga kelmoqqa azm qilgan. Iloji
boʻlsa, uchib kela qolsa...

— Muvaqqatanmi? — choʻchib soʻradi Mavlono
Shahobiddin.

— Tugʻilgan shahrida olmoqchi emish, — istehzo
bilan javob berib, davom etdi Majididdin. — Xudo

"Ошоши.

? Vaqtinchami.




koʻrsatmasin, Hirotda yashashga ijozat olsa, erta yo
kech hammamizni ost-ust qilishi muqarrar.

Majididdin odamlarning fikr va kayfiyatlarini
aniqlamoq niyatida sukut etdi. Yosh beklardan biri
suvsar telpagini olib, boshini qashidi, keyin Alisherning xalq orasida obro“ va e'tibori borgan sari oshib
ketayotganini ham butun mamlakatda to hazrat
Jomiydan tortib, jamiki ilm, san'at ahli unga chuqur
muhabbat bilan bogʻlanganligini soʻzladi. Podshoh
shuncha xalqning orzusiga qarshi turolmay, oxirida
Alisher bilan munosabatni yaxshilashga majbur
boʻlishi mumkinligini bayon qilib, qattiq choralar
koʻrishni uqtirdi.

— Har yoʻl bilan Navoiyni podshoh hazratlariga
yomonlay berish kerakki, sobiq doʻstlikning eng keyingi iplari ham uzilsin, — taklif qildi Shahobiddin.

Toʻg“onbek bu eski tadbirga unchalik e'timod
etmaslikni isbot qilishga tirishdi:

— Qoralash uchun yangi hujjatlarimiz ham yo“q,—
dedi u salmoqlanib. — Soʻz teri emaski, kafshdo“zdek
suv purkab, chaynab torta bering... Men ovda podshoh hazratlari bilan bir oy birga yurdim, birga
oʻtirdim. Menga boʻlgan iltifotlari hammangizga
ma'lum. Suhbat vaqtida Alisherning tutgan yoʻlini har
vaqt qoralashga tirishdim. Lekin podshoh hazratlarini
ishontirdim, deb ayta olmayman. Hazratning koʻngillarini bilish qiyin. Mening fahmimcha, shahanshoh bu
xususda taraddudlanadilar. Shuning uchun eng
ishonchli chora shuki, Alisherni bu dunyodan olib
tashlash kerak — vassalom.

Oʻtirganlar boshlarini koʻtardilar. Ba'zilar chuqur
xoʻrsinib qoʻydi. Oʻrtaga ogʻir sukut choʻkdi. Majididdin odamlarning koʻzlariga qarab, ularning koʻnglida
allaqanday kurash ketayotganini sezdi.

— Toʻgʻonbekning yoʻli — eng toʻgʻri yo“l,— qat'iyat bilan dedi Majididdin.— Men aytmoqchi boʻlib turgan taklifni shijoatli Toʻg“onbek, o“z odatiga muvofiq,
shartta oʻrtaga otdi. Mening yagona iltimosim shuki,
bu taklif toʻgʻrisida aslo munozara qilmasligimiz




kerak. Hammamiz dushmanga qarshi kuchli chora
oqtaramiz. Axir oʻlimdan kuchli narsa bormi?

— Hazil ish emas bu, qanday qilib amalga oshirmoqchisiz? — bezovtalanib soʻradi eski dushman
Xoʻja Xatib.

— Har bir jihati oʻylangan, tarozuda tortilgan, —
javob berdi Majididdin. — Astrobodga saroy bakovullaridan eng pazandasini yuborurmiz. Alisherga lazzatli
taomlar pishirib berur!

Bu yoʻl hammaga benihoyat ma'qul tushgani va
yagona toʻgʻri topilganidanmi, hech kim boshqa yoʻl
taklif qilmadi ham, e'tiroz bildirmadi ham...

Odamlar eshikka chiqarkan, Shahobiddin orqada
qoldi-da, Majididdinga murojaat qilib, Sultonmurodni
bugun-erta zindonga tashlashga yoki Xuroson tuprogʻidan haydashga farmon berishini iltimos etdi.
Goʻzal qizga tezroq erishuv uchun oshiqqan vazir jerkib tashladi.

— Quyushqondan tashqari chiqmang, taqsir. Unga
tuhmat qilgan emishsiz.

— Shakkok u, shakkok! — qoʻpol muomaladan
g'uldirab qoldi Shahobiddin.

— Vaziyat qulay emas, xalq orasida g'alayon avj
olishi mumkin. Agar u olim koʻzingizga tikan boʻlib
qadalsa, uni madrasada dars berishdan mahrum
qilarmiz, ma'qulmi?

Shahobiddinning rangi oʻchib, titrab ketdi.

— Yoʻq, jonim tasadduq boʻlsin, vazir janoblari, —
dedi u yolvorib,— filhaqiqat, men quyushqondan tashqari chiqibmen. Afv etasiz, men siyosat odami emasmen. Vaziyat ogʻir dedingiz — toʻgʻri. Uni darsdan
ham mahrum qilmangiz. Iste'dodli yigit, albatta.
Mening nasihatlarimga quloq osib, toʻgʻri yoʻlga
tushib qolar, aminmen. Balki o“z tarafimizga butunlay
moyil qilurmiz. Zoti oliylaridan soʻraymen, tinch
qoʻyaylik uni.

— Esingizni yeb qoʻyibsiz, taqsir. Fikringizda aslo
qaror yoʻq. Ixtiyor sizda, — dedi Majididdin va eshikka tomon magʻrur yurib ketdi.




— Shu kunlarda, darvoqe, zehnim parishon, —
orqadan soʻzlab qoldi Shahobiddin.

U Sultonmurod bilan boʻlgan haligi voqeadan
keyin chindan ham esini yoʻqotgan edi, chunki
Sultonmurod uni, istasa, sharmanda qilib,
odamgarchilikdan chiqarib, butun hayotini zaharlashi
mumkin edi. Sultonmurod bilan avval munosabatini
yaxshilab, uni xo`b sinab, undan keyin niyatini
ochmaganiga, kaltafahmligiga qattiq kuydi. Nihoyat,
alamiga chidolmasdan, gʻazab ichida qaror qildi:
«Bugun-erta zindonga tashlatib, qurtlarga yem qilamen seni!” Ammo hozir Majididdin uning bu iltimosini qat'iy rad qilganidan soʻng Sultonmurodga
bosh egmoqdan boshqa iloji yoʻq edi. Shuning uchun
oʻzini gʻoyat kulunch vaziyatda qoldirib, uning
madrasadan haydalishiga jon-dil bilan e'tiroz qildi.

Shahobiddin uyatdan va qaygʻudan oyoqlari majolsizlanib, bogʻdan chiqdi. Oydin kechada, jimjit uxlagan, kimsasiz koʻchalarda qoʻlini orqasiga qo`yib,
oʻnqir-choʻnqirlarning farqiga bormay, kalavlanib
borarkan, faqatgina Sultonmurod bilan yarashish
yoʻllarini oʻylardi.

II

Ertasi Sultonmurod quyosh yoyilganda, «Ixlosiya»
madrasasiga keldi. Katta darsxonaga kirib, har kungi
oʻtiradigan oʻrnida chordona qurdi. Taomil boʻyicha
navbat bilan guruh-guruh kelib, dars oluvchi talabalarni kutarkan, Shahobiddinning jiyani kirib keldi.
U husndor, xushmuomala, qizlarday uyatchan yigit
edi. Ikki yil burun Sultonmurod unga bir necha oy
hisobdan va arab tilidan xususiy dars bergan edi.
Yigitni ochiq yuz bilan qarshilab, yoniga oʻtqazdi.
Uning mashgʻuloti va hokazo haqidagi savollariga yigit qisqa javob berdi. Keyin qoʻlini koʻksiga
qoʻyib:

— Janoblari hozir dars boshlasalar kerak, ikki ogʻiz
soʻz uchun ruxsat beradilarmi? — murojaat etdi yigit.

— So'ʻzlayveringiz.




— Tagʻomiz bilan sizning orangizda qandaydir
noxushlik roʻy beribdi. Lekin kamina shogirdingiz
uning asli mohiyatidan aslo xabardor emas, — nozik
qoʻllari bilan tasdiqlab gapirdi yigit. — Yolgʻiz shu
narsa ma'lumki, u kishi sizning koʻnglingizni ogʻritibdilar. Bu holdan oʻzlari bagʻoyat qayg“urmoqdalar.
Shogirdingiz siz janoblariga u kishining uzrini keltirdi.
Qabul etsangiz, men benihoyat quvonurmen. Ayb qilmoqdan koʻra, aybni iqror qilmaslik yomon. Modomiki, tagʻ“omiz sizni haqli topdilar...

— Biz hammamiz insonmiz, — kulib gapirdi
Sultonmurod. — Hammamizda ham nuqson bor. Aks
holda, biz farishta, olam jannat boʻlur edi. Agar mumkin boʻlsa, hozir borib tag“ongizga ayting, men gina
saqlamaymen.

— Qalbingiz ulugʻdir, bilurmen, — birdan quvonib
ketdi yigit.

— Yana shu jihatni ham u kishining qulogʻiga
yetkazingki, men shaxsiy qasos oluvchilardan nafrat
qilurmen. Koʻngillari tinch boʻlsin.

Yigit ta'zim va ehtirom bilan qoʻzgʻaldi, olimga
o“z minnatdorchiligini qayta-qayta bildirib, chiqib
ketdi.

Kitoblarini qoʻltiqlab, oyoq uchida darsxonaga
besh tolibi ilm kirdi. Sultonmurod ularga qiyomgacha
dars berib joʻnatdi. Ikkinchi guruhni kutdi. Shu asnoda sallasini qunt bilan o`ragan, guldor etikli, olifta,
oʻrta yashar bir kishi kirdi. Sovuq tavoze bilan bir
taxta qogʻozni taqdim etdi. Sultonmurod oʻqiy turib,
rangi oqarib ketdi: bu — shayx ul-islomning farmoni
edi. «Mamlakati islomda, dini Muhammadning ulugʻ
homiysi va amaldori boʻlgan xoqon ibni xoqon Sulton
Husayn Boyqaro Mirzoning saodatli zamonida musulmonlikning asosotiga raxna solg“uvchi fikrlarni tolibi
ilmlarga talqin etgani va hokazo...» uchun Sultonmurod madrasadan tard' qilingan edi. Gʻazabdan,
ogʻriqdan tutaqqan olimning koʻz oldi qoraydi.

' Quvilish, haydalish.



Tepasida qaqqaygan kishiga qarab, titrak ovoz bilan
dedi:

— Shayx ul-islom janoblari bizdan zulm-jabrni ayamasinlar. Haqiqat yoʻliga jonimizni shavq-zavq bilan
fido qilmoqqa hamisha tayyormiz!

Mulozim soxta ta'zim qilib, keskin yurish bilan
chiqib ketdi.

Sultonmurod kecha Majididdin bilan boʻlgan
uchrashuvini oʻyladi. Lekin uning haqida Shahobiddin va uning singari johillar shayx ul-islomga ilgaridan
chaqiq qilib, ishni pishirib qoʻygan ekanliklarini taxmin qildi. U oʻrnidan irgʻib turdi. Farmonni qoʻllari
bilan gʻijimlab, burchakka otdi-da, darsxonadan chiqdi; turli hujralardan yigʻilib, darsga kelayotgan talabalariga qaramasdan, ularni hayratda qoldirib, koʻchaga otildi. Xonaqohga kelib, oʻz xonasiga kirdi-da,
kitoblar orasiga darmonsiz, behol tiz choʻkdi. Ammo
ichidagi alam oʻylashga ham, oʻqishga ham imkon
bermas edi.

Peshindan keyin talabalari kirishdi. Bularning ichida miyiqlari endi bilina boshlagan o`spirinlar va oʻn
yillab madrasada muqim boʻlgan sersoqollar bor edi.
Hammalari gʻazabli, hayajonli edilar. Sultonmurod
oʻzini favqulodda dadil tutib, ularning koʻnglini tinchitishga tirishdi. Talabalardan biri tutaqib qichqirdi:

— Bu ahvolga toqat etib boʻlmaydi, taqsir! Aflotun,
Arastu, Ibn Sino, Forobiy va Ulugʻbek kabi faylasuf
va olimlarning fikrlarini talqin etmoq majusiylik,
shakkoklik, deb e'lon qilinsa, madrasalarda ilm nomiga nima qolur?

— Ilmparvarligi bilan shuhrat chiqargan bir podshohning poytaxtida bu qadar jaholat! — dedi ikkinchi
talaba qaynab.

— Shayx ul-islom janoblari o“z farmonlarini e'tibordan soqit qilmasalar, madrasani tark eturmiz, birodarlar! — dedi uchinchisi.

— Albatta!

— Boshqa iloj yoq! — bir ogʻizdan qichqirdi
boshqalar.




— Aziz doʻstlarim, — murojaat etdi Sultonmurod
sokin, — farmonga itoat etib, madrasada sizlar bilan
mashgʻulotimni toʻxtatmoqqa majburmen. Oʻlimimga
rozimen, lekin ilmda qalloblikka, haqiqatni yashirishga aslo rozi bo“lmasmen. Sizdan shu narsani orzu qilamenki, hammangiz ilmlarni ulug” va sof koʻngil
bilan oʻrganingiz va ularning rivojiga hayotingizni
bagʻishlangiz. Jahonda inson uchun bunday oliy, bundan sharafli ish yoʻqdir. Ammo haqiqiy ilmni ko`hna,
puch aqidalardan ayira bilingiz. Haqiqiy ilm falak
mushkullarini hal qilmoqqa, sirlarni kashf etmoqqa
yoʻl koʻrsatur. Aqlning kuchiga ishoningiz, sizga har
vaqt u rahbar boʻlsin. Besh-oʻn kitobni koʻrib, olimlik
da'vosi bilan lof urmoqdan saqlaningiz! Yana bir
oʻtinch shulki, hech qanday g'“avgʻo koʻtarmasdan,
endi darslaringiz bilan shugʻ`ullaningiz. Hirotda
hamma mavjud ilmlarni favqulodda chuqur biluvchi
olimlar koʻpdir. Ularning aksari kaminaning ustodlaridir. Ularning ilm daryolaridan chin ixlos, g'ayrat va
samimiyat bilan foydalaningiz. Men aminmenki, Navoiy janoblari yoqqan ilm mash'alini jaholat va zulmat, garchi boʻron kabi qutursa ham, aslo soʻndira
olmas!

Oʻz ustodini butun borligʻi bilan berilib tinglagan
talabalar uzoq choʻzilgan ogʻir sukutdan soʻng yana
hayajonlana boshladilar. Shayx ul-islomga, Majididdinga uchrashmoq haqida oʻzaro qizgʻin kengashib,
nihoyat, Sultonmurodning iltimosi bilan, birin-sirin
tarqalishdi. Xonaqohda doimiy yashaydigan olimlar,
shoirlar va oʻzga san'at ahllari ham bu voqeadan
g`azabga kelishdi. Ba'zilar haqiqatan xavfsiray boshladi: «Bosh vazir hammaning tagiga yetmoqda. Ertaindin nima boʻlar ekanmiz!»

Zayniddin bilan Arslonqul hovliqib, titrab kirarkan, olim ularni har vaqtdagi tetiklik bilan qarshi oldi.
Zayniddin vazirni, shayx ul-islomni hajv qilgan bir
shoirning she'rini oʻqib berdi-da, oʻzi ham Hirotning
bezorilari tili bilan ularni soʻkib qoʻydi.




— Men bir narsaga dog“men, — qoʻllarini palaxsa
qilib, kuyunib gapirdi Arslonqul. — Bir kun qaraysenki, bu shahri azimga Rumdanmi, Hinddanmi, Xitoy
ichidanmi — anov Chalabiyga oʻxshagan olim kelib
qoladi. Bu — aniq. Xoʻsh, u vaqtda masala talashmoqqa kim chiqadi?

— Shayx ul-islomning oʻzi!— javob berdi Zayniddin.

— Yo'q, uning beli ilmda chumolining beliday
mo`rt boʻlsa kerak! — deb Arslonqul kallasini shunday
g`alati, ma'nodor tebratdiki, ikki doʻst boshqa vaqtda
bunga qotib-qotib kulishgan boʻlar edi, lekin hozir
iljayibgina qoʻyishdi.

— Madrasada senga oʻrin yoʻqmi? Mayli, sen fikrlaringni yoz! — doʻstiga qat'iy taklif qildi Zayniddin. — Hech kimdan xavflanmasdan, dadil yoz!
Zotan, fikrlarning sayri sayohati uchun qogʻozlar tolmas qanotlar kabidir, ular tog'dan ham, dengizdan
ham uchib oʻtgusi.

— Albatta, yozamen, albatta! — yengillanib, javob
berdi Sultonmurod.

Yigirma to'rtinchi bob

Bogʻi Jahon oro kun sari kuchli qizdirgan quyoshda yashnar, kumushlangan hovuzlar boʻyida juft-juft
boʻlib yalqovgina qadam tashlagan tovuslarning qanotlari kabi, xilma-xil tovlanar, goʻyo har lahzada oʻz
husni-latofatini toʻlishtirib turar edi.

Xuddi oltin bilan toʻqilgandek yorqin havoda ajoyib charx urib, kabutarlar — qanotli raqqoslar oʻynardi. Husayn Boyqaro boʻyni tolib, koʻzi yoshlanguncha
tomosha qildi. Mulozim yaqinda keltirilgan urishqoq
qoʻchqorlarni, agar u amr etsa, koʻrsatish mumkinligini bildirdi. Husayn Boyqaro kecha haddan ortiqroq
ichib qo`yganidan, hozir koʻngli behuzur edi. U, ertaga jang qildirib koʻrarmiz, deb mulozimni qaytarib
yubordi. Keyin orqasida har vaqt ergashib yuradigan
suhbatdoshlariga qoʻli bilan, qola beringlar, degan




ishoratni qilib, oʻzi qasrga kirdi. Eshik ogʻasi
Boboaliga Abdulhayni chaqirishga buyurdi-da, oltin
taxtda chordona qurib oldi. U o“z tenglariga qaraganda ancha qarimsiq koʻrinar edi. Bir vaqtlar oʻtkir,
oʻynoq koʻzlari endi zaiflashgan, qilichni zarb bilan
uradigan baquvvat qoʻllar ba'zan darmonsizlikdan
titrar, gavdasi choʻkkan edi. Shuning bilan barobar u
hali oʻzini tetik tutishga tirishar edi. Haqiqatan, goho
avvalgi g'ayratga kirar, kerakli vaqtlarda azm-sabot
koʻrsata bilardi. Ulug“ bobosi Temur kabi yangi mamlakatlar zabt etish orzusida qonli, sermashaqqat safarlarni u aslo oʻylamagan boʻlsa ham, ammo kuchli
raqiblar qoʻlida davomli kurashlarda tortib olingan
mamlakatni qoʻriqlashga hamisha tayyor edi. Viloyatlarga koʻz tikkan xonlarga yoki goho toju taxt uchun
olovlangan ichki isyonlarga qarshi safarlarga chiqishdan erinmasdi.

Bosh tabib Abdulhay kirib, ta'zim qildi. Tib qoidalariga qattiq rioya etib, umrining koʻpini parhez bilan
kechirgan tabib, soqolining oqiga qaramay, kaltakday
mahkam edi.

— Behuzurmilar? Muborak tomirlarini koʻrib
qo'yaymi? — murojaat qildi Abdulhay ta'zim bilan
oldinga yurib.

— Bizga bir oz ma'jun bersangiz kifoya.

— Sezgan edim, kecha chizi... — dedi-da tabib
orqasi birlan yurib chiqib ketdi.

Ma'junni yeb, ta'siri bilingandan keyin, Husayn
Boyqaro bosh vazirni qabul qildi. Majididdin podshohga, har vaqtdagidan ham koʻra, yaqinroq oʻtirib,
ma'ruza qildi. Raiyat'ning xursandligi, lashkarning
hamma ehtiyojlari toʻla ta'min etilganligi haqida juda
silliq gapirdi. Keyin sarhadlardan kelgan xabarlar,
viloyat va tuman beklaridan olingan maktublar bilan
tanishtirdi. Husayn Boyqaro ma'ruzani diqqat bilan
tingladi, bosh vazirning fikriga boshini liqillatib,
qoʻshilganini bildirib turdi. Xazinaga mablag“ to`play

' Bir davlatga tobe fuqaro, aholi.




bilgan vazirga ishonchi zoʻr edi. Garchi u butun mamlakat ishini oʻz qoʻliga olib, uning e'tiborli beklarini
ham biylatmay, ularning jiddiy shikoyatlariga sababchi
boʻlsa ham, bu xususda unga ogʻiz ochmagan edi.
Kecha Ibrohim Chig`atoy, Tangriberdi Samonchi,
Yomg'urchi beklar bosh vazirga qarshiliklarini ochiqdan-ochiq bildirishganidan, beklar bilan muomalada
nozik boʻlish toʻgʻrisida bir necha ogʻiz soʻz uqtirib
oʻtdi. Majididdin, asabiyligi va qiziqqonligi orqasida,
ba'zan oʻz xohishiga qarshi kishilarni ranjitishi
toʻgʻrisida soʻzladi. Keyin birdan tovushini sirga
koʻmib, murojaat etdi:

— Ijozat bersalar, kamina zoti oliylarini bir muhim
ishdan ogohlantirsam...

— Marhamat qiling, — Husayn Boyqaro koʻzlarini katta ochib, boshini vazir tomon egdi.

— Xoʻja Afzal Iroqda, Yaqubbekning qoshida
emish, — davom etdi vazir, — va Yaqubbek jihatidan
gʻoyat zoʻr ehtirom, dabdaba bilan qarshi olinmish...
Makka sayohati bir bahona boʻlsa kerak, deb gumon
qilamen. Ko`rdingizmi, toj, davlatingizning dushmani
Astrobodda yotib, qanday xiyonatlar bilan shugʻullanmoqda? Makr toʻrini u uzoqqa yoygan.

— Yaqubbekning qalbi sof emas. Aks holda, men
Astrobodga haydagan bir shaxsga elchilar yuborib,
ulug“ iltifotlar koʻrsatarmidi? Barchasi dushmanlik
namoyishi! — dedi noxushlanib Husayn Boyqaro.

Majididdin podshohning yuziga tikilib, unda har
nafas sayin kuchaygan g'azab va nafratni ochiq
payqadi. Yana bir tomchi moy quyib, gʻazabini alangalatmoqchi boʻldi.

— Olingan ma'lumotlarga binoan, — dedi Majididdin, — Balxda ham ahvol yaxshi emas. Garchi u
yerda hokimiyat Faridun Mirzo'ning qoʻllarida boʻlsa
ham, lekin shahzoda janoblarining yoshligi va tajribasizligidan foydalanib, Darveshali jamiki ishlarni oʻz
bilgicha olib bormoqda emish. Ogʻa bilan ini orasida

! Shahzodalardan biri.




paydar-pay choparlar qatnab turmoqdaki, bu xususda
har kun yangi ma'lumotlar olurmen.

— Hozirlik koʻringiz, toki gʻaflatda qolib, pushaymon boʻlmaylik! — asabiylanib dedi Husayn Boyqaro.

Majididdin gʻurur bilan qaddini rostladi, Astrobod
dardisarini bartaraf qilmoq uchun qat'iy choralar
koʻrishni va'da qildi.

Husayn Boyqaro Hisor voqealari, Sultonmurodning yangi kirdikorlari haqida soʻzlashib otirib,
gap orasida birdan shayx ul-islomning farmonini eslatdi:

— Bu qanday hol? Men tamom bexabarmen. Madrasalarda tolibi ilmlar, bir ko`p mudarrislar gʻoyat
mutaassir boʻlgan emishlar.

— Alisher Navoiyning «Ixlosiya» madrasasi va
xonaqosi fitna-fasod oʻchogʻidir, — dedi Majididdin
gʻamgin bir tur bilan. — Ilm va falsafa nomi bilan
Alisher tayinlagan mudarrislarning aksari dahriylikni
ta'lim bermoqdalar.

— Sultonmurod — favqulodda iste'dodli olim,
deydilar... — boshini tebratdi achinib Husayn
Boyqaro. — Afsuski, haqiqat yoʻlidan adashmish.

— Siyosatda u qora xalq tarafdori emish. Hukumat
dehqonlarga va kosib-hunarmand ahliga gʻamxoʻrlik
qilishi kerak va hokazo degan safsatalarni talabalarga
talqin qilar emish.

Husayn Boyqaro butun madrasalarda nazoratni
kuchaytirmoq kerakligini vazirga uqtirdi.

— Har bir madrasada odamlarimiz bor... «Ixlosiya»da koʻproq! — dedi kulib Majididdin.

Husayn Boyqaro yengillanib, oʻrnidan turdi. Vazirni oʻzi bilan musiqiy tinglashga taklif etib, devorlari
xitoyi chinnidan ishlangan xonaga oʻtdi.




Yigirma beshinchi bob
I

Shamol oʻymakor darichaning tavaqalarini bir-biriga urib, taraq-turuq bilan yopdi. Past kursi ustidagi
qog'ozlar shaldirab uchib ketdi. Sohibi deivon!
mavlono Nizomiddin, koʻrinishda beg“am, betashvish,
lekin oʻz boshligʻiga hamisha itoatkor, vazifasini erinmay bajaruvchi eski amaldor, homuza tortib: «Yopiray, bu nima hangoma!» deb lapanglab oʻrnidan turdi;
uvushgan tizzalarini uqaladi: tarqoq qogʻozlarni
yigʻishtirib, yana oʻrniga oʻtirdi. Keyin sopiga mayda
feruzalar qadalgan moʻ'jaz pichoq bilan qalamni
ochib, siyohdonga botirdi. Sinamoq uchun bir parcha
qogʻozga «itqi», «izg'i»ni yozib koʻrdi. Keyin kent
boshliqlariga tayyorlanayotgan farmonlarni qitirlatib
yozib ketdi.

Qoʻshni xonaning toʻrdagi eshigi yengil «g'irch»
bilan ochilgach, shuursiz ravishda qalamni kursiga
qo`ydida, xira koʻzlariga eski ma'murlik, vazifashunoslik hissini toʻplab, boshliqqa tikildi.

— Bizga kiruvchilar yoʻqmi? — soʻradi Navoiy.

— Yoʻq. Soʻnggisi haligi cho`loq dehqon edi.
Huzuringizda rosa oʻtirdi. Ammo, sezdim, qanot taqib
chiqibdi goʻyo... Men kulib qoʻygan edim, qulog'imga
asta shivirladi: «Nega shu kishining oʻzi yurtga podshoh boʻlmaydi!» Men dedimki, bu kishi faqirlikni
podshohlikdan afzal koʻradi. U boshini tebratib:
«Qoʻying, unday yomon niyatda boʻlmang!» deb
chiqib ketdi.

Navoiy kamtarlik bilan tabassum qildi:

— Ajab qiziq, shirin kalom kishi ekan, — dedi
shoir eshikka suyalib. — Har ne toʻgʻrisida gaplashdik.
Har xususda yaxshi ma'lumotlar berdi. Eski qoʻshiqlarni, ertaklarni, bobolarning purhikmat soʻzlarini
yaxshi bilur ekan. Yana ba'zi bir dala qushlarining

! Mahkama boshqaruvchisi ma'nosida.
? Arab alifbosidagi harflardan.




xususiyatlari haqida ajoyib narsalar soʻzladiki, hech
bir kitobda u toʻgʻrilarda biron soʻz topmoq imkonsizdir. Tangriga shukur, bizning elning aksariyati uning
kabi qalbi sof, idroki oʻtkir odamlardir.

— Toʻgʻri, ammo boshlaridan boʻrki tushmas! —
taralmagan soqolini serkillatib, kulib dedi sohibi
devon.

— Ularning butun koʻrki yuraklaridadir,— ishonch
va gʻurur bilan dedi Navoiy. — Gulning toʻni qirq
yamoq, barglari yirtiq boʻlsa ham husni toza emasmi?

— Muhaqqaq, taqsir, muhaqqaq! — shoshib javob
berdi sohib devon.

Navoiy ba'zi yumushlarni mavlono Nizomiddinga
topshirib, chiroyli muqovali kichkina kitobni qoʻltig'iga qisib, tashqari chiqdi. Hovlida gap sotib oʻtirgan
navkarlar oʻrinlaridan sakrab turib, uni hurmat bilan
kuzatdilar. Navoiy chang burqigan, notekis koʻchalar
dan uyga joʻnarkan, astrobodlik bir toʻda tanishlarga
yoʻ`liqdi. Bularning ichida biri qasidada, biri g'azalda
durust narsalar yozgan va biri qari va biri oʻspirin ikki
mahalliy shoir, kimyo va ilmi nujum bilan mashgʻul
boʻlgan darvesh tabiatli olim, sersavlat mufti, yana
ikki-uch mansabdorlar bor edi. Ular shoirni qoʻyardaqoʻymay oʻltirishga da'vat qilishdi. Darvesh tabiatli
olim tantanali bir ohang bilan iltimos qildi.

— Biz janoblarini, yo“lakay olib ketmoqchi edik.
Tole yulduzi oʻz ishini koʻrsatib, sizni yo£liqtirdi.
Па savdo lozim. Marhamat qiling!

Shaharning yoqasida, tevaragi guvala, tosh aralash
urilgan qiyshiq, past devor bilan qurshalgan bogʻda,
supada oʻtirishdi. Bu — muftining bogʻi edi. Tezda
taomlar tortildi. Shoir qaltiroq qoʻllari bilan koʻkimtir
sallasining uchiga qistirilgan qogʻozni olib, koʻziga
juda yaqin tutib, oʻ“qimoqqa boshladi. Bu — uning
yangi qasidasi edi. Oʻqirkan, bir-ikki yerda toʻxtab, boshini vazmin tebratdi: «Nabiram ko`chirgan edi.
Gʻalat qilibdi... Hayhot, umr!»

Navoiy qasidaning ilk ikki yoʻlini koʻchirib olib,
keksani juda xursand qildi. Olim paygʻambarona bir




tur bilan ilmi nujum haqida gapirdi. U Chingizning
Movarounnahrga qonli hujumidan ancha burun bir
koʻp olimlarning bu falokatdan xabar berganliklari va
ular buni nima bilan isbot qilganliklarini bayon qildi.
Navoiy ilmi nujumchilarning yolgʻ“onchiligini isbot
etmoqni istasa ham, lekin olimni ranjitmaslik uchun
ularning oldindan bergan xabarlari qariyb hamma vaqt
notoʻgʻri chiqishini gapirdi; o`jar olim bilan hazil
yoʻsofn bahslashdi. Keyin astrobodlik mashhur eski
shoirlarning hayoti va asarlari haqida oʻtirganlar juda
qiziq ma'lumotlar naql etishdi. Nihoyat, gap-soʻz asta
susayib, bora-bora qumlikka singgan suv kabi, toʻxtadiqoldi.

Havo allaqanday dim; qari shoir boshini quyi solib,
mudray boshladi. Tuprogʻi bilq-bilq koʻchadan arobaning asablarni parmalaydigan «gʻijir»i eshitilardi.
Koʻkka bulut toshdi. Havoda koʻngilsiz dimlik yana
kuchaydi. Bir ozdan keyin, xuddi uyquda yotgan it
yaqiniga kelgan odamga birdan uygʻonib oʻzini tashlaganday, shamol qoʻzgʻalib, gurillab oʻtdi. Bulutlar katta parchalarga boʻlinib, oq tuyalardek har yoqqa yugura ketdi. Quyosh birdan oʻtkir chaqnab, hamma yoqni
koʻz qamashtirarli nur bilan qopladi. Shu vaqtda olashovur yomgʻir quyib oʻtdi. Tomchilar chang bosgan
barglar orqali kirlanib, kishilarning ustiga, dasturxonga toma boshladi. Navoiy taajjublanib, havoga razm
soldi. Uy egasi mufti uning taajjublanganini payqadi.

— Taqsir, bizning shahrimizning xususiyatlaridan
biri shulki, — dedi u kulib, — bu yerda bir kunda toʻrt
faslning havosini koʻrish mumkin!

— Balli! — dedi Navoiy boshi bilan tasdiqlab. —
Chunki bu shaharda bir kun bir yil bilan barobardir!

Bu javob umumiy kulgi qo`ʻzgʻotdi. Hatto qari
shoir choʻchigandek, koʻzlarini katta ochib, atrofga
qaradi:

— Ne gap? Ne? — dedi.

Navoiy kechga yaqin uyga qaytdi. Hovlida Shayx
Bahlul uchrab, Hirotdan mehmon kelganini darak
berdi.




— Kim ekan? Ne yumush bilan? — qiziqib soʻradi
Navoiy.

Shayx Bahlul sekingina javob berdi.

— Podshoh hazratlarining bakovul'laridan biri...
Abdusamad keldi. Endi oshxonamiz yashnagusidir!

Navoiy yelkasini qisdi. Bir nafas qoshlarini ma'nodor chimirib, Shayx Bahlulga shivirladi:

— Har qadamimni poylagan itlar, mazmuni, ozlik
qilibdi shekilli!

Shayx Bahlulning koʻzlari jovdirab, Navoiyga «shundaymi?» degandek tikildi. Keyin kulib
yubordi.

Shu vaqt xonalarning biridan bakovul Abdusamad
chiqdi. Navoiyni koʻrib, lapanglab yugurdi. Avval ta'zim qilib, semiz, yumshoq qoʻllari bilan koʻrishdi.
Uning goʻyo moy siljib turganday koʻringan loppi
yuzida allanechuk uyat aralash bema”ni bir iljayish bor
edi. Navoiy sir boy bermasdan, lekin istehzoli bir
ohang bilan: «Musofirchilikda bizga xizmat uchun
kelibsiz. Rahmat!» dedi-da, oʻz xonasiga kirdi.

ka

Abdusamadning bobosi Shohrux Mirzo zamonida
jallod edi. Boshlarni choʻrt uzish, qatorlashtirib dorga
osish, qoʻl, oyoq, burun, til kesish kabi qonli dahshatli
ishlarni qanday ustalik bilan bajarganligini, ayniqsa
teri shilish, postga somon tiqishda mahorati baland
ekanini Abdusamad oʻz otasidan, Abu Said Mirzo
zamonidagi zindon posbonidan bolalikda koʻp eshitgan edi. Otasini bir kecha qonga belangan holda zindon yoqasidan topganlarida (uni zindondan qochganlar oʻldirib ketishgan edi), Abdusamad oʻn yashar,
qoʻrqoq, lekin shu bilan baravar pismiq quv bola edi.
Koʻp oʻtmasdan, onasi er qildi. Oʻgay ota, yoshi
ulgʻayib farzand koʻrmagan esa-da, «Otning asli qartadir, asli tagiga tortadir», degan gapga ishonganidan
boʻlsa kerak, yetimga kun bermadi. Abdusamad har

' Oshpaz, dasturxonchi.



kun erta bilan, hakka uyg“onmasdan koʻchaga otilar,
bozor va rastalarda izgʻib, qosh qorayganda uyga qaytar, oʻgay otaning koʻziga tikanak boʻlmaslik uchun
bir burchakka tiqilib, uxlab qolar edi. Abdusamad
koʻpincha oshxonalar tevaragida xira pashshaday
aylanib, nihoyat, bir kallapazga shogird tusha bildi.
Oʻn besh yoshgacha oʻtin yorib, olov qalab, oʻchoq
tozaladi. Arzon kalla shoʻrvani raso ichib, suyaklarini
chaqib, iligini yutib, baqaloq boʻlib qoldi. Endi u oshpazlikdan boshqa hunarni esga ham keltirmadi. Bir
kun arzimagan narsa ustida xoʻjasi bilan achchigʻlashdi-da, nozik ovqatlar tayyorlaydigan oshxonaga xizmatga kirdi. Bir necha yildan keyin u tayyorlay olmaydigan hech bir antiqa taom qolmadi. Nihoyat, pazandalik orqasida podshohning saroyiga oshpaz boʻlib
kirdi. Saroydagi va saroy tevaragidagi odamlarning
xulqini miridan sirigacha oʻrgandi. Tashqi porloqlik,
koʻz qamashtirarli ziynat, dabdaba va sha'shaa tagida
chirkin fahsh, fitna-fasod koʻrdi. Nozik muomala,
nazokat, tavoze va takallufot pardasi ostida qonli xanjarlar, xiyonatlar sezdi. Bu muhitda u, baliq suvda suzganday, huzur qilib suzdi.

Majididdin hokimiyat tepasiga kelib, o“z dargohida
favqulodda dab-dabali ziyofatlar berishga boshlaganda,
Abdusamad bir necha marta oʻz hunarining «gullati»ni koʻrsatib, Majididdinning diqqatini jalb etdi.
Maydan, davlat va dabdabadan mast boʻlgan vazir
mehmonlarini kuzatgach, mayda-chuyda mulozimlarini, xizmatkor va navkarlarini toʻplab, bir necha daqiqa
hangomalashar, qolgan-qutganlarni ichishga, yeyishga
taklif etarkan, Abdusamad xira mushukday unga
suykalib qoʻyardi. Bir kun ziyofatdan keyin, tasodifan
u bilan yolgʻiz uchrashishga toʻgʻri kelganda,
Abdusamad saroyda, haramda roʻy bergan ba'z sirli
voqealarning uchini chiqarib qoʻydi. Majididdin qiziqib, ustalik bilan gapga soldi ham hech taraddudsiz
uni «ish»ga oldi. Nihoyat, Majididdin oʻzining
saroydagi ishonchli, qadrdon josusi Pir Hoji bakovul
orqali bir ming dinorni naqd, yana besh ming dinor




uchun va'da berarkan, Abdusamad jinoyatni savobday
qabul qildi-da, safarga chiqdi.

Ertasi Abdusamad oshxonani qoʻlga oldi. Shoirning eski qadrdon oshpazi Hasan Sayyohni, oʻzi kallapazga shogird tushgan vaqtdagiday, olov va kulga tiqib
qo`ydi. Lekin dastlab juda oson koʻringan jinoyatni
amalga oshirish bu yerda imkonsizdek tuyuldi.
Muomalada, Haydardan boshqa, hamma u bilan
samimiydek koʻrinishiga qaramay, Abdusamad yuraklarning qa'rida, koʻzlarning yashirin ma'nosida, sirli
imo-ishoralarda unga yot kabi qaraganliklarini sezdi.
Navoiyning yer tagida ilon qimirlaganini sezadigan
ziyrak ekaniga kundan-kun chuqurroq ishondi.
Hammaning ikki koʻzi boʻlsa, Shayx Bahlulning goʻyo
hamma yogʻi koʻz... Abdusamad ichini kemirgan
yomonlik hislarini boʻg`ʻishga, yuragida jinoyatning
ilon tiliday hamma vaqt likillab turgan zaharli nishtarini vaqtincha makrning qiniga tiqishga tirishdi.
Odamlarda shubha izini qoldirmaslik uchun moy
sirqigan semiz yuziga oq koʻngillilik, soddalik niqobini kiydi. Oʻz oʻrnini yana Hasan Sayyohga berib,
faqat taomlarning ta'mini totib koʻrish bilan chegaralandi. Shu zaylda ikki oy oʻtdi. Hadiksirashlar ancha
ozaydi. Shayx Bahlul ilgari Navoiyga kelgan maktublarni undan yashirish uchun qanday quvliklar qilardi — hozir esa bunday narsalarga e'tiborsiz qaraydi
u... Ammo Abdusamad hali ham bu muhitda oʻzini,
shishaga qamalgan chayonday, ojiz sezar, rejalaridan
birini qat'iy ravishda tanlab amalga oshirishga botinolmasdi. Uchinchi oy Hirotdan yashirin xat oldi. Xatda
uni xiyonat, qoʻrqoqlik va hokazoda ayblab, agar
jonidan umidi boʻlsa, vazifani tez bajarishni buyurgan
edilar. Abdusamadning ichida jinoyat iloni yana gajaklanib-dikillab qoldi.

I

Navoiy devondan qaytib, odati boʻyicha, Shayx
Bahlulni yoʻqladi. U boʻlmasa, shoir uyni goʻyo
boʻshdek sezardi. Hasan Sayyoh uning qandaydir




yumush bilan bozorga ketganini bildirdi. Navoiy oʻz
xonasiga kirib, sallani qoziqqa ilib, uchli taqyani kiydi.
Koʻrpachaga oʻtirib, bolishga suyandi. Bir oz hordiq
chiqargandan soʻng mashgʻulot axtardi. «Chor devon»
tartibga solingan. Farididdin Attorning «Mantiq uttayrvi yana xotiriga keldi. Bir qarich yoshida maktabda mutolaa qilarkan, uning bolalik qalbini asir
etgan bu asarning ishqi, zamonlar ham voqealarning
girdobiga qaramay, hali ham oʻz tozaligini, sehrini
saqlar edi. Uni tarjima etish yoki shu mavzuda, shu
shoirona kayfiyat bilan oʻz ona tilida yangi asar
yaratish orzusi goho uning yuragida toʻlqinlar yasar
edi. Hozir ham bolalikda miyasiga naqshlangan misralar oʻlchovsiz darajada to“lg'in mazmunda rang va
ziyo bilan yongan holda uning boshiga quyulib keldi.
Lekin Astroboddagi kayfiyat, afsuski, bunday asarni
yozishga mos emas edi. Shoirning yuragida haqiqat
dushmanlariga, hammadan sevgan hayot gulini sovurmoqchi boʻlgan yovuz kuchlarga qarshi g'azab yonar
edi.

Navoiy ba'zi bir qalin kitoblarni varaqladi, Behzodning ba'zi kichik rasmlariga, naqshlariga koʻzi
tushdi. Ranglar va chiziqlarning mislsiz chuqur
ma'nosiga, nozik adosiga, san'atkorning bemisl zavqiga berilib, hamma narsani unutayozdi. Oʻzi tarbiyalagan, ajoyib oʻtkir tuygʻu bilan bir onda idrok etgan
nodir iste'dodni yodlab ketdi. «Hozir ne ajoyib
narsalar yaratmoqda ekan? Koshki uni bir zum koʻrish
muyassar boʻlsa!» Yuragi doʻstlarning, yaqinlarning,
shogirdlarning sogʻinchi bilan toʻldi. Shoir erksizlikni,
g“ariblikni chuqur alam bilan sezdi. Birdan oʻrnidan
turib, tokchadan qalami moʻy va qogʻoz oldi.
Koʻpdan buyon sira rasm mashq qilmagan edi. Biron
narsa chizishni oʻyladi: basharasi odam qiyofasiga
oʻxshab ketgan sher... Boʻynidan ikki tomonga
yoʻgʻon zanjir tortilib, uchlari ikki qoziqqa bogʻlangan. Ammo zanjirband sher... magʻrur. Bu fikr astasekin qogʻoz betida jonlana boshladi. Shoir koʻproq
fikrga qiziqib, havas bilan uzoq ishladi. Xomaki holda




umumiy shakl bitganda, Haydar kirdi. U uzoqdan
koʻz tashlab, iljayib qoʻydi. Keyin rassomning tepasiga kelib qichqirdi: «Alisher Navoiy janoblari zanjirda!»
Navoiy ma'nodor kulimsirab qaradi-da, e'tiroz qilgandek, boshini chayqadi.

— Jamiki xaloyiq, men aytganim kabi, anglaydi, —
dedi Haydar rasmni qoʻlga olib.

Navoiy rasmni bir chekkaga qo`ydida, «Keyin,
boʻsh vaqtimizda yana ishlarmiz. Qani, oʻtiring, sizga
bir taklifim bor», — dedi. Haydar gilamga tiz choʻkib,
shoʻx, beqaror koʻzlarini shoirga tikdi. Navoiy, oʻzi
Hirotga bormoq huquqidan mahrum boʻlgani uchun,
rasmiy vazifalar bilan uni poytaxtga yubormoqchi
ekanini soʻzlab, Haydarni quvontirdi...

— Qachon? Ham vazifalarim nima boʻlur? — deb
soʻradi Haydar.

— Shu hafta ichi borursiz. Vazifami? Ba'zi ishlar
haqida podshohga ma'ruza qilursiz, xolos.

Haydar suyunib, tashqariga chiqishi bilan Abdusamad kirdi. U roʻmol bilan bogʻlangan peshonasini
siqib, ingrab qoʻydi.

— Xoʻsh, holingiz nechuk? — soʻradi Navoiy.

— Betobmen. Uch kun boʻldi — a'zoyi badanim
qaqshaydi, — lanjlik bilan javob berdi Abdusamad. —
Ogʻriq ustixonlarimni chaqmoqda, taqsir.

Navoiy tabibga koʻrinishini buyurdi. Abdusamad
qoʻli bilan rad qildi.

— Bu yerning tabiblari yaxshi emas. Oʻzim turkona
doru qilamen, — dedi Abdusamad va bir oz toʻxtab,
davom etdi. — Hazratlaridan bu qulning bir iltimosi
bor. Yaqin kunlarda meni Hirotga joʻnatsalar... Garchi, poyqadamingizni koʻzga surmak, izingizni yalamoq men uchun saodat boʻlsa ham joʻnamoqqa
majburmen, chunki goʻdaklarim bor. Har kun yomon
tushlar ko'ramen. Bu ojiz qulingizning iltimosini
yerda qoldirmagaysiz.

Har vaqt hatto ortiqcha xursand boʻlib koʻringan
va oshxonaga bosh suqqan mushuklar bilan jang qilib
qahqaha otadigan bu odamning bunchalik kayfsizlan



ganiga shoir achindi. Balki, farzandlarini qattiq
sogʻingandir, deb oʻyladi va rahmi kelsa ham ochiq
javob berishga botinmadi.

— Sizni poytaxtdagilar yuborganlar. Ixtiyoringiz
ularning qoʻlida boʻlishi kerak. Shunday emasmi? —
dedi Navoiy yumshoqlik bilan.

— Siz boʻshatib yuborsangiz, poytaxtdagilar nima
der edilar. Sizning ra'yingizdan ustun narsa yoʻq, —
dedi Abdusamad qoʻlini koʻksiga qoʻyib.

— Xub, yana oʻylashib koʻrurmiz. Oʻzingizni koyitmang, tinch yoting...

Abdusamad iltimosini qayta-qayta takrorlab,
ingrab, oʻrnidan turdi.

Navoiy yostiqqa suyandi. Koʻzlarini yengil mudroq
bosdi. Oradan biror soat oʻtgach, Hasan Sayyoh kirib,
dasturxon yozdi. Xitoyi kosada, qiymasi charviga
oʻralgan shoʻrbo ham non keltirdi. Navoiy nonni
sindirarkan, hazilomiz dedi: «Abdusamad ketib, bizni
g`arib qoldiradiganga oʻxshaydi». Hasan Sayyoh
dakkam-dukkam koʻsa soqolini chimdilab, oʻng qoshi
bilan qavs yasab, noxush ohang bilan dedi:

— Soʻzida subuti yoʻq. Bukun degani tonglaga
toʻgʻri kelmaydi. Kasali ham yolgʻon...

— Qanday? Rangi sirqigan-ku.

— Makkai sano' ichgan, — ishonch bilan qoʻllarini silkib dedi Hasan Sayyoh. — Kun qoraygandan
tong otguncha shunday xurrak tortadiki, bir farsahdan
eshitasiz. Toʻgʻrisini aytsam, kunduz oʻzini kasallikka
solishiga aslo tushunolay qoldim. Olamda eng qiyin
muammo — uning oʻzi.

Navoiy, allanechuk gumonsiraganday, «Taom
tayyorlaganda, Shayx Bahlul bormidi?» deb soʻradi.
Hasan Sayyoh hanuz uning qaytmaganini aytdi.
Ovqatni oʻzi tayyorlaganini soʻzlab, Navoiyning ishonqiramagani uning izzat nafsiga tegib, qisildi. Lekin
ovqat suzilarkan, Abdusamad oshxonada g'ivillab yurganini shu onda esladi-da, yuragi birdan oʻynab ketdi.

' Surgi dori.



U: «Taqsir, ta'mini ham totmang!» deb, kosani koʻtardida, chiqib ketdi. Navoiy uning bu qadar hovliqqaniga taajjublandi. Hirotdagi doʻstlari unga yozgan xatlarida, tunlari eng sodiq navkarlar bilan birga yurishni, taomlardan ehtiyot boʻlishni uqtirgan edilar. Lekin
hozir oʻzini ortiqcha ehtiyotkor sezib, g'alati boʻlib
qoldi: «Bunday qilib, kishilarning koʻnglini ogʻritmoq
yaxshi emas. Axir, koʻngil shishasi kabi nozik narsa
yoʻq-ku!» — oʻyladi u ham pushaymon qildi. Sedanali
nondan bir burda yedi. Shu orada qaltirab Hasan
Sayyoh paydo boʻldi.

— Bir balo bor, taqsir, — guldirab dedi u. — Men
shoʻrboni eltib, oldiga qoʻydim. «Mir janoblari ovqatlangan ekanlar, marhamat qil, birga ichaylik»,
dedim. Azbaroyi xudo, yuzi koʻkarib ketdi, tili ham
kesildi. Keyin, menga oʻqrayib, kosani hovliga otmoqchi edi, yoʻq, yoʻl qo'ymadim. Shoʻrboni itning
oldiga to“kdim. Taqsir, bir balo bor, karomat qildin
iz!

Navoiy ishongusi kelmasa ham hayajonlanib, shuursiz holda oʻrnidan turdi.

— Yana adashgan boʻlmang, bema'ni xayol
boʻlmasin! — dedi qovogʻini solib u.

— Yoʻq, karomat qildingiz. Bir balo bor...— ishontirib aytdi Hasan Sayyoh. — Ha, badbaxt!

Ular eshikka tomon yurarkan, dahlizda Shayx
Bahlul bilan Haydar paydo boʻldi.

— Tinchlikmi? — qoʻrquv bilan soʻradi Shayx
Bahlul dam Navoiyga, dam Hasan Sayyohga tikilib.

Hasan Sayyoh guldirab voqeani aytib berdi.
Haydar ustki toʻn ichidan beliga taqilgan xanjarini
sugʻurib, oʻzini hovliga otdi.

— Isbot qilinmagan da'vo! Muncha ayyohannos!—
Hasan Sayyohga oʻqraydi Navoiy.— Yuguring, Haydarni tutib, qoʻlidan tigʻni oling!

Shayx Bahlul va Hasan Sayyoh oldin-ketin yugurishdi. Navoiy qaytib, o“z oʻrniga oʻtirdi. Tomirlarida
qon uyulgan kabi, ogʻir darmonsizlik sezardi. Koʻz
uchi bilan «Zanjirband sher»ga qaradi.




Bir ozdan keyin halloslab Shayx Bahlul va Haydar
kirdi.

— Haqiqat ekan, Abdusamad qochibdi! — dedi
qurigan lablarini yalab Shayx Bahlul.

— Koʻkka uchsin — panjamdan qutulmaydi! —
deb qichqirdi Haydar. — Orqasidan navkarlarni
yubordim. Zaharni oʻziga ichiraman, unamasa, yana
ogʻirroq jazo — terisini shildiraman!

— U mal'unga har qanday jazo oz! — koʻzlariga
yosh toʻlib, halqumini alam boʻgʻganday gapirdi
Shayx Bahlul.

Navoiy oqargan peshonasidan sovuq terni artdi.
Hamisha ilhom, fikr, muhabbatning toza nuri bilan
yongan koʻzlarida gʻazab lim toʻlib, goʻyo yuzlariga
quyilib, burushiqlardan toshmoqda edi.

— Abdusamad kim? Ojiz, gumroh bir banda, aqldan mahrum bir olat! — boshini ko“tarmasdan, iztirob
bilan dedi Navoiy. — Haqiqiy jallodlar, qotillar, eng
qabih jinoyatkorlar Hirotdadirlar. Ular oliy poyalarni
ishgʻol etganlar. G“addorlar bu besh kunlik hayotning
qadr-qiymatini bilmaydilar. Ular chamanlardan rang
va nurni uchirgan kuz izg'ʻirinlariga oʻxshaydilar.
Do`ʻstlarim, ular gʻoyat baxtsiz maxluqlardir. Hayotda
baxt oʻzgalarning quvonchini koʻrmoq ekan, ular
umumning baxtini poymol qilib, saodatga erishmoqchi boʻlurlar. Bilmaydilarki, asli badbaxtlik budir.
Hayhot, el-ulusning taqdiri shu zulm-sitam ahlining
qoʻlidadir. Men uchun bu holni koʻrmoq har kuni
zahar yutmoqdan ming qatla ogʻir va mushkuldir!

Shayx Bahlul yig'idan qizargan koʻzlarini yerga
tikib, jim qotdi. Haydar alamiga chiday olmay, goh
oʻtirar, goh sachrab turar edi.

Tusi asliga kelmagan Hasan Sayyoh kirdi: «it holati
razmda... Tepsam ham qoʻzgʻolmaydi», dedi.

Navoiy samimiy achinish bilan boshini tebratib,
dedi:

— 1t behuda nobud boʻldi. Bekor qilgansiz. Bilasizmi, it gʻoyat vafodor maxluq!

Haydar notinchlanib, Abdusamadni qidirishga




ketdi. U kechqurun navkarlar bilan horib-charchab
qaytdi. Abdusamad izsiz yoʻqolgan! Uni maxsus
odamlar yashirgan, deb hukm qildi Navoiy.

Butun kecha qidirish davom etdi. Tongga yaqin bir
jarlikda uning qonga belangan boshsiz gavdasini topdilar...

Yigirma oltinchi bob
I

Arslonqul nari beri nonushta qilib, jomakorini
kiydi. Ikki haftadan buyon ishlayotgan joyiga — Hirot
xiyobonida solinayotgan binoga jo'namoqchi boʻlib
turganda, koʻcha eshigi qoqildi.

— Xuddi zakotchilar keldi, — ranjib dedi Dildor.—
Yana necha dinor... bering-da, bu balolardan boshingizni qutqaring.

— Jonim, nimani beramen? Mehnat haqqim kissamga tushayotgani yoʻq. Majididdin Muhammad oʻz
xayolxonasidan haftada yangi zakot toʻqib chiqarmoqda. Azbaroyi xudo, bitta-yarimtasini chopib tashlaymen-da!

— Bolam, tinch yur: och qornim, tinch qulog'im!— orqadan qichqirib qoldi kampir.

Koʻchada Arslonqulni baland boʻyli zabardast
chol — mahalla oqsoqoli qarshiladi. Yigit qoʻlini
qovushtirib, salom berdi. Oqsoqol shamshod hassasini
yerga urib, odaticha, dastlab Arslonqulni koyidi. Unga
bomdod namozini koʻpincha kanda qilishini eslatdi.
Agar yana kanda qilsa, muhtasib'ga aytib, el oldida
qirq darra urdirishini uqtirdi. Arslonqul, chavandoz
ostidagi otni tutgan kabi, butun mahallani yaxshi
jilovlagan bu chol bilan hazillashish mumkin emasligini bilganidan, namozni aslo kanda qilmaslikka va'da
berdi-da, uyga qaytmoqchi boʻldi.

— Shoshma, oʻgʻlim, — dedi Arslonqulning yelkasidan ushlab chol, — bukundan e'tiboran shahzoda

' Diniy ishlarning musulmonlar tomonidan bajarilishini taftishlab yuradigan
ma'mur.




Muzaffar Mirzoning to`ylari boshlandi. Biz katalak
koʻchada emas, guzargohda yashaymiz. Butun uylarni, devorlarni yasaturmiz. Amri podshoh, gʻayrat bilan
yasovga kirishmoq lozim.

— Ishga kechikamen, ustalarim qarab qoladilar.

— Qanday ish! Bukun barcha ustalar chortoqlar,
arklar qurmoq bilan band... — dedi oqsoqol.

Shahzodalarning avvalgi to`ylaridagi hashamatni
koʻrgan Arslonqul cholga e'tiroz qilmadi. Uzoqqa
qarab, doʻ“kondorlar oʻz doʻ“konlarini bezashga boshlaganliklarini koʻrdi. Oqsoqol yana uqtirib, past
koʻchadagilarga xabar qilgani ketdi. Shu vaqtda yon
qoʻshnilar — boʻzchi, kosagar, jomadoʻ“z'! — uylaridan
chiqishdi.

— Taxlab qoʻyilgan atlas, kimxoblarni va ipak gilamlarni olib chiqmaysizlarmi? — kulib hazillashdi
Arslonqul.

Oriq, yelkasi chiqqan boʻzchi ingichka belini uchma-uch chirmagan kir belbogʻiga bir qoʻlini tirab,
ikkinchi qoʻli bilan boshini kambagʻalchasiga qashib
qoʻydi.

— Tavba! — dedi koʻzini olaytirib. — Muzaffar
Mirzoning xatna to`ylari yaqinda o“tmaganmidi?

Katta koʻk sallasini xuddi bolalar oʻrgamchikka
oʻragandek, nari-beri chirmagan, uzun. bo`yli, qotma
kosagar salmoqlanib, javob berdi:

— Podshohga ermak kerak-da. Sohibqiron Amir
Temurning butun umri safarda oʻtgan. Bizning podshohniki nuqul toʻy-tomosha bilan oʻtyapti. Mayli ediya, lekin xazinani toʻyga sochadilar-da, keyin yana
zakotga zoʻr beradilar.

— Koʻrgan tomoshalaringiz badaliga haq toʻlamaysizlarmi? — istehzoli kulib dedi Arslonqul.

— U bozordan bu bozorga bir qadaq halvo sotib
olib, bolalarimning ogʻzini chuchitsam, ularning
quvonchi — menga katta tomosha! — javob berdi
ayolmand boʻzchi.

' Toʻn tikuvchi.



Bayramlarga, o`yin-kulgiga oʻch boʻlgan, soʻzda
ham, kiyimda ham, yurish-turishda ham o“z kambagʻalligini yashiradigan xushmo`ylab, kichkina gavdali jomado“ʻz hammaga e'tiroz qildi:

— Xursandchilik tiriklikning ziynatidir, — dedi u
bidillab. — Shunday ulug“ podshohning zamonida
tomosha koʻrganimiz gʻanimat. Koʻrursiz, bu shunday
qiziq toʻy boʻlurki, ta'rifini qalam bilan ham, til bilan
ham aytib boʻlmas. Badiuzzamon Mirzoning toʻylarini hali ham doston qilib yuradilar. U hech narsa
boʻlmay qolur hali.

Goʻyo podshoh bilan maslahatlashgan katta toʻyboshilardek boʻlajak hangomalarni soʻzlab berdi u.
Nihoyat, fikrini tasdiqlash uchun, ovozini pasaytirib,
ma'nodor ishoralar bilan dedi:

— Muzaffar Mirzo — podshohning suyukli oʻgʻli.
Xadichabegimning e'tiborlari ma'lum. Kelin boʻlsa,
podshohning singillari Badiuljamol begimning qizlari
Xonzodabegim... E, koʻrgan gʻanimat, antiqa toʻy!

Boʻzchi bilan kosagar mahmadona qoʻshnini istehzoli tabassum bilan tinglab, indamasdan uylariga
kirib ketishdi. Jomadoʻ“z atrofdagi boyonlar, dongdor
oilalar oʻz devorlarini qanday yasatayotganlarini
koʻrmoq uchun ildam joʻnab qoldi.

Arslonqul bir nafas garanglanib turdi-da, uyga
kirib, voqeani xotinlarga aytib berdi. Dildor bu toʻyda
yasanmoq uchun doruganing kelinlari, shayx ul-islom
ham yasovulboshining qizlari allaqachon kiyimlar tiktirganlari toʻgʻrisida soʻzladi. Keyin saroyda, ayollar
orasida, to`y kunlari boʻladigan tantanalar haqida
gapirarkan, eri yoqasini ushlab: «Jonim, ertak
soʻylayapsenmi?» deb taajjublandi.

— Oh, nega ertak boʻlsin! Men sizga nihoyati bir
uchini ochdim... — kuldi Dildor.

Er va xotin koʻcha tomonni nima bilan bezash
toʻgʻrisida kengashishdi. Kampir yaqinda oʻlgan
cholining ma'rakalarini oʻtkazish uchun oʻz bisotidagi
ancha buyumlarini birin-sirin sotib qoʻygan edi.
Dildor, hamma xotinlar kabi, ziynatni sevgani ham




buni oʻz oilasining obroʻsi deb bilgani uchun jiddiy
oʻylay boshladi. Dastlab: «Boʻlsa bo`lar, boʻlmasa
g'ovlab ketar», degan er endi xotinining koʻngliga
qarab qiziqsindi. Baxtlariga, har qalay, bir yaqin
doʻstlarining omonat tashlab ketgan kattagina gilami
bor edi. Dildor sandiqni ochdi. Oʻziga ham qizi kattaroq boʻlganda koʻylak tikmakka atab saqlagan ikki
juft yarqiroq guldor adrasni oldi. Kampir ham bisotidan eni-boʻyi ikki qulochli soʻzana topib berdi.

Qiyom chogʻigacha koʻcha boʻylab choʻzilgan
butun uylarning devorlari rango-rang matolar,
soʻzanalar, gilamlar bilan qoplanib, erta kuzning hali
issiq quyoshida ajoyib manzara yasadi. Xususan, boyonlarning, katta mansabdorlarning yasatiqlari nuqul
asl va nodir matolardan boʻlib, goʻzal tovlanishi bilan
koʻzlarni oʻynatardi. Soʻzi oʻtkir oqsoqol katta yoʻl
ustidagi bu mahallani boy bezak bilan, ingichka zavq
bilan yasatishga tirishgan ham bunga muvaffaq
boʻlgan edi. Mahallada aksariyatni tashkil etgan kambagʻal-pambagʻallarning yalang“och-muhtojligini yaqqol koʻrsatuvchi yamoq-yasqoq uylar moldorlarning,
mansabdorlarning tuganmas bisotidagi ipak matolar
bilan qoplandi.

Qoʻriqlash uchun oqsoqol odim-odim joyda
qorovullar qoʻydi. Tantana, hammadan koʻra, jomadoʻzni qanotlantirgan edi. U yalinib-yalpogʻlanib kimlardandir omonatga olgan soʻzanalarni oʻzinikiday
koʻrsatishga tirishib, qingʻir-qiyshiq devorlarini xotinlarday o`quv va chaqqonlik bilan bezadi. Keyin
tomoshabinlar bilan birga yurib, har qadamda bir
toʻxtab, qiymatshunos' singari, matolarning rangi,
toʻqilishi, ishlangan joyi, gullari, so“zanalarning nusxasi va hokazo haqida baho berib turdi. Har bir qiziq
hodisaga she'r bagʻishlashni sevgan ham tez she'r
to`quvchi shoirlar bu yerdan oʻtarkan, tovusday
tovlangan koʻchaga atab baytlar, ruboiylar aytishdi.
Lekin, ko`p oʻtmasdan, odamlar bu yerda uzoq

' Qimmatbaho narsalari tanuvchi, baholovchi.




toʻ“xtamaydigan boʻlib qolishdi. Bogʻi Jahon oro bilan
Puli Molon oʻrtasidagi masofada — nikoh kuni tantana bilan kelin oʻtadigan yoʻldagi manzara hammaning
tilida doston edi.

Hashamat va bezaklarning ta'rifi Arslonqulni ham
sabrsizlik bilan u tomonga yugurishga majbur etdi.
Ulugʻlarga yaxshi koʻrinish yoki fursat kelganda
odamlarga oʻz hukmini oʻtkazib qolish uchun oqsoqol
mahallaning bir necha ishchan yigitlari bilan
Arslonqulni oʻsha yoqqa yumushga yubordi. Arslonqul
shaharning bu qismiga yaqinlashib, uzoqqa qarashi
bilanoq oʻzini allaqanday boshqa, xayol dunyosiga
tushib qolgandek sezdi. Hayajondan titragan, suron
koʻtargan, qanot boʻlsa, ucha qolishga tayyor minglarcha olomonni yasovullarning zug“umi tutib turardi.
Kuchini qoʻllashga fursat kelganda aslo boʻsh kelmaydigan Arslonqul qudratli yelkalari bilan olomon orasini yorib, oldinga oʻtdi... Katta mansabdorlar, Hirotning olifta bekzodalari toʻda-to“da boʻlib kezardilar.
Arslonqul ham tomoshaga berildi.

Bogʻi Jahon oroning baland darvozalari, muazzam
arki, devorlari, qasrlar va koʻshklarning koʻcha tomonlari Hind va Misrning ipak toʻqimalari bilan,
Xitoyning «guli hamisha bahor»day shoʻx gulli, nafis
goʻzal atlaslari bilan tutash qoplangan. Gullari oltin va
kumush bilan ishlangan ba'zi matolar quyoshda oq
ham qizil olov boʻlib yonardi. «Bizning mahalla bezagining hatto eng yaxshilaridan eshakka to“qum yasalsa, uvol ketmas ekan», — oʻyladi ichida Arslonqul
ham ag`raya-agʻraya nari ketdi. Yoʻlning ikki tomonidagi hamma uylar va doʻkonlar, bogʻ devorlari nuqul
shunaqa matolarga burkangan edi. Faqat rangi, guli,
yashnashi boshqacha. Yigit orqaga, oldinga qaraydi —
ayni manzara. Shamol esib, cheksiz ipak dengizini
toʻlqinlatarkan, manzara tamom xayoliy shaklga kirdi.

Arslonqulning koʻzi tinib ketdi. Koʻrinishli joylarga
ustalar shoshilinch ravishda yuksak arklar quradilar,
bir tomonda mashhur naqqoshlar ogʻochlarga oʻz
san'atlarining sehrli liboslarini kiydiradilar.




Bir farsah yoʻl bosib, Puli Molonga yetganda, taassurotning kuchidan Arslonqul horidi. Kelinni kutib
olinadigan joyda boʻlayotgan ajoyibotlarning umumiy
manzarasiga uzoqdan bir oz qaradi-da, bir chekkada
daraxtga suyalib oʻtirdi. U, mudroq bosgandek, koʻzini yumdi. Fikri asta ravshanlashdi. «Bu asl buyumlarni yigʻib, Hirotning yetim-yesirlariga ulashilsa, ular
loaqal oʻn yil boʻz kiymas edilar, — kulimsirab oʻyladi
ichida Arslonqul. — Podshohlarning boshiga davlat
qushi qoʻnadi, degan gap bejiz emas, shekilli. U
qoʻndimi, hamma narsa muhayyo. Hamma orzuarmon sippa-silliq yuzaga chiqa berur...» Bu qushning
hikmati toʻgʻrisida uzoq oʻyladi, keyin yodiga Navoiyning soʻzlari tushdi:

Eki qavi' ayladi davlat qo'ling,
Zulm sori tushdi va lekin yo'ling...

Chunki farah” bazmiga azm aylading,
Ayshu tarab' nazmiga jazm aylading.

Qasrki, bazm anda muhayyo bo'lib,
Zinnati firdavsi muallo bo`lub.

Pardalari rishtasi” el jonidin,
La'liyu shingarfi” ulus qonidin.

Shamsasi el moli bila zarnigor,
El duru la'li bilan gavhar nigor.

Bazmdagi qariyu gar xud yigit,
Maydin o'lub har biri bir telba й.

Sen dogʻi qoplandin agarchi fuzun”,
Nafs itining ilgida lekin zabun.

Arslonqul Navoiyning Astrobodga surgun qilinishining sabablari toʻgʻrisida bir kun Sultonmurod

' Kuchli, quvvatli.
“Oʻyin-kulgi quvonch.
“Vaqti chogʻliq.

“Ip.

“Bo`yoq.

“Yuqori, ustun.




bilan suhbatlashganda, olim unga shoirning bu misralarini oʻqib berib, ma'nosini yaxshi tushuntirgan va,
nihoyat, shunday degan edi: «Fahmladingizmi, yigit,
masala nimadan iborat? Navoiy ulugʻ haqiqatparastdir. Uning har bir soʻzi haqiqat mash'ali, vijdonning
na'rasidir. Bu hol podshohga, uni qurshagan bir guruh
oliy mansabdorlarga, a'yon va akobirlarga yoqmaydi.
El-ulusni talab, molu mulk orttirguvchi razillar el
homiysi shoirning sof, olijanob yuragi oldida zir
titraydilar. Koʻrshapalak quyoshdan choʻchigani kabi,
ular Navoiydan qoʻrqadilar. Jinoyatlarini fosh qilg“uvchi qudratli ovozini boʻg“moq tilaydilar!»

Arslonqul qoʻlini silkib, shu qarorga keldi: «Podshohning davlat qushi aslida talov qushi boʻlsa kerak!»
Shu vaqtda kimdir uning yelkasidan asta tortib qoʻydi.
Arslonqul xayolini qochirgan hazilkashga yeb qoʻyganday boʻlib, qovogʻini solib qaradi-da, birdan kulib, dik
etib oʻrnidan turdi. Bu — Zayniddin edi. U, har
vaqtdagi, shoʻxligi bilan dedi:

— Rosa pinakka ketgan ekansiz. Xayol dengiziga
shoʻngʻib, necha xum tilla topdingiz? Bu ajoyibotlarni
tomosha qildingizmi?

Arslonqul qizarib, boshi bilan tasdiqladi.

— Buni keyin koʻrsangiz ham boʻladi. Toʻy yetti
kun, — davom etdi Zayniddin. — Men sizni boshqa
yerga olib boraman.

Ular Bogʻi Zogʻ“onning bosh darvozasi oldida toʻxtashdi. Epchil Zayniddin toʻyboshilar bilan bir zum
gaplashib, hamrohini ichkari olib kirdi-da, bir muddat
birga kezgach, daraxt ostida gilamda shatranj oʻynovchilar orasiga tiqilib, oʻzini ham unutib yubordi.
Arslonqul eski podshohlardan qolgan va ta'rifini koʻp
eshitgan saroybogʻda ag'rayib yolgʻiz keza boshladi.
Sayrchilarning deyarli hammasi magʻrur asilzodalar,
mansabdorlar, kiyim-kechagi, soʻzi, muomalasi bilan
yarqiragan olifta yoshlardan iborat «sara» xalq boʻlganidan, sodda yigit dastlab chetlanibroq yurdi. Lekin
har yoqda pitirlab yurgan yuzlarcha yumushchilar,
navkarlar uni jilla koʻzga tashlatmas edi. Arslonqul




hashamat, ziynat, tantana degan tushunchalarning
timsoli-mujassamini bu yerda koʻra boshladi. Eski,
gʻoyat zangin qasrlarga boy Bogʻizogʻon toʻy munosabati bilan shoyon hayrat tus olgan. Bu yerda nimalar
yoʻq? Shaharning eng mashhur san'atkorlari — rassomlar, naqqoshlar, me'morlarning ijodi, hammani
qiziqtiradigan har nav hunar egalarining hiylakor
san'ati bu yerda ta'rifdan tashqari koʻrkam, rangbarang gullagan, tajassumlangan edi. Bogʻning turli
tomonlarida, sehrli oina kabi, yiltiragan hovuzlar oldida har bir shahzoda oʻzi uchun yasalgan goʻyo ertaklardagidek boy, bezakli, chiroyli koʻshklarda oʻz yigitlari, yaqinlari, mehmonlari bilan bazm qilardi. Podshohning oʻn toʻrt oʻgʻli uchun oʻn toʻrt yerda koʻshk
qurib berilgan! Oʻn toʻrt yerda bazm! Maxsus tuzilgan
marmar hovuzlarda aqiqday yongan sharob va sharbatlar!

Arslonqul shahzodalarning manzilini uzoqdan
tomosha qildi. Faqat podshohning bosh oʻgʻli Badiuzzamon Mirzoning koʻshkida bazm suronsiz ham shahzoda har vaqtki kiyimda edi. Yaxshigina shoir bo“lgan
bukri shahzoda — Gʻarib Mirzoning koʻshkida aksar
shoirlar, cholgʻ“uchilar, ashulachilar bazm qilishardi.
Arslonqul o`zini daraxt orqasiga olib, xiyla vaqt
musiqiy va ashula tingladi...

Mana, Muzaffar Mirzoning bazmi... Oʻn besh
yashar kuyov parcha-parcha oltin gulli kiyimda.
Chiroyli oʻralgan oq shohi sallada, peshonasining tepasiga qadalgan yirik gavhar va uni qurshagan rangbarang la'l-yoqutlar, durlar chaqnab yonadi. Sallaning
uchida koʻrkam jiga hilpiraydi. Muzaffar Mirzoning
oʻng yogʻida bahodirona tur bilan gerdayib Toʻgʻonbek oʻtiradi. Yigitlarning hammasi toʻy uchun maxsus
tiktirilgan zar yoqali — qiymatli toshlar bilan bezalgan
kiyimlarda yaltiraydi... Xushroʻy yosh-yosh soqiylar
oltin qadahlarni nozik harakatlar, ta'zimlar bilan,
qizlarday chiroyli imolar bilan paydarpay tutadilar...
Arslonqul tishini qayrab, Toʻg“onbekka oʻqraydi-da,
tez yurib ketdi. Daraxtlar orqasidan havoga sachrab




yongan oltin shu'lalar uning koʻzini qamashtirdi.
Arslonqul yaqin bordi... Nayzasiga suyalib turgan ikki
navkardan boshqa kimsasiz katta koʻshkning oldida
anqayib qoldi. Koʻshkning hamma qismlaridagi toza
lojuvard ustiga oltindan ishlangan boʻrtma naqshlar,
tasvirlar — ustalarning, naqqoshlarning san'ati — uni
rosa mot qilgan edi. Tanish bir xizmatkor yoʻliqib, bu
ajoyib binoni podshoh oʻzi uchun soldirganini, bu
yerda tun boʻyi favqulodda suronli bazm boʻlib, podshoh va vazirlar, beklar, hatto shayx-ul- islom ham
mastlikdan uchib qolganini soʻzladida, Arslonqulni
sudrab ketdi. Uni oshxona yonidagi supaga oʻtqazib, taom keltirdi. Arslonqul belini qamish bilan
bogʻlagan, yuzi, qoʻli kuya bir necha yumushchilar
bilan gangir-gungir suhbatlashib oʻtirdi. Bu yerda
koʻrganlari haqida gapirarkan, ayyorcha kulib, sekin
oʻqidi u:

Pardalari rishtasi el jonidin,

La'liyu shingarfi ulus qonidin!

— Haq soʻz! Shoiri kim? — soʻradi bir yosh xizmatkor.

— O`zing ayt, boʻzchisidan shoiri koʻp boʻlgan bu
shaharda eng haqgo`y shoir qaysi? — dedi Arslonqul.

— Albatta, bizning Navoiyimiz! — ishonch bilan
javob berdi xizmatkor.

— Balli! U kishining soʻzi, — gʻurur bilan tasdiqladi Arslonqul.

— Majididdin Muhammad ish boshida turaversa,
podshoh yana bir-ikki shunday toʻy qilsa, elning bir
qatra qoni qolmaydi!— qoʻllari bilan ta'kidlab, salmoqlanib dedi suv tashuvchi.

Navoiyning sifatlari, taqdiri, u bilan bo“lgan uchrashuvlar va hokazolar haqida har kim oʻz bilganini
gapirib, iliq, samimiy mazmunli suhbat uzoq davom
etdi...




ua

Toʻy munosabati bilan Hirotning turli maydonlarida, ayniqsa Hovzi Mohiyon ham Iydgoh'da har kun
tomoshalar boʻldi. Ot chopishlar, chavgon oʻyinlari,
kurash, tayoqbozlik va hokazolarda Husayn Boyqaro
duvozi dahpoya'ni tikib, barcha shahzodalar, davlat arboblari bilan birga tomosha qildi. Bir koʻp
o`yinlarning haqiqiy tashabbuskori u boʻlganidek,
o`yinlarning natijasini ham yolgʻiz uning ra'yi hal
qilar edi.

Ettinchi kun — nikoh kuni tantana avjga chiqdi.
Madrasalarning baland peshtoqlarida, shahar qoʻrg“onlari ustida chalingan nogʻoralar, karnaylar koʻkni
titratdi. Hamma ko`chalarda, guzargohlarda inson
toʻlqini guvilladi. Oqshom minglarcha xalq kelinni
qarshi olmoq uchun Puli Molonga oqdi. Bu yerda
Muzaffar Mirzoning serhasham otlarini gijinglatgan
xos yigitlari, Hirotning qimmatbaho kiyimlarga
belanib gerdaygan asilzodalari, yuzlab cholg`uchilar,
qo`shiqchilar, qiziqchilar — qurama olomon shovqin
solar edi. Baland koʻtarilgan yuzlarcha mash'allar
quyuqlashgan qorong£ʻilikni yutib, tevarakni nur
toshqini bilan toʻldirgan edi. Dumidan xartumigacha
gilamchalar, maxsus ipak jabduqlar bilan yasatilgan fillar ustiga tevaragi oʻyma gullar kajavalar oʻrtanilgan.
Bulardan bichimi gʻalati, ola-bula kiyimlar kiygan filbonlar qaqqayib turardi.

Puli Molondan Bogʻi Jahon orogacha boʻlgan va
Hind, Xitoy, Misrning ajoyib matolari bilan tutash
muzayyan masofa boʻylab har ikki tomonda chol
g“uchilar, qoʻshiqchilar turnaday qator tizilgan. Odimodim joyda maxsus yasalgan, oʻyinchiqday mo'jaz,
bezakli supachalarda yuzlariga oq toʻr ro“mol tutgan
saroy xonimlari, kanizaklar sochiq” sochish uchun
kelinni kutardilar.

' Bayramlarda xalq sayil qiladigan maydon.
? Maxsus minbarli chodir.
“Sochqi (muh.).




Nogoh «kelin keldi!» suroni havoni yangratib
yubordi. Inson toʻlqini birdan chayqalib ketdi. Chiroyli bezatilgan, soyabonli yuzlarcha arobalarda oʻz
manzilidan chiqqan kelin — Xonzoda begimni dastlab
Puli Molon zoʻr qiy-chuv bilan qarshiladi. Guruh-guruh yosh xonimlar xushroʻy kanizaklar bilan qurshalib, choʻrilar baland koʻtarib turgan juda katta
soʻzanalar tagida turgan Xonzoda begimga Muzaffar
Mirzoning Toʻgʻonbek boshliq barcha beklari, yigitlari
uzoqdan qulluq qildilar. Saroydan Xadichabegim
yuborgan e'tiborli ayollar kelin va uning yaqinlari
bilan koʻrishib, hovuch-hovuch dinorlar sochdilr. Olomon chuvvos bilan ur-yiqit terarkan, fillardan yangi
sochiqlar yogʻildi. Cholg“ularning sadolari, qoʻshiqchilarning kuylari, otlarning kishnashi, olomonning qiychuvi havoda kuchli yangrab turdi.

Fillarning orqasidan kelin karvoni yurdi; yoʻlning
har ikki tomonida turnaday qator tizilgan sozandalar
chalgan udlar, tanburlar, setorlar, changlar, daflar,
naylarning sadolari mavjida tantana bilan Bogʻi Jahon
oro tomon asta oqdi. Kelinning atrofida, orqasida
kelayotgan guruh-guruh ayollar turkona rasm bilan
«yor-yor» aytdilar.

Qaysi chamandan esib keldi sabo, yor-yor,
Kim damidin tushti o't jonim aro, yor-yor...

Har qadamda kanizlar umumiy suron ostida moʻlmoʻl sochiqlar sochdilar. Sochiqlar uchun pista va
bodomlarning qobiqlarini oltin va kumush bilan qoplagan edilar. Mash'allarning, fanorlarning shu'lalsida
pista-bodomlar choʻgʻdek yarqirab sochilardi.

Butun bu tantana Bogʻi Jahon oroning muazzam
darvozasiga kirish bilan bir nafasda suv quygandek
jimjitlik hukm surdi. Katta yozlik zalda shaharning
ilgʻor ulamolari bilan qurshalib oʻtirgan shayx ul-islom
kuchsiz, ingichka ovozi bilan mingʻirlab nikoh oʻqidi.
Nikohdan soʻng Husayn Boyqaroning oʻzi kelin
boshidan oltin tanga yomg£ʻirini yogʻdirdi. Qiz tomon
esa kuyov bola — Muzaffar Mirzoning boshidan
sochiqlar sochdi. Yana hamma yoqni suron bosdi.




Toʻy tantanasi bahor toshqiniday kuchli toʻlqin bilan
bogʻning katta sahniga yoyilib ketdi.

Arslonqul! qoʻshni xotinlar bilan tomoshaga chiqib
ketgan Dildorni qaynagan olomon orasida qidirdi.
Topolmasdan, charchab tashqariga chiqdi. Mash'allar
bilan yoritilgan katta maydonda, qarshidan qattiq
kelib, ellik qadamcha narida, bir guruh navkarlar oldida, birdan toʻxtagan otliqni koʻrdi. Otliq unga tanish
harakatlar qilib, navkarlar bilan gʻijillashib ham oldi.
Asrlonqul yugurib bordi. Soʻlugʻini tishlab, hansiragan
qora bayirning jilovini tutdi. Xiyla kayfli Haydar mastlarcha beparvolik bilan otdan tushdi. Arslonqul undan
Alisher Navoiyning sogʻ-salomatligini soʻradi. Haydar
g`azab bilan yongan koʻzlarini arkka tikib, zaharxanda
bilan dedi:

— Toʻy, bayram, jinoyat — hammasi bu yurtda
bor!

— Nima gap, Haydarbek? — qoʻrquvli ovoz bilan
shivirladi Arslonqul.

— Tinchlik... — qoʻlini siltadi Haydar.

Arslonqul otni chetga eltib bogʻladi. Haydarning
fe'li ayniganidan xavfsirab, olazarak boʻlib turarkan,
qayoqqadir shoshib-pishib ketayotgan Sultonmurod
ham Zayniddinga koʻzi tushdi, ularni qichqirib chaqirdi. Ular kelib, Haydar bilan quchoqlashib koʻrishdilar.

— Sabuhiy', — murojaat etdi Sultonmurod, —
soʻylang. Mir janoblarining ahvollari nechik?

— Tangriga shukur, sogʻ-ssalomatlar... Majididdin
Muhammadning makkor peshonasi haqiqatning
abadiy toshiga urilib, chil-chil sinib ketdi!

Zayniddin va Sultonmurod bir-birlariga ma'nodor
qarashib, Haydarni ogohlantirishga tirishdilar:

— Qayerdasiz?

— Dilga kelgan fikrni tilga koʻchirmoqda hamisha
ehtiyot shart!

— Men mirzolarga Alisher janoblarining gʻazabli
salomlarini keltirdim, — dedi Haydar g'ururlanib. —

' Haydarning taxallusi.



Doʻstlarim, shu to“y-tomoshaga men ham chizi zahar
tashlamoq fikridamen. Yeng ichida xanjar saqlaganlar
qani?

Sultonmurod Zayniddinning qulogʻiga nimadir shivirlab, bir zumda koʻzdan gʻoyib boʻldi. Zayniddin
ustalik bilan Haydarni gapga solib turdi — Haydarning fe'lini yaxshi bilardi u.

— Sizga istirohat kerak, charchagansiz, — murojaat etdi Arslonqul Haydarga.

Haydar tezda shaxdidan tushdi, atrofga qaygʻuli
parishon boqdi. Shu orada Sultonmurod Boboali
eshik ogʻani boshlab keldi. U uzun, quvvatli qoʻllarini
keng yoyib, Haydarni goʻyo oʻz oʻgʻliday quchoqladi,
shirin gapirdi. Keyin uni otiga mindirib, oʻzi ham bir
zumda ot topib kelib, uyiga olib jo`nadi. Sultonmurod
ularning orqasidan uzoq tikilib qoldi-da, keyin
qaygʻ“udan boʻgʻilgan ovozi bilan dedi:

— Biz g'aflatda ekanmiz, Astrobodda gʻoyat alamangiz qabih voqea roʻy bergani shubhasiz. E voh,
Hirot bayram qilmoqda!

— Suyunmoq kerak, — dedi Zayniddin shivirlab
toʻyboshilarning kirdikori fosh etilib, tarix oldida ular
sharmanda boʻlibdilar!

Sultonmurd ham Arslonqul boshlarini gʻamli
chayqab, uning fikrini tasdiqladilar. Keyin uchovlari
asta-asta yurib, og`ir sukut bilan qorongʻilikda ko`zdan
yoʻqoldilar.

II

Tongda Haydar koʻzlarini ochib, uqaladi. U shipi
chiroyli shamsli, devorlarining yuqori aylanasida,
goʻzal naqshlar orasida hikmatli ruboylar yozilgan
kichkina, tanish xonada yotar edi. Boboalining uyiga
qoʻnganiga u xursand boʻldi. Otda uzoq yoʻl bosib
charchagan gavdasida hozir allaqanday xush yoqar bir
orom sezsa-da, belidan va oyoqlaridan ogʻriq aralash
horgʻinlik ketmagan edi. Rohatlanib bir kerishdi-da,
yana yalqovlanib yotdi. Bogʻi Jahon oro oldida tunda
koʻrganlari — mash'allar, bezaklar, shovqin-suron va




hokazo uning boshida, uzoq bir tush singari, jilvalanardi. Tashqarida xizmatkorlarga yumush buyurgan
Boboalining tovushini eshitgach, oʻrnidan turib, odati
bo`yicha, imirsilanmasdan kiyindi. Dahlizda mo'jaz,
guldor mis obdastadagi suv bilan yuvinib boʻlguncha,
xizmatkor kirib oʻrinni yigʻdi, ichini saranjom qildi.
Keyin Haydar uy sohibi bilan nonushta etdi. Boboali
eshik ogʻa Haydarning fe'lini yaxshi bilganidan, tilga
ehtiyot boʻlishini, doʻst-dushmanning farqiga yetib,
muomalada bu jihatga rioya qilish kerakligini ochiq
nasihat tariqida emas, ishoralar bilan uqtirib oʻtdi.
Ham qiyom chogʻida saroyga kelsa, podshohning
qoshiga kirgizishini va'da qilib, o`rnidan qoʻzgʻaldi.

Haydar tokchaga qalangan kitoblarni koʻzdan
kechirdi. Mavlono Hiloliyning «Shoh va gado» asarining favqulodda goʻzal xatli kotib koʻchirgan gʻoyat
bezakli bir nusxasini tomosha qildi. Ba'zi joylarini
oʻqib, oxirgi betini ochdi: kotib Zayniddin! Kitobchani yana varaqlab xatiga diqqat qilib, Zayniddinni
Hirotning eng mashhur kitoblaridan aslo tuban
koʻrmadi. Musiqiyda, shatranjda, sangtaroshlikda
shuhrat qozongan bu shoʻx, xandon odamga mehri
yana ortdi. Navoiy buyurgan ba'zi kitoblarni unga
yozdirmoqqa qaror qildi. Keyin rasmiy maktublarni
chiroyli juzdonga solib, qo`ltig`iga tiqdi ham tugʻilib
oʻsgan shaharning havosini, fayzini sogʻina-sogʻina
dilgir bo“lgan yurakni ochish uchun koʻchaga chiqdi.
Sahhoflik rastasiga tushdi. Keyin bir-ikki madrasaga
kirib, doʻstlari bilan diydor koʻrishguncha vaqt peshinga yaqinlashib qoldi. Podshoh, eski odati boʻyicha,
peshindan keyin kundalik ichkilik bazmiga shoʻngʻib
ketishini bilganidan, saroyga yugurdi. Uni Boboali
eshik ogʻa koʻzlaridagi ranjish ifodasi bilan qarshi olib,
podshoh huzuriga kirishga buyurdi. Haydar bir oz
toʻlqinlanib: «Hazratlari yolgʻizmilar? Aks holda, kirmaymen», dedi. Boboali boshini qimirlatib, «ha» deb
javob berdi.

Haydar oltin taxtda qovogʻini solib oʻtirgan Husayn Boyqaroga, butun qoidaga muvofiq, ta'zim. qildi.




Ruxsat boʻlgandan so`ng oʻtirib, Alisherning salomini
soʻzladi. Juzdondan rasmiy hujjatlarni chiqararkan,
podshoh ularni devonxonaga topshirishni buyurdi
ham Astroboddagi umumiy ahvol haqida so`radi.
Haydar bu xususda Navoiyning uqtirgan fikrlarini
batafsil soʻzlab berdi. Husayn Boyqaro beparvogina
tinglab, shoirning bu kunlarda nima bilan mashg`ul
ekanini, kayfiyatini soʻradi. Haydar Navoiyning fikri
hamma vaqt el va ulus ishi bilan band ekanini aytdida, bir nafas sukut qilib, uning kayfiyati toʻgʻrisida
dedi:

— Soʻnggi zamonlarda Mir janoblarining xotirlari
siniq, koʻngillari g'am-anduh bilan pora-pora
boʻlgandir. Oʻzlarini ogʻir vaziyatdan ne yoʻl bilan
qutqarishni bilmaydilar va yolgʻiz gʻazab oʻtida qovriladilar.

— Nimalar demoqdasiz? Sabab? — Husayn Boyqaro birdan hushyorlanib, koʻzlarini qattiq tikdi
Haydarga.

Haydar bir muddat taraddudlandi. Shu paytda
haqiqatni qandaydir boshqa vajhlar bilan yashirish
zarurligiga aqli yetsa ham, qoniga singgan fe'li ustun
chiqdi. Birdan taraddudni yengdi.

— Mir janoblarini benihoyat tashvishga solib,
g“azablariga sabab boʻlgan voqea shulki, — deb boshladi Haydar, — yaqinda siz pushti-panohimiz podshohi olamning bakovullari Mir janoblarining hayotlariga qasd etdi!

— Ne boʻhtonlarni soʻzlamoqdasiz? — qichqirib
yubordi Husayn Boyqaro.

— Bakovul Abdusamad Mir janoblarining taomlariga zahar qoʻshgan ekan... — endi beparvo davom
etdi Haydar. — Ammo Mir janoblari karomat tariqida
bu ofatdan ogohlanib, tangriga sad hazor shukur, salomat qoldilar. Bu faje hodisa Mirning dillarini shubha
va andisha bilan toʻldirdi. Jinoyatning ildizini bu
yerda, Hirotda, deb ishonadilar...

Husayn Boyqaroning rangi qum oʻchib, yuzi bir
zumda koʻk-sarigʻ bilan qoplandi. Burnining kataklari




qisilib, ogʻir nafas ola boshladi. Haydar oʻzini juda
noqulay sezdi. Dolig`“ulilik bilan soʻzlaganiga afsus
qildi. Lekin endi vaziyatni oʻzgartirish yoki, jilla qursa, sal yumshatish mumkin emasdi. Husayn Boyqaro
jahl bilan qichqirdi:

— Bu gaplarning bari ahmoqlikdur. Soʻz tamom,
chiqingiz bu yerdan!

Haydar sovuq, oʻchiq yuzini ters burgan podshohga ta'zim qilib, orqasi bilan yurib chiqdi.
Dahlizda Boboali eshik og'aga murojaat etib, nima
qilish kerakligini soʻradi.

— Siz oʻz odatingizga hech xilof ish qilmaysiz! —
dedi u kuyunib. — Joningizdan qilcha umidingiz
boʻlsa, endi tilingizni kesing, tamom gung boʻling!

Haydar indamasdan, marmar zinaga otildi.

Husayn Boyqaro Boboalini yoʻqladi, qalam va
qogʻoz talab qildi. Boboali oltin siyohdon, oltin va
kumush bilan ishlanib, qimmatbaho mayda toshlar
terilgan qalam va bir taxta rangdor qogʻozni darrov
taqdim etdi. Podshoh unga Haydarni Astrobodga
jo“natmaslikni, Hirotda nazorat ostida saqlash kerakligini tegishli amaldorlarga shu onda yetkazishini
buyurdi. Keyin yolgʻiz qolib, Navoiyga yozilajak xatning mazmunini, unga qanday unvon bilan murojaat
qilish kerakligini oʻylarkan, qogʻoz tutgan qoʻli titrardi. U oʻzi bu jinoyatdan xabarsiz boʻlsa ham, lekin
Majididdin va uning guruhining Navoiyga boʻlgan
adovatini, ko`pdan buyon tayyorlab yurishgan kirdikorlarini sezganidan va ba'zi ishoralarga sal hushyorlik bilan qaragan taqdirda, jinoyatdan ogohlanishi
mumkin ekanligini iqror qildi ham oʻz shaxsiga
yopishtirilishi mumkin boʻlgan bu qora dog'ʻni silishga, ishni «yopdi-yopdi» qilishga qaror berdi. Titrak
qoʻl bilan yozishga kirishdi. Xatni Alisherga nisbatan
samimiyat, qadrdonlik soʻzlari va tumtaroqli uzun
jumlalar bilan bezab, oxirida Haydar keltirgan xabardan gʻoyat mutaassir boʻlganini, lekin bunday jinoyat
hech qachon uning xotiriga kelmaganini yozdi. Koʻngli picha taskin topdi. Boboali eshik ogʻa haligi farmon




haqida tegishli amaldorlarni ogohlantirganini arz qilmoq uchun kirganda, Husayn Boyqaro xatni bukib,
koʻz oldida tamgʻalatdi ham ishonchli chopar orqali
shu onning oʻzida Navoiyga yuborishni buyurdi.

Ishlar toʻg`ʻrisida ma'ruza qilmoq uchun Majididdin oltin gullari yonib turgan ipak toʻnda gerdayib
kirdi. Podshohning avzoyiga nazar solishi bilanoq,
g`alati boʻlib ketdi-da, boʻshashibroq oʻtirdi. U
Haydarning kelganini eshitgan edi. Lekin podshohning kayfsizligini shundan deb gumon qilmoqqa hech
qanday asos yoʻq edi. Bosh vazir soʻzlash uchun ijozat
soʻradi. Husayn Boyqaro ma'ruzani boshqa vaqtga
qoldirarkan, uning ichini titroq bosdi. Sababini
soʻrashga botinolmay, boshini egib, sukut qildi.

— Astrobodda bagʻoyat nomaqbul harakat roʻy
bermish, — dedi Husayn Boyqaro shikoyatlanib.

— Muborak dilingizni xira qilgan ahvol ne ekan?—
gavdasini bukib, murojaat etdi Majididdin.

— Yuborgan bakovulingiz Alisherning hayotiga
qasd qilibdi. Ammo hech ish chiqmabdi. Kishini
zaharlamoq oson ish boʻlibdimi? Endi Alisher oʻzini
har nav tahlikadan qutqarmoq uchun choralar izlar
emish...

— Aslo xabarim yoʻq, oftobi olam! — rangi oqarib, koʻzlariga mas'umlik ifodasi berishga tirishib dedi
Majididdin. — Siz olampanoh uchun bu alim! hodisa
qanday kutilmagan boʻlsa, bu qulingiz uchun ham
shundaydir.

— Yashirin vazifa topshirgan edingizmi? — soʻradi
toʻnglik bilan Husayn Boyqaro.

— Toʻgʻri, biz u ablahning zimmasiga bir nima
vazifa yuklagan edik... — guldiradi Majididdin. —
Lekin ma'lum boʻldiki, bakovul oʻz haddidan oʻtibdi.

— Endi bu haqda bahslashmoqning hojati yoʻq, —
dedi qisilib Husayn Boyqaro. — Ayting, oqibati nima
boʻlur? Qanday qilib yashirmoq mumkin?

— Iflos bakovulning izini bu dunyodan oʻchirmoq
kerak! — javob berdi Majididdin.

“Alamli.



— Vaqt oʻtdi!

— Xotiringiz jam boʻlsin, olampanoh, — dadillanib dedi Majididdiin, — bu bakovulning ishini istagan onda saranjom qilmoq uchun uning orqasiga
oʻlim soyasini ergashtirib qoʻygan edik...

Husayn Boyqaro birdan yengillanib, qaddini
koʻtardi. Majididdin ishonch bilan, kuyunib, soʻzini
davom ettirdi:

— Alisher bu hodisani bahona qilib, tangri taolo
abadiyan barqaror etgan saltanat tojingizga ochiq
muxolifatda boʻlishi mumkin. Bu tahlikaning oldini
olmoq zarur. Alisher bilan Yaqubbek orasidagi samimiyatni, bir on boʻlsin, xotirdan chiqarmaslik kerak.

Husayn Boyqaro bosh vazirning bu fikrini ham oʻz
diqqati ham koʻzlarining ifodasi bilan tasdiqladi.
Podshoh nazarida o“z obro`-e'tibori mustahkam ekaniga Majididdin yana bir karra ishondi. Mablagʻlar orttirish uchun yangi-yangi manbalar topilganligi haqida
gap orasida bir necha soʻz qistirib otdi. Husayn
Boyqaro vazirga ketmoqqa ijozaat berdi. Keyin
Hirotning e'tiborli oilasiga mansub boʻlib, yaqinda
unga nazr qilingan goʻzal qiz bilan koʻngil ochish
uchun haramga joʻnadi.

Yigirma yettinchi bob

Haydar dilgir edi, bu — oʻzi qilmishi uchun biron
jazoga tortilishi vahimasidan emas, balki Hirotga kelganiga o'n besh kun boʻlgan esa-da, biron kun
quvonch koʻrmay, tanholik tuyib, hayot bilan oʻz ruhi
orasida allaqanday mubham bir ohangsizlik sezganidan edi. U «Unsiya»da yashar va koʻp ichardi.
Ba'zan faqat Sohib Doro bilan bir oz dardlashar edi.
Ammo Sohib Doro ham har vaqt nash'asiz. Navoiyning bu qadrdoni «Unsiya»dagi avvalgi hayotini
" sogʻinar, avvalgi nash'ali kunlarni qoʻmsab, g'amgin,
umidsiz she'rlar yozar, Haydarga oʻqir edi. Durust,
«Unsiya»da barcha mulozimlar va qadrdonlar, yaqin



lar yashar, ular oʻz vazifalarini avvalgidek bajarishardi.
Ba'zan shoirlar, olimlar yigʻilib, avvalgidek suhbat
tuzishardi. Ammo, badanga hayot bagʻishlagan yurak
kabi, bu dargohga fayz, qut, nash'a bergan bir nima
yoʻq edi. Yurakni umid, imon, nash'a, muhabbat
bilan toʻldiruvchi shu narsani hamma qo`ʻmsar edi.

Haydar bilan Sohib Doro — ikki qayg'uli doʻst
«Unsiya«ning darvozasiga chiqishdi-da, supachaga
oʻtirishdi. Lojuvard koʻkda, shamol uchirgan mayin
oq shohi roʻmollardek, bulutlar hilpiraydi. Quyosh
yoqimli. Qarshidagi bogʻchalar koʻm-koʻk boʻlsalar
ham, ularning nafasidan kuzning isi anqirdi.

— Umrimni faqru fano yoʻliga' bagʻishlamoq niyatidamen,— koʻzlaridagi hasratni uchqunlantirib gapirdi Haydar. — Nurga, soflikka, haqiqiy muhabbat va
oliy husnga tashna koʻngillar uchun yagona yoʻl
buldir. Sirri hikmat” darveshning yuragidadir. Ayting,
ne deysiz, uch kunlik hayotning yolgʻ“onchi ne'matlaridan qoʻl uzib, husni mutlag'ning muhabbati bilan
yashamoq qadar ulugʻ va insoniy baxt bormi?

Sohib Doro Haydardagi bu oniy qaror uning
ko`ksida lov etib yonib, yana soʻnuvchi orzulardan,
deb oʻyladi-da, yelkasini qisib, sukut qildi. Haydar
darveshlik falsafasi haqida gapirdi. Farididdin Attor,
Jomiy ham Navoiyning asarlaridan chiroyli misollar
keltirib, haqiqiy darvesh zavqi bilan o“qimoqqa boshladi. Sohib Doro uni huzur bilan tingladi. Nogoh adil,
koʻrkam daraxtlar orasida qivrilib choʻzilgan yoʻlda,
yengil chang koʻtarib kelayotgan uch-toʻrt otliqqa
ko`zi tushdi-da, ravshan koʻrish uchun qoʻlini qoshlari
ustiga qoʻyib tikildi ham birdan oʻrnidan turib,
qichqirib yubordi: «Mir janoblari kelmoqdalar!»

— Ha, ha oldindagi Mir... — oʻtirgan joyida qotib
dedi Haydar.

«Unsiya»ga birdan jon kirdi. Hamma xonalardan
mulozimlar, qadrdonlar, yaqinlar, navkarlar yugu
' Darveshlik, soʻfilik yo'li,

? Olam siri, donolik siri.

Mutlaq goʻzallik; darveshlik e'tiqodicha, xudoning jamoli.




rishib istiqbolga chiqdilar. Navoiy otdan tushib, etaklarini qoqdi, hamma bilan koʻrishdi. Oyoq ostida
pildiragan bolalarning boshlarini siladi, har qaysiga
shirin soʻzlab, erkaladi. Keyin toʻgʻri oʻz xonasiga
kirdi. Bu yerda har narsa u Hirotdan jo`naganda qay
holda boʻlsa, xuddi shunday turgan edi. Obrezda
yuvindi. Yoʻl kiyimlarini chechib, qayta kiyindi.
Keyin yostiqqa yonboshlab, bir oz dam oldi. Haydarni
chaqirib, uning kayfini parishon koʻrgach, xafa boʻldi.
Muloyimlik bilan nasihat qilib, yupantirishga tirishdi.
Haydar yolgʻiz haqiqatni soddadillik bilan e'lon qilishdan oʻzga gunohi yoʻqligini aytdi. Navoiy ta'kidlovchi ovoz bilan dedi:

— Munofiqlar haqiqatdan qoʻrqadilar. Haqgoʻylik
ulugʻ fazilatdir. Lekin zarur vaqtdagina tilga erk bermoq lozim. Shuni unutmangki, podshohga yaqin turmoq, ogʻzini ochgan ajdahoga yaqin turmoq bilan
barobar! — Navoiy oʻrnidan qoʻzgʻaldi, podshohga
koʻrinish bermoq uchun ketdi.

Eshikda uni atrofdagi oddiy xalqdan iborat qalin
guruh kutib turar edi. Hamma koʻzlarda quvonch
yonardi. Har yoqdan yoshlarning va keksalarning
hayajonli sadolari yuksaldi:

— Koʻzlarimiz yoʻlingizga intizor edi!

— Yurtning tirikchiligi, baxti sizda!

— Dardlarimiz behad-behisob, sizdan oʻzga himoyachimiz yoʻq!

— Bizdan sizni uzoqlashtirguvchilar qirilsinlar!

Navoiy ta'sirlanib, titrak tovush bilan minnatdorchilik bildirdi. Bir ko“plarning turmushi, kasb-kori
toʻgʻrisida soʻradi. Har lahza xalq koʻpaydi. Navoiy
qaerda boʻlmasin, koʻngli hamisha xalq bilan bir
ekanini juda kamtarlik bilan ishora qildi-da, hammani quvontirib, uy-uylariga joʻnatdi.

Bogʻi Jahon oroga borguncha darveshdan a'yongacha, hammoldan olimgacha, hamma uchragan
odamlar uni olqishlab, sevgi va ehtirom toʻla koʻzlari
bilan kuzatib qoldilar.




Shoir bir vaqtlar zavqlanib kezgani saroyda gulzorlarni sogʻinchli nazarlar bilan tomosha qilib, bosh
qasrga borarkan, sarvzolar orasidan Husayn Boyqaro,
orqasida har vaqtki hamsuhbatlari, hamsharoblari
bilan chiqib keldi. Bularning ichida Majididdin, Amir
Moʻg“ul, Toʻgʻ“onbek va boshqalar ham bor edi.
Navoiy rasmiy ta'zimni bajo qilib, Husayn Boyqaro
bilan koʻrishdi. Qolganlarning oʻzlari yaqinlashib,
shoirning qoʻlini siqdilar. Majididdinning koʻzlarida
kuchli sarosima ochiq sezilsa ham u tilyogʻlamalikni
yaxshi bajardi: «Diydoringizni koʻrmoq nasib boʻlgani
uchun kamina oʻzimni favqulodda mas'ud his etmoqdaman», dedi u koʻrisharkan.

Husayn Boyqaro shoirning oʻzini devon yonidagi
tillakori kichik xonalardan biriga olib kirdi.

— Poytaxtga kelmogʻingiz uchun bizdan ijozat
boʻlgani yoʻq edi-ku,— dedi u ogʻir chordana qurib. —
Biz sizni hech kutmagan edik.

— Muborak qo`lingiz bilan yozilgan nomani olgandan soʻng, — dedi Navoiy oddiy narsa haqida soʻzlagandek, — viloyatning ishini muvaqqatan Valibekka
topshirib, oliy dargohingiz sari yugura qoldim, toki
har nechuk soʻz boʻlsa, oʻrtaga tashlab, aql va insof
bilan hal etmoq mumkin boʻlsin...

Husayn Boyqaro oʻng`aysizlangandek, toʻlgʻanib
oldi. Jinoyatning chigilini yechganda, bir koʻp arzandalarining sharmanda boʻlishlari, ham ularning makriga laq etib tushganidan oʻzining-da qizarishi mumkinligidan, fojia tafsilotiga kirishmaslikka qaror berdi.

— Telba Haydar ba'zi koʻngilsiz voqealar toʻg`risida gapirdi. Bu, albatta, uning xayolxonasida toʻqilgan
boʻlishi kerak. Har holda, janoblariga noma yozdim.
Nomamizni olganingizdan soʻng koʻnglingizda hech
qanday shak-shubha qolmaganiga imonim komil.
Janoblari ne derlar?

— Koʻnglim kek va adovat saqlashga moyil emas,—
javob berdi Navoiy. — Razillarni sharmanda qilmoq
ham behuda, chunki koʻ“mirchining yuzi qaro, jallodning koʻzi qon boʻlganidek, razillarning razolati ular




uchun ulug“ jazo va ayni sharmandalikdir. Ular bilan
da'volashmoqni o“z qadrim uchun nuqson bilurmen.
Ammo haqqingizda hech qanday shubha koʻnglimdan
kechgan emas.

Husayn Boyqaro oltin kamariga bir qoʻlini tiragan
holda, ezilgan, parchinlangandek boʻlib, koʻzlarini
qayga yashirishni bilmay qoldi. Borgan sari ogʻirlashgan, chuqurlashgan sukunat hukm surdi. Bu sukunat
goʻyo haqning ustunligini ta'kidlagandek, ma'nodor
edi. Nihoyat, sukunatni Husayn Boyqaro buzdi:

— Endi koʻnglingizdagi maqsadni bayon qiling.
Bizdan nima tilaysiz?

— Menga hech qanday vazifa, mansab kerak
emas,— dedi Navoiy. — Faqat Hirotda istiqomat
etmakka oliy ruxsatingizni bersangiz, bas.

Husayn Boyqaro bu iltimos qarshisida haqiqatan
jiddiy oʻyladi. Keyin, garchi ichida rozi boʻlsa ham,
lekin iltimosni qabul etishni shoirga katta bir sovgʻa,
yon berish kabi koʻrsatish niyatida uzoq tixirlik qildi.
Bir-biriga zid, bir-biridan kuchsiz har nav moneliklarni dastak qilmoqqa tirishdi. Navoiy oʻz fikrida qattiq turdi. Koʻrsatilgan moneliklarni, mulohazalarni
shoir choʻp-xasday supurib tashlagach, podshoh
ko`ʻnishga majbur boʻldi. Navoiy qulluq qilib, tashqari
chiqdi.

Navoiy har burchagi jonli latofat bilan nafas olgan
bogʻda yuragi qofiyalarning jarangi bilan toʻlib, xayollarga berilib borarkan, toʻsatdan toʻxtadi. Koʻzi tushgan bir mulozimni chaqirdi: — Behzodni tanirmusen?
Hozir mashgʻuloti qaerda? — soʻradi undan.

— Taqsir: tanurmen, — tavoze bilan javob berdi
mulozim, — u kishi kutubxonani humoyun qoshidagi
xonalardan birida surat tortadilar. Koʻrsatayinmi?

Navoiy «Rahmat, eski oʻrnida ekan», deb oʻng
tomonga, kutubxonaga qarab ketdi.

Behzod, uzoq safardan qaytgan otasiga tashlangan
bolalardek, oʻz ustoziga otildi. Koʻrishib, shoirning
qoʻllarini oʻpdi. Navoiy ham ta'sirlanib, yuragidagi
butun muhabbatini koʻzlariga, ovoziga quyib, bu rang




va ziyo sohiri ahvolini soʻrarkan, Behzodning daho
uchquni bilan yongan, maftun qilarlik ajoyib koʻzlarida qalbning mehri, samimiyati porloq koʻz yoshlariga
aylandi. San'atkorning nozik siymosi, gul niholiga
bahorning iliq, hayotbaxsh shabbodasi tekkandek,
yashnab ketdi: «Bu onni umrimda hech unutib bo£ʻlmas. Yuragimni sogʻinch, firoq limmo-lim toʻldirgan
boʻlsa, shu onda uni shodlik va baxt labo-lab toʻldirib
yubordi», dedi-da, toʻshak solib, shoirni oʻtqazdi. Chiroyli, yop-yorug“ uy. Ochiq derazadan zangori samo,
xiyobonlarning nozik tebrangan yashil devori, uzoqda,
ogʻochlar orasida, suvning bir parcha oynasi koʻrinardi.

Past, toʻgarak taxtadan ma'dandan, chinnidan ishlangan kichik idishlarda turli ranglar. Bular bilan rassom tabiat va hayotning cheksiz jilvalarini yana
chuqur, yana ma'nodor jonlantiradi. Moʻyqalamlar,
qogʻozlar, tayyor va chala rasmlar yotadi. Navoiyning
koʻzlari butun ehtiros bilan yonib, rasmlarga qadaldi:
«Shahzoda ovda», «Ustiga kichkina guldor gilam
toʻshalgan teva». «Oshiq va ma'shuqning gulzorda
uchrashuvi». Navoiy har bir chizgida, birgina nuqtaday koʻrsatilgan koʻzda, ranglarning mayin quyilmasida hayot tomirining urishini, hayotning quyuqlashgan,
porloq jilvasini koʻrdi. Bir koʻrgan rasmni yana qoʻlga
olib, toymas koʻzlari bilan tikildi. Zavqlanib, Behzodning ajoyib mahoratini maqtadi. Rasm san'atining
imkoniyatlari haqida gapirdi. Kamtarin san'atkorning
qop-qora soqol bilan qoplangan uzunchoqroq yuzini
mas'um tabassum bezadi.

— Janob ustod, — murojaat etdi Behzod. — Sherning boʻynidan zanjirlar uzildimi?

Navoiy «yalt» etib unga qaradi. Keyin kulimsirab
dedi:

— Haydar aytdimi sizga? U yigitning koʻngli
gʻoyat begʻubordir.

— Haydar ishontirdiki, — dedi Behzod. — u
yolgʻiz menga soʻzlagan. Men u rasmni koʻrmoqqa
mushtoqmen. Qachon koʻrsatursiz?




— Meniki bamisoli bolalarning chizmakashligidek
bir narsa... — dedi Navoiy qoʻlini silkib.

— Zanjirband sher oʻz asoratchilariga qarshi yana
ham qoʻrqinchliroq boʻladi, — dedi sekingina Behzod. — Sherning boʻyni zanjirga itoat qilsa ham, yuragi aslo bo'ysunmas, afsuski, bu oddiy haqiqatni idrok
etmaydilar...

— Aql va idrok insonlarga xos sifatdir! — dedi
Navoiy qat'iy ohang bilan.

Behzod dasturxoncha yozib, ustodni mehmon qilmoqqa harakat qilarkan, Navoiy e'tiroz etdi. Uning
huzuriga borib, yoʻqlab turishni rassomdan soʻrab,
jo'namoqchi boʻlarkan, eshikdan halpillab Muhammad Said Pahlavon kirdi. Shoir va pahlavon quchoqlashib koʻrishdilar. Pahlavon oʻzining gavdasi va
nash'asi bilan shu topda goʻyo uyni toʻldirdi. Yillar
uning azamat jussasiga oʻz ta'sirini koʻrsata boshlagan
esa-da, lekin yuzlarcha kurashlarda yelkasini yerga
oʻptirmagan bu pahlavon endi kuchga toʻlgandek
koʻrinar edi. Navoiy bu ajoyib odamga to“ymaganday
sogʻinchli koʻzlari bilan unga qayta-qayta tikilib, yana
oʻtirib qoldi. Shoir, rassom va pahlavon Bogʻi Jahon
oroning latofatlariga boqib, shirin, jonga yaqin suhbat
qilishdi. Mavzular, soʻzlar buloqday qaynab, ravon
oqardi. Yangi ilmiy kitoblar, devonlar, tir-andozlik!
haqida, shayx ulislom bilan pahlavonning fiqh
masalalari ustida podshoh qoshida mubohasa qilishib,
pahlavonning yengishi va hokazo haqida soʻz ketdi.
Shoir Shayxim Suhayliy bilan Xoʻja Gʻiyosiddin
Dehdor kirib kelgach, oʻtirish yana qizidi. Har kim
Hirotda roʻy bergan jiddiy va kulgili har xil voqealar
haqida soʻzlab, Navoiyni xursand qilishga tirishdi.
Navoiy pahlavonning musiqiyda yaratgan yangi
maqomlari haqida Astrobodda eshitganini soʻzlab,
undan tafsilotini surishtirarkan, Behzod tokchadan
tanburni olib, pahlavonning qoʻliga tutdi:

— Musiqiy ijod toʻgʻrisida musiqiysiz soʻzlashmoq
maholdir, — dedi Behzod.

' O`q-yoy otish.




— Pahlavonning mahoratini tanbur hikoya qilsin,—
dedi Shayxim Suhayliy.

Muhammad Said mallarang chakmonining yengini
picha shimarib, kurash maydonida pahlavonlarning
gupchak belini siqadigan qudratli qoʻllari bilan tanbur
sozladi-da, oʻzi yaratgan maqomni chala ketdi.
Sevuvchi hassos ingichka hislari, kechirmalari, og`riqlari, nash'alarini sozchi tanburning qillarida shunday
jonli, shunday porloq ifoda etdikim, tinglovchilar
sehrli sadolarda goʻyo erib ketdilar. Mana, sadolar
ruhning soʻnggi faryodi bilan tindi. Behzodning katta
sallali boshi tizzasiga tegayozgandi. Navoiy, shirin
tushdan ayrilganday, hasrat bilan koʻzlarini ochdi.
Bu — yangi maqom edi. Navoiy Muhammad Saidni
tabrikladi. Pahlavon esa tanburni devorga tirab qoʻydida, kelar hafta boʻladigan katta kurashda qatnashuvchi
pahlavonlar haqida bu kasbga xos til va uslub bilan
gapira boshladi. Keyin yana soʻz musiqiyga koʻchdi.
Navoiy Hirotdagi oʻzga mashhur cholgʻ“uchilarning
ishi, ahvoli haqida surishtirdi. Boshqalar ma'lumot
berarkan, Navoiy cholgʻuchilarning muhtojlariga qanday yordam koʻrsatish toʻgʻrisida ichida oʻylab oʻtirdi.
Keyin Xurosondagi eng iste'dodli musiqiyshunoslarning ishlari haqida bir kitob yozish, unda hamma eski,
yangi kuy-maqomlarni toʻplab, shakllar bilan koʻ`rsatib, kelajak nasllarga qoldirish kerakligini soʻzladi. Bu
fikr hammaga ma'qul boʻldi.

Bogʻi Jahon oroning yam-yashil dengiziga g'“urubning qon shu'lasi yugurdi. Uzoqdan podshoh bazmining mast qiyqiriqlari eshitildi. Doʻstlar xoʻshlashib,
ayrilishdi.

Navoiy «Unsiya»ga yaqin solingan oʻz kutubxonasiga keldi. Bu — bir-biriga yopishgan, har biri
oʻzga uslub va zavq bilan naqshlangan, boy bezakli,
oʻnlarcha xonalardan iborat chiroyli bino edi. Shoir
ikkinchi xonada kitoblar orasida, sham nurida suhbatlashib oʻtirgan Sultonmurod bilan Zayniddinni uchratdi. Ota-oʻgʻillardek koʻrishishdi. Ular bir nafasda talay
narsa haqida soʻzlashmoqqa ulgurishdi.




— Xoʻsh, sizni shakkoklikda ayblamoq uchun ularda hech asos bormi?— soʻradi Navoiy kulib Sultonmuroddan.

— Meni tabiiyyun' deydilar, — javob berdi Sultonmurod. — Lekin men aql va ilmga ergashurmen.
Yolgʻiz bularning haqiqatini tanurmen.

— Albatta, olim haqiqatni qidirur ekan, shak-shubhaga bormogʻi tabiiydir, — dedi Navoiy jiddiy. —
Tabiatning sirlaridan voqif boʻlmoq uchun uni tatabbu etmoq kerak. Zotan, bu narsa hech kimsani ollohdan uzoqlashtirmas. Chunki tabiatning oʻzi husni
mutlaqning bepoyon jilvalar koʻrsatgan ulugʻ“ koʻzgusidir. Lekin, bu jihatni johillar anglamaydilar. Xoʻb,
erta biz sizni madrasaga olib borib, shogirdlaringizni
quvontirurmiz, ilm va haqiqatni johillar panjasidan
qutqarurmiz.

Sultonmurod va doʻsti Zayniddin cheksiz quvonishdi. Navoiy Zayniddinning shatranj, musiqiy,
xattotlik sohalaridagi muvaffaqiyatlarini Astroboddayoq eshitib, suyunganini bildirdi. Keyin musiqiy
haqida kitob yozmoq kerakligi haqidagi haligi fikrni
oʻrtaga tashladi. Sultonmurod bu vazifani Zayniddin
bajarishi mumkinligiga ishonch bayon qildi. Zayniddin bu haqda o`ylab koʻrib, keyin qat'iy javob bermoqchi ekanini aytdi. Navoiy, gap orasida, ularning moddiy ahvollari toʻgʻrisida soʻradi. Ular muhtoj emasliklarini bildirsalar ham, Navoiy ularga boshdan-oyoq
razm solib, yuz dinordan yordam bermoqqa oʻz ichida qaror qildi. Keyin bu doʻstlarini yoniga olib, shamlar bilan yoritilgan, tokchalariga kitoblar qalangan
xonalarni kezdi. Yangi asarlarni tez-tez koʻzdan
kechirib, u yoʻq boʻlsa ham, ikki yil mobaynida kutubxonaning ishini rivojlantirgan va undagi tartibni yaxshi
saqlagan kutubxonachidan ham yangi kitoblar sotib
olib, eskilarini yaxshi kotiblarga koʻchirtirgan Sohib
Dorodan mumnun boʻldi.

' Falsafada tabiatni asos qilib oluvchilar.



Ular «Unsiya»ga qaytishdi. Bu yerda yigirmaga
yaqin doʻstlar sabrsizlik bilan kutishardi. Bular orasida
shoirlardan Hiloliy, Hofiz Yoriy, Pir Muammoiy,
Osifiy, Hotifiy, olimlardan munkillab qolgan Fasihiddin, hali ham shoʻx Mir Mirtoz va Xurosonning
mashhur tarixchisi qari Mirxond va boshqalar bor edi.
Ko`ʻ`ngilli suhbat va ziyofat boshlandi.

Bu kecha uy sohibidan, mehmonlardan boshlab
xizmatkorlarga qadar hamma xushchaqchaq edi.

Navoiyning Hirotga qaytishi xalqning va doʻstlarning koʻnglidan gʻam-tashvishni va umidsizlikni
koʻtardi. Har kun «Unsiya»ga paydar-pay odamlar
kelaverdi. Olim, shoir , kosib, dehqon — hamma uni
koʻrishni, unga boʻlgan mehrini bildirishni oʻzi uchun
faxr va sharaf deb bilardi. Majididdin va Toʻg“onbek
singarilarning zulmi, qiynogʻi, ta'qibidan jon hovuchlab pana-panada yurganlarning yurak oʻynog£isi
toʻxtab, erkin nafas oldi. Navoiy yetim-esirlar, faqirlar
uchun oylab osh-non berdi, kiyim-kechak ulashdi.

Yigirma sakkizinchi bob

Muzaffar Mirzo qasrining devorlari toza chinnidan
boʻlgan goʻzal bir xonasida Toʻgʻ“onbek suvsar poʻstinni yelkaga tashlab, qoʻllarini mangʻalda laqqa cho“qqa
tutib, salmoqlanib soʻzlar edi. Mang£al atrofida keng
doira qurib oʻtirgan va Toʻgʻonbekka quloqlarini,
koʻzlarini tikkan bekzodalar va shahzodalarning
obroʻli yigitlari orasida mavlono Binoiy bilan mavlono
Shahobiddin ham bor edi. Toʻg“onbek yolgʻiz Muzaffar Mirzoning qoshida emas, podshohning nazarida
ham e'tiborli beklardan hisoblanib, hatto u oʻzini
Muhammad Burunduq barlos, Jahongir barlos kabi
taniqli beklar darajasida koʻrgandan buyon, garchi
koʻp ishlarda qadimgi soddalikni saqlagan boʻlsa ham,
lekin tantana, bezakning mazasini totgan edi. Bog'u
rogʻ, ziyofat, choʻrilar — hammasi joyida edi. Shahobiddinni katta olim deb fahmlaganidan, bir kun
nomimga biron kitob yozar yoki tole yor boʻlib, katta




ishlar qilib yuborsam, tariximni tuzar, degan andisha
bilan oʻziga bog`lab olgandi. Mavlono Binoiyni, umuman Majididdin guruhining shoiri va Alisherning
dushmani boʻlgani uchun, Toʻgʻ“onbek har bir oʻtirishga taklif qilar, uning forsiycha she'rlarini durust
tushunmasa ham, latifalariga zavqlanar edi. Uning
safolatli kunlarida tanishib, hujrasidan joy bergan eski
qadrdoni Aloiddin Mashhadiyni pul, kiyim bilan
yo`qlab turar, shoir har bir in'om olganda, biron qasida bilan minnatdorchiligini bildirardi.

Toʻg'onbek qattiq bir oʻksirib, choʻgʻ yallugʻida
tusi quyuqlashgan dakkam-dukkam, qizgʻish soqolini
artib qoʻydi-da, eski vaqtdagi katta, qonli urushlar
haqida, bolaligining ajoyib bahodirligi haqida sodda,
lekin juda kelishtirib, maroqli hikoya qildi. Yigitlar
oʻzlarini u janglarda ot surgan, qilich chopgan botirlar
kabi xayol qilib, ruhlanib, beixtiyor ravishda kulgili,
qiziq harakatlar qilib yubordilar. Mavlono Binoiy latifa aytib, kichkina, koʻrimsiz gavdasiga monanad
boʻlib tushmaydigan qalin, uzun soqolini serkillatib
kulishdan yoki zaharli hajvdan zavq oladigan odam
edi. Toʻg“onbekning sodda, jangovar hikoyasi yoqmadi. Toʻg“onbek bir hikoyani bitirib, boshqasini oʻylarkan, Binoiy soʻzni ilib ketdi. Yangi yozgan hajvlari,
gʻazallarini oʻqib, falonchi shoir bu xususda bunday
degan edi, men bu shaklda ta'bir berib, mislsiz xo`b
narsani yaratdim, deb oʻz-oʻzini maqtashga tushdi.
Oʻ`tirganlardan «Ofarin!» degan sado chiqmagach,
izzat nafsi qirilib, hammani bir-bir chaynay boshladi.

— Katta shoir bilan koʻrishib turasizmi? — Binoiyning qitigʻiga tegmoq uchun dedi Toʻgʻonbek kulib.

— Bek yigit, qazo va qadarning bir insofsizligi
shuki, yo uni, yo meni adam'ga haydamaydi, — deb
hazilini yana boshladi. Binoiy. — Men uning oʻzidan
koʻra soʻziga bardosh qila olmaymen.

Yigitlardan biri kecha hamshirasi Navoiyning
terma kichik devonini oʻqirkan, bir g'azali benihoyat

"Oʻlim.




koʻngliga yoqqanini soʻzladi ham kissasidan bir parcha
qogʻoz chiqarib g`azalni o`“qigʻ boshlarkan, Binoiy ikki
qulogʻini qoʻllari bilan qattiq berkitdi.

— Siz bir karra tinglang. Shoir boʻlmasam ham,
chizi zavqim bor, deb o“ylayman,— dedi yigit qizarib.

— Inim, — dedi qoʻllarini qulogʻidan olmasdan Binoiy,— men uning turkiy soʻzlarini eshitsam, haqiqatan quloq ogʻrigʻi degan illatga duchor bo`laman —
kuldi Binoiy.

— Zavqi salim ahliga turkiy soʻz tikandek tuyuladida. Alalxusus she'rda... — dedi yuz-koʻzini burishtirib
mavlono Shahobiddin.

Yigit g“azalni yaxshi oʻqidi. Qogʻoz qo`ldan-qo`lga
oʻtdi. Toʻg“onbek salmoqlanib: «Pishiq gʻazal, soʻzining ta'mi bor», deb qoʻydi.

Gʻazal ustida ikki tomon tortishmoqqa hozir ekan,
Muzaffar Mirzo kirdi. Hamma oʻrnidan turib, ta'zim
bilan qarshi oldi. Shahzoda Toʻgʻonbekdan oʻzga
hamma boshqa xonaga chiqib kutib turishni ishora
qildi.

Kishilar chiqib ketgach, Muzaffar Mirzo koʻzlarining shoʻx mastligi bilan kulib soʻradi:

— Bilasizmi, qayerda edim?

— Bilmaymen, — javob berdi То" опбеК, — баг
holda benihoyat xursandsiz. Bu yaxshi.

— Toʻgʻri, bek, shodmen. Meni bir xoli manzilga
taklif etgan edilar. U manzilda har vaqt menga
manzur boʻlarlik majlis yasar edilar. Shuning uchun
bordim. Ikki parivash qiz. Husn bogʻining toza gullari,
har ikkisi latofatning avjida. Biri ud chaladi, biri kuylaydi. Ikkisi ikki quchogʻimda... Ichdik, aysh-ishratga
botdik. Ikkisiga ayni darajada muhabbat qoʻydim.

— Erta, tangri xohlasa, shunday bir go`zalni
quchasizki, bir lahzada ularni yodingizdan chiqarasiz, — dedi To“gʻonbek xaxolab.

— Qani, erta koʻraylik himmatingizni...

— Shahzodam, yangi xabarlardan ogohmisiz?

— Qanday xabarlar? — qoshini chimirdi Muzaffar
Mirzo.




— Alisherning oʻrniga yana Astrobodga tayin etilgan Amir Moʻgʻul fitna koʻtaribdi. Astrobod sohibi
devonini oʻldirib, Iroqqa qochibdi. Otangiz, podshoh
hazratlari, u viloyatni Badiuzzamon Mirzoga beribdilar. Bu toʻgʻrida ne deysiz? Muzaffar Mirzo sukut
qilib, Toʻgʻ“onbekning yuziga tikildi.

— Yaxshi oʻylash kerak, shahzodam, — doʻng£ʻillab
qoʻydi Toʻgʻonbek.

— Bilamen, Badiuzzamonning qabih niyatlari
bor,— birdan asabiylanib gapirdi Muzaffar Mirzo. —
Lekin ishimizni ma'raka maydoni hal qiladi. Hozircha
sabr-bardosh lozim. Vaqti emas.

Toʻgʻ“onbek Muzaffar Mirzoga razm soldi. Uning
hali nash'ali tabassum bilan qoplagan yuzlarida endi
allaqanday sovuq jiddiylik sezilar edi. Shahzodani
chindan tashvishlantirmoqqa qaror berdi.

— Siz endi yosh emassiz, — dedi Toʻgʻonbek jiddiy tur bilan, — siz saltanat tojining eng yirik yulduzisiz. Uylanmoq uchun balogʻatga yetmoq kerak,
toj kiymoq uchun balogʻat shart emas. Yurt so“ramoq
ishida yosh podshohga ishbilarmon, siyosatda tadbirli,
harbu zarb ishida tajribali bir yetakchi boʻlsa bas.
Ogʻangiz Badiuzzamon Mirzo ishni maxfiy va pishiq
yurityapti. Qandahor hokimi Arg“unbek bilan til biriktirgan. Astrobodni olgandan keyin boshqalarga koʻz
tikadi. Fursat bor ekan, qoʻr yigadi. Hushyor boʻling,
shahzodam!

Muzaffar Mirzo bunday nasihatlarni atrofdagi bir
koʻp otabeklaridan, anyiqsa, onasidan ochiq yoki
razm-ishoralar bilan koʻpdan buyon eshitib kelgan
boʻlsa ham, lekin boshqa aka-ukalarining harakatlarida taxt uchun kurashning ravshan alomatini sezmaganidan, tashabbusni oʻzi boshlab berishga botinmas
edi. Toʻgʻ“onbekning soʻzi undagi andisha va taraddudlarni bartaraf qildi. U birdan jiddiylashdi. Yuzidan
may va muhabbat nash'alari oʻchdi. U belidagi qimmatbaho yonib turgan oltin kamarga suqilgan chiroyli
qinli xanjarni goʻyo sug“urmoqchiday mahkam ushlab, oʻylab qoldi. Toʻg“onbek uning bodom qovoq




ostidagi qiygʻoch koʻzlariga tikildi. U koʻzlarda gʻazab
yonardi.

— Hushyor boʻling, shahzodam! — yana takrorladi Toʻg`onbek.

— Bu ishlar qilich bilan hal boʻlgʻusi! — qichqirdi
birdan Muzaffar Mirzo. — Kimda saltanat dagʻdagʻasi boʻlsa, maydonga chiqsin! Tojdor boʻlmoq tilagan boshlar oʻlimdan qoʻrqmaydi!

Toʻgʻ“onbek o`z soʻzining, goʻyo kul ostidagi olovni
kuchli alangalatgan shamol kabi ta'sir qilganiga xursand boʻlib, shahzodaning har vaqt shunday sabotli,
jasur boʻlishga undadi. Lekin siyosatda tajribasiz yigitcha ehtiyotsiz, ochiq harakatlari bilan butun ishni
buzib yuborishi, bu bilan yolgʻiz oʻzining emas,
atrofidagilarning oyoqlariga ham bolta urishi mumkin
edi. Toʻgʻ“onbek, garchi tarixiy kitoblarni oʻzi aslo
mutolaa qilmagan boʻlsa ham, Temurdan keyin shahzodalar orasida saltanat uchun boʻlgan barcha kattakichik kurashlarning, fitna va isyonlarning tarixidan
yaxshi xabardor edi. Shuning uchun u shahzodaga niyatlarini dilga yashirishni, har qanday sharoitda ham
yashirin ishlashni, har vaqt sovuqqon boʻlishni kengash berdi.

Oradan koʻp oʻtmasdan, Badiuzzamonning kelganidan xabar berishdi. Muzvaffar Mirzo ingichka
egilma qoshini ma'nodor oʻynatdi-da, mamnuniyat
bilan qabul qilishini bildirdi. Badiuzzamon oʻz oʻgʻli
Muhammad Moʻmin Mirzoni ergashtirib, eshikda
koʻrinishi bilan Muzaffar Mirzo yugurib borib,
ogʻasining qoʻlini siqdi. Keyin toʻqqiz-o“n yoshli,
otasidek chiroyli, nozik va yoshiga nisbatan koʻzlari
juda jiddiy, ziyrak bolaning boshini silab, suyub muomala qildi. Har vaqtdagi kabi, katta diqqat va ingichka zavq bilan kiyingan Badiuzzamon oʻz mavqeini
bilib, o`zini ulugʻvor tutar edi. Muzaffar Mirzo ularni
shirin soʻzlar, mehribonchiliklar bilan toʻrga —
kimxob toʻshakka oʻtkazib, oʻzi Toʻg“onbek oldida tiz
choʻkdi ham ularning tashrifi uchun cheksiz quvonganini bildirdi. Bir qancha vaqt undan-bundan




soʻzlashganidan keyin, Badiuzzamon muloyim tabassum bilan ukasiga murojaat etdi:

— Sizga ham ma'lum boʻlsa kerak, padari
buzrukvorimiz ulug` iltifot koʻrgazib, Astrobod viloyatini menga hadya etdilar. Men onhazratning ra'yilarini yerda qoldirmoqni odobdan bilmay, qabul etdim.
Erta-indin, safar anjomi tayyor boʻlsa, balki jo“narmiz.
Shuning uchun siz bilan diydor ko“rishmoqqa keldim.
Shoyad bizni yoʻqlab turursiz.

Muzaffar Mirzo boshini kamtargina quyi solib
tingladi. Soʻngra kamoli ehtirom bilan qoʻlini koʻksiga
qoʻyib, dedi:

— Men bu xushxabarni eshitib, gʻoyat xursand
boʻldim. Siz uchun yurt so“ramoq chogʻi koʻpdan kelgan edi. Noqobil kishilarning qoʻllarida noobod holga
kelgan shahar va viloyatlarni chuqur fikr, yaxshi tadbirlaringiz bilan obod etmoq vazifangizdir. Biz,
ukalaringiz, haqqingizga duoda boʻlib, har nechuk
amr-farmoyishlaringizni koʻngil bilan ijro qilurmiz,
qoʻlimizdan kelgan yordamni aslo ayamasmiz. Ulugʻ
maqomingiz muborak boʻlsin!

Badiuzzamon yengillanib, tashakkur bildirdi va
ketmoq uchun ijozat tiladi. Muzaffar Mirzo e'tiroz
qildi, bukungi ziyofatga oʻz ishtiroki bilan ruh va fayz
berishini undan iltimos qildi. Badiuzzamon ikkilanganday boʻlib, ukasining koʻnglini ovlamoq uchun,
nihoyat, koʻndi.

Shahzodalar ikkinchi xonaga oʻtgach, Toʻgʻonbek
tashqariga chiqdi. Tayyor turgan yasamol otini minib,
sovuq shamolga qaramasdan, qizil jiyronni Majididdinning dargohiga shitob haydarkan, butun fikri boʻlib
oʻtgan hodisa bilan band edi. Muzaffar Mirzoning
makri, ikkiyuzliligi uni hayratda qoldirgan edi. Bir
daqiqa ilgari gʻazabga toʻlib, akasining boshini olishga
tayyorligini bildirgan yosh shahzoda oʻz muhitiga,
podshoh oilasiga xos boʻlgan va ona suti bilan qoniga
singgan munofiqlikni juda tabiiy, juda rostakam bajargan edi.




Toʻgʻonbek Majididdinni uning qishliq mehmonxonasida yolgʻiz uchratdi. U bukun xafaroq koʻrindi.
Toʻg“onbek haligi voqeani soʻzladi. Vazir xomushlik
bilan tingladi. Keyin oʻz boshini qotira boshlagan
dardni ochdi. U, Navoiy kelgandan boshlab vaziyatning asta-asta o“zgarayotganini, ba'zi beklar, amaldorlar uning muomalasidan podshohga shikoyat qilayotgani, Navoiy, garchi rasmiy vazifalardan chetda bo`lsa
ham, muhim masalalarda ba'zi davlat arboblari uning
kengashiga murojaat qilayotganlari haqida gapirdi.
Balxda Darveshali, bu yerda Navoiy va Nizomulmulk
unga qarshi yashirin ish koʻrayotgani haqida uzoq
ma'lumot berdi. Xoʻja Afzal safardan qaytib qolsa,
yana ahvol chatoqlanishi mumkinligini bildirdi.

— Bunday ahvoldi,— dedi qovogʻini solib Toʻgʻonbek, — aqlga eng toʻgʻri keladigan yoʻl dushmanlarning orasini ayirmoqdir. Ularni ayiring, ular oʻz
oʻtlarida qovrilsinlar!

— Qanday qilib? — jonlanib soʻradi Majididdin.

— Qiyin emas,— ayyorcha kulib javob berdi
Toʻgʻonbek.— Hammaga belgilikki, Nizomulmulk
sizga ham, Navoiyga ham dushman. Lekin u sizning
zarbangizga qalqon qildirib, oʻzini u tomonga yaqinroq olib yuradi. Nizomulmulkni qoʻlga olib, vazir
tayinlab, devonda oʻrin bersangiz, sizni qoʻllabqoʻltiqlaydi. Yana shu narsani xotirlangki, uning ikki
oʻgʻliga ham podshoh iltifot qiladi.

Majididdin qoʻlini iyagiga tirab bir oz oʻylagandan
soʻng: «Maslahating aql va mantiqan xoli emas», dedi.
Keyin Toʻgʻonbek ba'zi katta yerdorlarning zakotning
kamaytirilishi haqidagi talablarini soʻzladi. Agar vazir
bu talabni qondirsa, ulardan oʻzlari uchun katta
mablagʻ olishga ishonchini bildirdi. Oʻzi uchun davlatga qarashli yerlardan bir qism suyurgʻol olib berishni
iltimos etdi. Vazir bu talablarni qabul qilgach, Toʻg“onbek shahzodalarning bazmiga yetishga oshiqib,
joʻnab qoldi.

Ertasi Majididdin saroyda Nizomulmulkka duch
keldi. Tantana, ziynatni sevgan sobiq vazir koʻp yillab




havosiga koʻnikib qolgan saroyga tez-tez kelib, goʻyo
xumorini tarqatib ketardi. Majididdin u bilan uchrashganda, uning yarasiga tuz sepmoq niyatida, odatda,
benihoyat kekkayib olardi. Koʻpincha goʻyo bironta
navkarning oldidan oʻtgan kabi, nazar-pisand qilmas
edi. Bu gal Majididdin, garchi sovuqqina boʻlsa ham,
u bilan koʻrishdi. Qavat-qavat xitoyi shohi toʻnlar
kiygan, oqargan koʻrkam soqolli sersavlat Nizomulmulk mugʻombirona boqib, o“z dushmanidagi bu
holatning yashirin ma'nosini tushunmoqqa tirisharkan, Majididdin, xolis bir xonaga ishorat qildi.
Nizomulmulk muhim bir narsaning isini payqaganday,
atrofga alanglab, indamasdan uning orqasidan yurdi.

Majididdin vaziyatni tushuntirib, o“z muddaosining ustidan qalin, sirli pardani uloqtirdi.

— Siz gʻoyat tajribali, kordon odamsiz, — dedi
Majididdin qat'iylik bilan, — oramizda oʻtgan ginakuduratlarga xotima berurmiz. Men janoblariga
burungi vazifani olib beraman. Lekin bir shart bor, —
labini tishlab tikildi Majididdin.

— Oʻrtadagi ba'zi noxush voqealarni, — dedi
Nizomulmulk donishmandona bir vajohat bilan, —
men sahvu xatoning natijasi, deb bilamen. G`ʻolibo,
bizlarning dillarimiz bir-birimiz uchun tilsimotdek
maxfiy qolgandir. Oqillarnnig ishi xatolarni tuzatmoqdir. U shartki, siz dedingiz, nima ekan?

— Doʻstona munosabatda boʻlib, hamkorlik qilurmiz, — birdan ovozini pasaytirib javob berdi
Majididdin. — Hamkorlik shulki, siz hech qachon,
hech kimning huzurida mendan shikoyat qilmaysiz.
Mening tadbirlarimga hech vaqt e'tiroz etmaysiz. Har
qanday mushkulotni bahamjihatlik bilan bartaraf qilmoqqa harakat qilurmiz.

— Bagʻoyat ma'qul shart, — quvonch bilan dedi
Nizomulmulk, — zotan, biz qadimdan bu shartga
rioya qilmoqligimiz kerak edi. Hay, moziyni eslamayШК.

— Va'daga vafo? — qoʻllari bilan ta'kidlab, qat'iy
dedi Majididdin.



— Vafosizlik qadar qabih badnomlik yoʻqdir.
Tangri bir soʻz bir!

Ikkinchi kun Nizomulmulk rasmiy yorliq bilan
vazir tayin qilindi.

Yigirma to'qqizinchi bob

Darichaning tepasidagi rangli oynalardan quyosh
uyga bir tutam nur otgan edi — kursi ustidagi silliq
haftrang qogʻozlarda, chiroyli mis siyohdonda, tiniq
suv turgan moʻ'jaz, koʻz oqiday toza, chetlariga jivirjivir gullar ishlangan jonon kosada aks etar, bir parchasi esa gilamning gullarini yondirar edi. Shoir qalin
kitobni tizzasiga qoʻyib, yostiqqa suyangan holda tarix
mutolaa qilardi.

Navoiy saroyning behuda boʻsh-boʻgʻovligidan
uzoqda har kun yozadi, oʻqiydi. Yozmoqni koʻzlagan
asarlari haqida oʻylaydi. «Mahbub ul-qulub»', «Muhokamat ul-lug“atayn»?” uchun kerakli fikrlarni, misollarni saralaydi. Xonaqohga borib, olimlarning holidan
xabar oladi, ularning yozayotgan kitoblari bilan tanishadi, kengashlar beradi.

Madrasalarga kirib tolibi ilmlarning nafaqalari
toʻgʻrisida g'amxo`rlik qiladi. Hirotda, oʻzga shaharlarda yuzlarcha shoirlarning yangi yozgan har nav
katta-kichik she'rlarini topadi. Ma'lum vazifalar topshirilgan mulozimlarini qabul etib, ishlarning borishi
haqida ma'lumot soʻraydi. Daromadlardan xayri
ehson uchun qilingan xarajatlarni tekshiradi. Goho
otda, goho piyoda yurib Hirotning qadimgi tarixiy
binolarini, joylarini tomosha qiladi. Shaharning husnini ochish uchun nimalar qilish toʻgʻrisida oʻylaydi.
Do`sti mavlono Jomiy qoshiga borib, she'rdan, falsafadan, tasavvufdan suhbatlashadi. Olim, fozil
doʻstlarini tez-tez chorlab, shirin oʻltirishda musiqiy
tinglaydi, andak hazil-mutoyiba qiladi. Bu sokin ha
' Qalblarning doʻsti, sevguvchisi.
?1kki til haqida fikr yuritish.




yotda, u bir dam boʻlsin, mamlakat taqdirini unutmaydi. Xalqqa sitam qiluvchilarga boʻlgan gʻazabi
yuragida chayqalib turadi. Ba'zan tutaqib, alamdan
toʻlgʻanadi...

Mulozim kirib, Mirak Naqqoshning kelganini
aytdi. Navoiy darrov kitobni chetga olib qoʻydi.

— Axir qoʻlga tushdimi, ildam kirsin!— dedi kulib u.

Mirak Naqqosh qoʻrqa-pisa kirib, qoʻlini qovushtirib, bir chekkaga oʻtirdi.

— Soatni qachon bitkizasiz? Siz uchun va'da, soʻz
degan mafhumlarning qimmati bormi? — sun'iy ravishda qovogʻini solib, shiddat bilan gapirdi Navoiy.

Naqqosh soʻz topolmay, qoʻli bilan kattagina sallasini tuzatdi, qizardi, jovdiragan oʻtkir koʻzlari bilan
shoirga tikildi. Nihoyat, taralmagan sarigʻqizgʻish
soqolining uchini himarib:

— Soat hali bitgani yo“q, — dedi Naqqosh aybdorlarcha kulimsirab. — Lekin, taqsir, bu xayol boshingizga qaydan keldi? Raso xunob ish ekan...

— Qachon yurgizasiz, qachon vaqtni toʻgʻri
oʻlchaymiz? Insof qiling, oʻtgan muddatni bilasizmi? — dedi Navoiy.

— Fikrim erta-kech bu muammo bilan band. Lekin
dardisarning hal boʻlmagan jihatlari bor. Hayronmen,
natija ne boʻlar ekan... — asabiylashganday qoʻlini
siltab qoʻydi Naqqosh.

— Soatni faranglar yasabdilar. Arablar ham
yasaganlari ma'lum. Xoʻsh, nega siz bu muammoni
hal qilolmaysiz? Ilmi jarri saqil'dan ma'lumot sohibisiz. Bu menga ma'lum. Bu ilmni tadbiq eting. Inson
fikrning qudrati bilan ne-ne mushkullarni hal qilmas!
Xoʻb, mana bu kosa, fikringizcha, qay mamlakatning
mahsuli? — kursidagi kosani koʻrsatdi Navoiy.

Naqqosh engashib, diqqat bilan kosaga razm soldi.

— Xitoy chinnisi!

— Borakallo! — koʻzlarini chiroyli suzib kulib
yubordi Navoiy va muloyim gapirdi. — Yoʻq, xato

' Mexanika.




qildingiz. Bu chinni Hirotning mahsuli. Buni oʻzingiz
tanigan usta Muhammad Jamol yasadi.

Naqqosh taajjublanib, olaygan ko`zlari bilan go`yo
kosani yeb qoʻyganday boʻlib qaradi. Nihoyat, boshini chayqadi:

— O'ʻxshatgan. Oʻxshatgan!

— Tirik boʻlsam, — dedi Navoiy bir xoʻrsinib, —
butun yurtga shu chinnini tarqatamen. O`z tuprog£imizdan asl chinni yaratmoq mumkin ekan. Soat, tabiту, Кор ilm, koʻp hunar talab qilur. Ammo, aminmenki, siz yarata olursiz. Sizda yalqovlik bor, ana shu
balodan qutulishingiz kerak, inim.

Naqqosh, goʻyo oʻz beparvoligini iqror qilganday,
iljayib qoʻydi. Endi qunt bilan ishlab, tez bitirishni
va'da qildi. Navoiy, agar u yana beparvolik koʻrsatsa,
qattiq tadbirlar ko`rishga majbur boʻlishini, u vaqtda
undan ranjimaslikni ta'kidlab, poʻpisa qildi. Keyin
soat ixtirosining ahamiyatini, insonlar uchun vaqtni
ilishning foydalarini soʻzladi. Bu munosabat bilan ilmi
nujum haqida, Ulugʻbekning rasadxonasi va hokazo
toʻgʻrisida qiziq ma'lumotlar berdi.

Naqqosh ketgandan soʻng shoir eshikka chiqdi. Bir
oz hovlida kezindi. Mulozimlar bilan soʻzlashdi. Ba'zi
ishlardan noxushlanib koyindi. Keyin shifoxonadagi
tabiblar bilan suhbatlashmoqqa joʻnadi.

Katta yoʻlga chiqqanda, uzoqdan Haydarga koʻzi
tushdi. U koʻpdan qalandar boʻlib olgandi. Hamma
uni «Haydar qalandar» derdi. Boshida qalandarlarga
xos kuloh, egnida eski xirqa, sochlar oʻsiq... U uy-joyini tark etib, bir kulbani maskan qilgan edi. Har kun
bozolarni aylanib, qalandarlar odaticha, gʻoyat oddiy
tirikchiligi uchun kerak narsalarni tilanib topardi.

Hirotda bu hol uyat hisoblanmas edi. Qalandarlarning hammasi — ular orasida asilzodalar ham
uchrardi — shunday yashardilar. Navoiy xuddi oʻz
farzandiday koʻrgan bu jiyanini, bir vaqtlar shoir va
sipohi boʻlgan yigitni bu holga tushganiga qayg'urardi.
Lekin Haydarga nasihat kor qilmas edi. Navoiy uning
bu holatini yolg'iz uning darveshlikka boʻlgan tabiiy




maylidan deb bilmas, balki haq soʻzi uchun podshoh
tomonidan siquv ostiga olinganligi ham ta'sir etganini
fahmlardi. Haydar Navoiyni koʻrdi shekilli, uzoqdan
boshini egib, jimgina boshqa yoqqa burilib ketdi.
Navoiy balki qaropsizligi orqasida bir kun bu yoʻldan
qaytar, deb umid qildi-da, asta-asta joʻnadi. Lekin shifoxonaga borishga toʻgʻri kelmadi. Bir oz yurgach,
qarshisidan Muboriziddin Valibek bilan Gʻiyosiddin
Dehdor chiqib qoldi.

— Mir janoblari,— dedi Valibek koʻrishgandan keyin, — biz huzuringizga bormoqda edik.

Navoiy ularning yuzlarida ichki bir hayajonning
asarini koʻrdi.

— Zotan, ishim ham yoʻq edi. Suhbatlaringizga
orzumandmen, — dedi-da, uyga boshladi.

Oʻtirishgan hamon Valibek: «Balxdan chopar
keldi», deb soʻzlab ketdi.

Navoiy diqqat bilan quloq solib, shunday voqea
roʻy berganini eshitdi:

Podshoh bukun devonda vazirlar, beklar va yaqinlari bilan majlis qurarkan, Balxdan chopar yetib kelib,
Darveshalining isyon koʻtarganini va Sulton Mahmud
bilan ittifoq tuzib, harakat qilayotganini bildirgan.
Podshohga bu xabar qattiq ta'sir qilgan, bir onda
tutaqqan. Majlisdagilar ham hayajonlanganlar va bu
voqea xususida darrov oʻzlaricha bichib-to“qiy boshlaganlar. Ular, agar Alisher Navoiyning qoʻli boʻlmasa,
bunday ishga Darveshalining oʻzi jasorat koʻrsata
olmas edi, deganlar. Voqeani bunday ta'bir etish podishohga ham ma'qul koʻringin. U shu ondayoq Alisherdan shikoyat qila boshlagan. Valibek bilan G'iyosiddin
Dehdor maslahatlashib, voqeaning ahamiyatsizligini
isbot etishga tirishganlar. Dehdor podshohga ta'zim
qilib, soʻziga odatdagi hazil-mutoyiba ruhini berib:
«Olampanoh Sulton, bu faqir bandangizga ijozat bering, men u ojiz kitobdor g“ulomingizni! tutib keltirib,
oyoqlaringiz ostiga tashlayin!» degan. Podshoh

' Darveshali bir vaqtlar Husayn Boyqaro kutubxonasining boshligʻi edi.



Dehdorda bunday shijoatni koʻrib, xaxolab kulgan:

«Xoʻb, ijozat berdik, hunaringizni koʻrsating», degan.
Valibek soʻzni bitirgach, Navoiy yuzini, soqollarini

qoplagan muloyim kulgi bilan Dehdorga qaradi.

— Podshohning gʻazabi ichimizga titroq soldi, —
dedi Gʻiyosiddin Dehdor, — men aslo kutilmagan taklif bilan podshohning yuragini bosgan gʻazab bulutlarini xiyla tarqatdim. Xato qilmabmenmi?

— G'oyat nozik harakat qilgansiz, — dedi boshi
bilan tasdiqlab Navoiy. — Albatta, Darveshali davlatga raxna solmoq niyatida bosh koʻtarmagan bo`lsa
kerak. Ma'lum maqsadlari ham bordir balki...
Bilmadim, toʻgʻrimi, men shunday oʻylamoqqa moyilmen.

— Bu xususda bizda ham shubha yoʻq, — ma'nodor iljayib dedi Valibek.

— Men Balxga yetib, mavlono Darveshali bilan
muzokara boshlaguncha, inshoollo, bu yerda ishlar
koʻnglimizdagidek rivoj topar, — dam Navoiyga, dam
Valibekka ayyorcha boqib gapirdi G`iyosiddin
Dehdor.

Navoiy shu yerda bir parcha qogʻoz olib, Darveshali uchun maktub yozishga boshladi. Xatda hamisha
el va ulus manfaatlarinigina chuqur oʻylab, shunga
binoan harakat qilish, aql, insof, adolatga tayanish
kerakligi, yurt ishini o“z manfaatlari uchun vosita
etishning eng ogʻir jinoyat ekani haqida chuqur,
goʻzal, hikmatli soʻzlarni uqtirdi. Chunki Darveshali
Majididdin bir kun mening ishimni ham rasvo qilishi
aniq, degan shaxsiy andisha orqasida harakat qilayotgan boʻlishini Navoiy gumon qilgan edi. Shoir esa
Majididdinni davlat uchun, xalq uchun zararli,
ig“vogar, fitnachi deb ishonganidan, Darveshalining
unga adovatini haqli topar edi. Xatni bukib, G“iyosiddin Dehdorga topshirdi. Oradagi nizolarni tinchlik
bilan, muzokara bilan hal qilmoq kerakligini
Darveshaliga uqtirishni Dehdorga yana tayinladi.

Ular ketgach, shoir roʻy bergan ahvolni yana
oʻylab qoldi. Darveshali harakatining oqibati nima




boʻlishi uni tashvishga soldi: «Tojlari adolat yulduzining gavharlari bilan muzayyan boʻlgan, koʻzi hamisha ochiq podshohlarning soyaiy davlatida yashamoqni oʻzga, begona ellar orzu qiladilar,— oʻyladi ichida, — bu qanday falokatki, bizning elning podshohidan oʻz eli shikoyat qilar, oʻz kishilari yuz oʻgirar!»
Uchinchi kun shoir har nav «mish-mish»larni
tahqiqlamoq uchun saroyga bordi. Bu yerda u
favqulodda tantana va hayajon alomatini sezdi. O`zining qadimgi sodiq mulozimi Boboali eshik ogʻa,
Balxdan bukun kelgan ma'lumotlarga binoan,
Darveshali, podshoh Majididdinni mansabdan tushurmas ekan, Sulton Mahmud bilan ittifoq bo`lib
markazga qarshi harakatni davom ettirajagini qat'iy
bildirganini, shuning uchun podshoh qadrdon vazirini
muvaqqatan boʻshatmoqqa qaror berganini soʻzladi.
Navoiy oʻz ukasi boshlagan harakat el va ulus foydasiga xizmat qilganidan ichida suyundi. Tez-tez yurib
devonga kirdi. Katta, yorugʻ, tillakori xonada beklar,
vazirlar, saidlar", ulugʻ mansabdorlar gerdayib, churq
etmasdan oʻtirardilar. Oldingi qatorda boshini quyi
solib, oʻshshaygan Majididdin, uning roʻbaroʻsida
в оШБопа Биг tur ham vajohat bilan Nizomulmulk
oʻtirardi. Shoir kirishi bilanoq ixtiyorsiz ravishda,
goʻyo anglashilmas ichki bir turtkining kuchi bilan,
hamma birvarakay oʻrnidan turdi. Qoʻltiqlashib, birbiriga uzatgan qoʻllar Navoiyni, uning xohishiga
qarshi, yuqori chiqarib qoʻygan edi. Bir onda rangi
qum oʻchib ketgan Majididdin bilan uzun kipriklari
yomon pirillagan Nizomulmulkning oʻrtasida shoir
ixtiyorsiz ravishda oʻtirishga majbur boʻldi. Koʻp
oʻtmasdan, qoʻshni xonaning zarhal eshigi ochildi.
Hamma yana guv etib qoʻzgʻaldi, boshlar ta'zim bilan
egildi. Husayn Boyqaro darmonsizlik va mastlik
orqasida kalavlanib paydo boʻldi. Takallufsizlik bilan
o“z joyiga, kimxob toʻshaklarga oʻtirdi. Kishilar qadlarini asta koʻtardilar. Podshoh Majididdin Muham
“Yuqori imtiyozli ruhoniylar.




madning davlat uchun qilgan ulug`“ ishlari, dono tadbirlari haqida qisqa, lekin gʻoyat tumtaroqli soʻzlab,
mulozimlarga ishorat qildi. Ular kashmir sholiga oʻralgan katta boʻgʻchani olib chiqib yechdilar. Husayn
Boyqaro yarqiroq tillado“zi qimmatbaho jomani olib,
mehribonliklar bilan Majididdinning ustiga yopdi va
unga yuz ming dinor maosh tayin etkanini e'lon qildi.
Maosh miqdori hammaning koʻzida taajjub uygʻotdi.
Tillado“zi jomani kiyib Majididdin titroq, hayajonli
ovoz bilan podshohga sadoqat va muhabbatini aytib,
soʻzini duo bilan bitirdi.

Navoiy xalq bilan birga bogʻchaga chiqdi. Odamlar
katta-kichik guruhlarga boʻlinib, imo-ishora, ivir-shivir
bilan gaplashib, har yoqqa tarqalib ketishdi.

Izgʻirin daraxtlarda qolgan barglarni uzardi. Gulzorlarda yozning roʻyolari titrardi. Ogʻ“gan quyosh
bulutli koʻkka turli toza rang dengizlari toshdirgandi.
Shoir uzun yeng ichidagi qoʻllarini orqaga qoʻyib,
asta, oʻychan kezindi. Yuragi qofiyalarning jarangi,
shoirona fikrning nuri, ilhomning shavqi bilan toʻla
edi. Lekin bularni birdan hayot voqealarining sovuq
nafasi qopladi — u shirin farahbaxsh tushdan ayrildi.
Vatan, davlat, xalq — bular uning uchun muqaddas
hodisalar edi. U bularning ishqi bilan, gʻami bilan
yashardi. Majididdinning buzugʻlik zamoni, ochiq
havoni bosgan va xayrli shamollar kuchi bilan haydalgan dovul bulutlari kabi yoʻqolar, yerda hayotning gullagan sabzasi yana nurda yashnashga imkoniyat topar... faqat buning uchun vatan, davlat, xalq g'amini
yeydigan, vijdonli bir shaxs ishni oʻz qoʻliga olishi
kerak edi. Navoiy podshoh bilan yolgʻiz soʻzlashib,
mumkin boʻlsa, bu xususda oʻz mulohazalarini aytmoqqa qaror berdi. Biroq, devonga yaqinlasharkan,
xoʻmraygan Valibekni koʻrib, uni chetga tortdi va oʻz
mulohazasini aytdi.

— Ne xayollardasiz, janob Alisher? — dedi
achchiq kulgi bilan Valibek. — Boʻrining oʻrniga tulki
keldi. Nizomulmulkni oliy maqomi bilan tabrik
eting!




— Ana mantiq, ana yurt tuzatmoq! — qichqirdi
Navoiy ham g`azabining shiddatidan tez-tez yurib,
saroydan chiqdi.

Majididdinning aslo kutilmagan tantana va ulugʻ
shohona mehribonliklar bilan vaqtincha bo`shatilishi
Darveshalini qanoatlantirmaganligi tez orada Hirotda
ma'lum boʻlib qoldi. Husayn Boyqaro yana tashvishga tusha boshladi. Majididdinning tarafdorlari va har
xil fitnachilar «Navoiyning qoʻli» haqida gap tarqatishdan tolmaydilar. Husayn Boyqaro uchun
haqiqatda Darveshali emas, balki Sulton Mahmud
katta xavf edi. U eski, hech vaqt qilichini qiniga solmaydigan, tushida Xuroson toju taxtidan oʻzga
narsani koʻrmaydigan dushman edi. Shuning uchun u
Balxga, safarga otlandi. Hirotdan chiqadigan kuni
Navoiyga kishi yubordi: «Ildam otlansin!» Shoir keldi.
Sovuq tushib, safar mashaqqati qatla-qatla ortganini
soʻzlab, qoldirishni soʻradi.

— Menga sizning hamrohligingiz kerak, — safar
kiyimida boʻlgan podshoh e'tirozni koʻtarmaydigan
bir ohang bilan dedi.

Navoiy oʻzi toʻgʻrisida Husaynning qandaydir
gumoni borligini fahmladi. Nochor safar ixtiyorini
qabul etishga majbur boʻldi.

Koʻchalarni toʻldirgan otliq sipohilar, ur-sur bilan
yoʻl ochgan yasovullar, safar anjomini eltuvchi karvonlar va odatdagi suron, tantana bilan Husayn Boyqaro poytaxtdan chiqdi. Sahroni toʻldirgan qoʻshin va
koʻmakchi qismlar ham katta maiyat' bilan borayotgan podshoh shoshilmasdan, oz yurib, ko`proq
qoʻnib, hatto yoʻl-yoʻlakay ov va shuning kabi koʻngil
ochuvchi hangomalar bilan harakat qildi.

Katta-kichik safarlarni, janglarni benihoyat koʻp
koʻrgan Murgʻob daryosiga yetganlarida, kutilmagan
vaqtda Xoʻja Gʻiyosiddin Dehdor paydo boʻldi. Otdan
oʻzini otib, bukilib, Husayn Boyqaroga yaqin keldi,
odat boʻyicha, uning etagini oʻpdi. Keyin orqasi bilan

' Podshohga hamrohlik qiladigan yaqinlar.




yurib, uch-toʻrt qadam chetlandi va podshohning
haqiga ta'sirli duo qildi. Har ilmda tishi baquvvat
boʻlgan, turli-tuman hunarlarni biladigan Dehdor bunday rasmiy tavozelarni ham juda doʻndirardi. Husayn
Boyqaro yumshaldi.

— Xaloyiq qoshida bizga qilgan va'dangiz ne
boʻldi? Jasoratingizning samarasini koʻrmadik, axir! —
joʻrttaga ovozini baland qoʻyib, dedi podshoh.

— 0, xoqoni olam! — qoʻlini koʻksiga qoʻyib javob
berdi Dehdor. — Bu faqir oʻz zimmasiga olingan
mushkul va'dani sadoqat bilan bajardi. U osiy!
2 Шопипр 2 mening changalimdadir. Yolgʻiz, sahroda
kishan topolmaganimdan, oyoq-qoʻlini bogʻlab
qoshingizga keltira olmadim. Men agar xoqonimizdan
ijozat boʻlsa, hozir Urdu bozor'ga yugurib, bir temirchini olib ketamen ham asirimni zanjirband qilib,
tezda olib kelamen.

Podshoh quvondi. Atrofidagilarga kulib qarab
qoʻydi. Keyin Darveshalining qayerda ekanini soʻradi.
Dehdor: «Bu yerdan uch farsax narida», dedi ham
uning tavba qilganini, o“z podshohining diydorini
koʻrmoqqa orzumand ekanini bayon qildi. Husayn
Boyqaro birdan qoshlarini nitib, oʻylab qoldi. Bir
ozdan keyin Dehdorga buyurdi: «Qoshimga kelsin,
men uning gunohidan kechdim». Podshohning
marhamati, Majididdin tarafdorlaridan boshqa hammani quvontirdi.

Darveshali Murgʻ“ob yoqasida qabul etildi. Majididdin boʻshatilgandan boshlab, oʻrtada hech qanday
ixtilof qolmaganligi ravshan boʻldi. Husayn Boyqaro
hatto Darveshalining chodirida tuzilgan katta ziyofatga kelib, oʻzining shohona marhamatini yana tasdiqladi. Bu qishni Balxda oʻtkazib, bahor kelishi bilan
Sulton Mahmud ustiga qoʻshin tortishga qaror berildi.

Qoʻshin Balxga qarab yurdi. Husayn Boyqaro
Balxda Amir Arg“un deganning Chahorbogʻiga qoʻndi.

' Gunohkor.

? Qoʻshin orqasidan yurib, mollarini sotadigan savdogarlar bozor tashkil qiladilar. Shunga «Urdu bozor» deyiladi.




Podshoh qishning sovuq, bulutli yaknasaq kunlarini,
Hirotdagi kabi, xushchaqchaqlik bilan toʻldirishga
tirishdi. Rang-barang ziyofatlar, may bazmlari, raqslar, qiziqchiliklarning keti uzilmas edi Goho minglarcha merganlar bilan birga tantanali ov haftalari tuzib,
qorli sahrolarga suron solar, katta g“animat bilan qaytardi.

Navoiy Balxda soddagina bir xonada yashadi.
Podshohning atrofini qurshagan yigitlar, yuqori mansabdorlar va tamaxoʻr hamsuhbatlarning gʻiybatlaridan, fisqu fujurlaridan, fitnalaridan uzoq, ularning
kundalik tantanalari, koʻngil ochishlariga begona
boʻlib, kunlarini ish bilan, tafakkur bilan kechirardi.
Shoir bu safarga qatnashuvini tamom ma'nosiz, deb
hisoblar, oʻzini erksiz, ixtiyorsiz sezardi. Bu shaharning ilmparvarlari, shoirlari tez-tez kelib, u bilan suhbatlashar, yozganlarini koʻrsatishardi. U koʻpincha
moddiy va ma'naviy yordam bilan ko`ngillarini
koʻtarib joʻnatardi. Shoir goho shaharda aylanardi.
Uning tarixiy va hozirgi hayoti bilan qiziqardi.

Atrofi qalin, azamat tuproqqoʻrgʻonlar bilan oʻralgan Balx bir vaqtlar oʻzining savdosi, hunarlari bilan
dong chiqargan, obod, katta shahar boʻlgan edi.
Chingiz qoʻshinlari balodek qursharkan, shahar oʻz
erkini mardona mudofaa` qilgan; lekin yemirib
yiquvchi, dahshat bilan tog`larni qo`zgʻata biladigan
qora moʻgʻul boʻroni qarshisida yolgʻiz shahar qarshilik koʻrsata-koʻrsata majolsizlangan va nihoyat, taslim
boʻlgan. Darvozalardan ofat toʻlqini shaharga otilib,
yoqqan-yiqqan, talagan. Oʻn minglab boshlar — taslim
boʻlib egilgan boshlar — qilichdan oʻtkazilgan. Bu
mash'um voqeadan keyin Balx oʻzini oʻnglab ololmagan. Asrlar oʻtishiga qaramay, bu yerda hayot hali
ham falaj edi. Badanga chiqqan kuydirgi jarohatining
bir umr qoladigan dogʻidek, mo`g'ul zarbasining
qoʻrqinchli izlari hali ham yupun Balxning gavdasida
saqlangan edi.

Shoir vaqshatning izlarini tomosha qilarkan, yuragi chuqur hasrat bilan toʻlar, qoshlari alam bilan chi



mirilardi. Xayoli tarixning ketma-ket ochilgan cheksiz
ufqlariga uchradi. Qon dengizlari, katta minoralari,
koʻkni tutgan olov boʻronlari ustida, fotihlarning mudhish siymosini koʻrar va jirkanar edi. U tarixda hayotga koʻproq hayot qo`shuvchi, inson ruhidagi asl ijodkor kuchlarni gavdalantiruvchi, aql mash'ali bilan
tarix yoʻllarini yorituvchi qahramonlar qidirardi...
Mana, qishning dami kesila boshlandi. Boʻgʻotlarda, tarnovlarda bir necha kun osilib sarigʻ sumalak
ham oʻtdi. Havoda kundan-kun iliqlangan xushyoqar
shamollar tentiradi. Daraxtlarning novdalari yashil
bezaklar kiydi. Husayn Boyqaro safar uchun tayyorgarlik koʻrishga kirishdi. Atrofda qangʻib yurgan
navkarlar to“plana boshladi. Hunarmandlar yetishmagan qurol-aslahalarni yasamoqqa jadal qildilar.
Bahorning koʻngillarni shirin mastlik bilan toʻldiruvchi eng latif bir kuni Husayn Boyqaro Sulton
Mahmudga qarshi yurish e'lon qildi. Sipohilar qurollanib, yoʻlga hozir turardi. Husayn Boyqaro xos yigitlari, yaqinlari bilan Chahorbogʻdan chiqdi. Nogʻoralar, karnaylar havoni yangratdi. Otlar uzoqda koʻk
dengizday tovlangan sahrolarga intilib, har tarafdan
kishnashardi. Navoiyning yuvosh, lekin chiroyli
yoʻrgʻasi ham soʻlugʻini chaynab, quloqlarini dikkaytirar, oldingi oyoqlari bilan yerni gursillatib tepardi.
Egar-jabduqlari eng mohir sarrojlar' tomonidan ishlanib, kumush va feruzalar bilan yarqiragan chiroyli
otlarni oʻynatgan magʻrur beklarning qoʻl ostida
qoʻshinning ayrim guruhlari yoʻlga tusha boshladi.
Husayn Boyqaro mulozimi orqali Navoiyni chaqirdi.
— Siz Balxda qolib, biz qaytguncha, bu viloyatda
idorani qoʻlga olursiz, — buyurdi Husayn Boyqaro.
Navoiy kutilmagan bu taklifga taajjublandi. Bu
xususda shu vaqtgacha biron ishora boʻlmagan edi.
Qat'iy, lekin ishonch alomati kabi qilingan taklifni
qabul etmaslik uchun Navoiyda hech qanday sabab va
bahona yoʻq edi.

' Ot asboblari yasovchi hunarmandlar.




— Bu vazifa garchi safar mashaqqatidan yengil
boʻlmasa ham, qabul qilurmiz, — dedi Navoiy kulimsirab.

Husayn Boyqaro shod, tetik koʻrinardi. Odamlarga uni-buni buyurib, gap orasida hazillashib qo`yardi.
Otda xomush oʻtirgan Darveshali, oʻng tomonida
gerdaygan sersavlat Nizomulmulk va boshqalar bilan jonli suhbatlashar, kular, yashil sahroni toʻldirib, quyoshda chaqnab uzoqlashgan qoʻshin qismlariga suqlanib qarar, chorpaxil, kuchli, sodda Islim
barlosning boʻlajak janglar haqida fikrini soʻrardi.
Hamma ishlar saranjom topgandan soʻng hamma
vaqtdagi tartib, odat va tantana bilan yoʻlga tushildi.

Navoiy Balx devonxonasiga kelib, bundagi yosh va
qari, sodda va xirfa amaldorlar bilan soʻzlashdi; viloyat ishlari bilan tanishdi. Kechani shu yerdagi xonalardan birida mutolaa va yozish bilan yolgʻiz kechirdi.
Ertasi peshindan soʻng oʻzi vijdonli deb taxmin qilgan
bir necha mulozimlarni yigʻib, xalq orasida zulmi,
poraxoʻrligi va hokazo yomon sifatlari bilan tanilgan
ba'zi amaldorlar toʻgʻrisida soʻzlasharkan, navkar
yugurib kirdi.

— Janob Mir, Darveshalibek janoblarini keltirdilar!— qichqirdi hovliqib navkar.

Navoiy suhbatni kesdi. Qandaydir ichki hayajon,
andisha bilan tashqari chiqdi. Qarshidan katta qadamlar otib kelayotgan tanish yasovul unga yaqinlashib toʻxtadi, ta'zimdan soʻng koʻzlaridagi sarosimani yashira olmay, sekingina dedi;

— Xoqon hazratlarining amrlari bilan Darveshalibek janoblarini keltirdik. Qamar emishsiz!

Navoiy labini tishlab, bir zum yerga qarab qoldi.
Keyin qovogʻini solib, rangi oʻchgan holda darvoza
tomonga — bir guruh otliqlarga qarab yurdi. Toʻrtta
qurolli navkar oʻrtasida, otda qoʻllari kishanlangan
Darveshali turardi. Navkarlar qoʻl qovushtirib, salom
berdilar va qizarib, koʻzlarini shoirdan yashirishga tirishdilar. Darveshalining yuzida ichki qayg“uning dudi




jilvalanardi. U boshini qimirlatib, akasi bilan koʻrishdi.

— Bu ne koʻrgulik? Aqlim bovar qilmaydi?— murojaat etdi Navoiy hayajondan, qaygʻudan boʻg£ilib.

— Orada hech nima boʻlgani yoʻq. Bizdan qasos
olmoqchilar! — gʻamgin, horgʻin javob berdi Darveshali. — Taraddudlanmangiz, men tezroq qorongʻi
makonimga boray!

— Mendan ne talab qilursen? — yasovulga tikildi
Navoiy.

— Qal'a begiga farmon yozib beringiz.

— Balx hokimi sifatida meni qamashingiz kerak! —
kinoyali jilmayib dedi Darveshali.

Navoiy indamasdan orqaga qaytdi. Boshqa xonaga
kirib, qogʻoz va qalam oldi-da, shuursiz ravishda farmon yoza boshladi. Ichdan alam titrogʻi qoʻzgʻalib,
koʻz oldi qorongʻilashdi. Qalamni chetga qoʻydi. Bu
qanday haqorat! O`z inisini o“z qoʻli bilan qamash!
Qay gunohi uchun? Majididdin va unga oʻxshash
g“addorlarga dushman boʻlgani uchunmi? Yuragi qanday tirqillab qonamasin. Navoiy farmon berishga
majbur edi. Husayn Boyqaroning gʻazabi oʻzi uchun
ham, Darveshali uchun ham yomon oqibatlar
tugʻdirishini bilardi. Qalamni olib, shuursiz ravishda,
farmonning soʻnggi jumlalarini yozdi, qoʻl qoʻydi-da,
yasovulga berish uchun eshikdagi navkarga uzatdi.
Keng, yorqin peshonasini, goʻyo u yonib, yorilib
ketayotgandek, ezib, qoʻllari bilan qisdi: «Haq
soʻzimiz uchun qasos olmoqchilar! — dedi ichida,
iztirob bilan kemirilib. — Yana qanday makr bilan,
qanday munofiqlik bilan! Haqiqatan, bobolar xato aytmaganlar: «Suv keltirgan xoru zoru, koʻza sindirgan
aziz!” Mayli, boshimga jabr togʻlarini agʻdar, lekin
meni oʻz jallodlaring, el-ulusni talovchilaring, mast
itlaring qatoriga qoʻsholmaysen! Jonimdan kechishga,
jonimdan aziz va shirin boʻlgan bu vatandan bosh olib
ketmoqqa rozimen, ammo haqiqat soʻzini ichimda
boʻgʻolmaymen!




O'ttizinchi bob

Safarga qatnashmagan Toʻgʻonbek Hirotda oʻz
shahzodasi Muzaffar Mirzo qoshida edi. Muzaffar
Mirzo koʻngil ochish uchun tuzgan ovlarda, oʻyinlarda, ziyofatlarda har vaqt birga edi. Kengashlarda,
boshqa beklardan koʻra, shahzoda uning mulohazalariga koʻproq diqqat qilar edi. Xususan, Majididdin
mansabdan tushgandan buyon Toʻgʻonbek shahzodaga kuchuk sadoqati bilan yana mahkamroq bog`landi.
Lekin eski qadrdoni ham valine'matini unutmadi.

Ovlardan, chogʻir bazmlaridan boʻshagan vaqtlarda
Toʻg“onbek Muzaffar Mirzoning yigitlariga jang
ta'limlari berardi. Hirot tashqarisida, katta, tekis maydonda oʻq-yoy otish, otda uchib qilich chopish, nayzabozlik va hokazodan mashq qildirar edi. Yigitlar
orasida temir gavdali, ish koʻrgan botirlar boʻlganidek,
yosh, nozik asilzodalar ham bor edi. Mashq vaqtida
Toʻg“onbek ba'zan nodir usullarni koʻrsatib, yigitlarni
taajjublantirib ham qo`yar, keyin tuproqqa choʻqqayib
oʻtirib, o`qning bir uchi bilan yerni chizib, atrofni qurshagan yigitlarga bu hunarni qayerda va kimdan
oʻrganganligi, odamning jangovar xususiyatlari haqida
salmoqlanib, har bir soʻzni doruvor tortgandek
oʻlchab, hikoya qilar edi. Keyin asta oʻrnidan turar,
chakmanining etagini qoqib, uning hozirgi hikoyasining jonli ta'siri bilan boqqan koʻzlarga bir-bir tikilib,
g'urur bilan derdi: «Bir vaqtlar Samarqandda bir botir
oʻzbek boʻlar edi. Ertaga ana uning bir yoʻlini koʻrsatarmiz!» yoki «Falon vaqtda yarim moʻgʻul, yarim qipchoq bir chopqinchi bilan urishganimda, u ajab bir
usul koʻrsatgan edi. Kallamni bazoʻr qutqarib qolgan
edim. Hozir esimga tushib qoldi, koʻrsatsak, zarar
boʻlmas».

Bir kun ovdan qaytib, Toʻg“onbek toʻppa-toʻgʻri
Majididdinning bogʻiga keldi. Yozning oxiri edi.
Daraxlar mevaning moʻ`lligidan har tomonga ogʻib,
yer bag'ʻirlab yotardi. Gulzorlardan kishi koʻz uzgusi
kelmas edi. Lekin har biri san'at moʻ'jizasi boʻlgan




koʻshklar boʻm-boʻsh... Unda-bunda tentiragan
bogʻbonlardan — marhum qul Nurboboning avlodlaridan oʻzga hech kim koʻzga chalinmas edi. Katta
koʻshkning eshigiga borganda, mis koʻzada suv tashiyotgan oʻn sakkiz-yigirma yashar chiroyli uyatchan
choʻrini uchratdi. Unga yarim hazil-yarim jiddiy
koʻzini qisib, xoʻjani chaqirishga buyurdi.

Yozlik yengil, oqish shohi to`n kiygan Majididdin
chiqib, koʻshkning ikkinchi qatiga taklif etdi,
darichalari orqali toʻrt tomonning uzoq-yaqin manzaralarini kaftdagidek yaqqol koʻrsatadigan xonada
oʻtirishdi.

Majididdin mansabdan tushgan kundan boshlab,
goʻyo uning ichida butun gavdasini tutib turgan metin
bir quvvatning singanini sezgan; shuning uchun
odamlar bilan uchrashganda, avvalgidek mag'rur,
viqorli koʻrinishga tirishsa ham, buning sun'iy soxtaligini yashira olmasdi. Ammo bugun u ancha tetik,
chehrasi ochiq, koʻzlari qandaydir umid bilan toʻla
edi. U o“z odamlari orqali hamma hodisadan xabardor
boʻlib turardi. Podshoh bilan beklar ham vazirlar
orasidagi munosabatlar podshohning kimlarga iltifoti
qanday ekani va hokazo, goʻyo oʻz koʻzi bilan koʻrgandek, unga ravshan edi.

Majididdin katta par yostiqqa yonboshladi. Podshohning ogʻir va mashaqqatli safardan koʻzga
koʻrinarli biron ish koʻrsatmasdan qaytayotganini,
balki ikki-uch kundan keyin istiqboliga chiqishga
toʻg'ri kelishini soʻzladi. Darveshalini Balxda qamoqda qoldirilganligi podshohning koʻngli undan aslo
uzilmaganligi uchun katta isbot ekanini tushuntirarkan, sersoqol yuzlari umid bilan yonib ketdi.
Toʻgʻonbek safarga ishtirok etgan beklarning noshudligi, Hisorning qoʻ`rgʻonlari, garchi juda mustahkam
boʻlganda ham, uni bosib olib, Sulton Mahmudning
ta'zirini berish mumkin ekanligi haqida gapirdi.
Majididdin podshohning safardan quruq qaytganiga
xursand edi. Chunki Sulton Mahmud shikast topib,
podshoh zafar bilan mast boʻlib, Nizomulmulkka




katta ishonch qoʻyishi, hatto Alisher va uning ukasiga
o“z munosabatini oʻzgartishi mumkin, deb oʻylar edi.
Shuning uchun Hisor qoʻrgʻonini bosib olish masalasida Toʻg'ʻonbekka qoʻshilmadi ham, e'tiroz qilmadi
ham. U То" опбекдап Xadichabegim bilan Nizomulmulkning orasida doʻstlik va ishonch barpo
boʻlyaptimi, deb soʻradi. Toʻg“onbek nimanidar xotirlamoqchi boʻlganday, kichik, oʻtkir koʻzlarini qisib
turdi-da, keyin bu xususda hech narsa bilmaganini,
ammo Nizomulmulkning oʻgʻillari Muzaffar Mirzo
bilan aloqani mahkamlashga urinayotganlarini gapirdi.

— Jonim, bu nima degan soʻz? — qaddini birdan
koʻtardi Majididdin, — podshohning suyukli oʻgʻli
bilan doʻst tutinmoqning ma'nosini tushunmaysizmi?

— Bunday gaplarning ma'nosini ichib yuborganmiz-ku, — kuldi Toʻgʻonbek.

— Xoʻsh, qanday chora koʻrmoqdasiz, bek?

— Chaqirtikanak boʻlib, ularning orasini ayirishga
urinmoqdamen.

Toʻgʻonbek bu javobi bilan sobiq vazirning koʻngli
tinchiganini bildi-da, xayrlashib joʻnadi.

Uchinchi kun Majididdin Hirotda boʻlgan shahzodalar, beklar, baland martabali mansabdorlar ham
oʻzga e'tiborli kishilar bilan, odat va an'ana boʻyicha,
podshohni kutib olish uchun shahardan chiqdi. Bu
yaltiroq olomon otda ikki qoʻnimlik masofani bosib,
kechga yaqin xushhavo bir manzilga tushdi. Katta
qozonlarda har xil taomlar pishirilib, kechani shu
yerda oʻtkazildi. Ertalab hammaning koʻzi yoʻlda edi.
Uzoqdan chang koʻtarildi, koʻpirgan otlarda yasovullar yetib kelib, xoqonning kelayotganidan darak
berishdi. Odamlar shoshib, kiyim-boshlarini tuzatib,
otlarga mindilar. Bir ozdan keyin yana yangi yasovullar va maxsus mulozimlar yetib kelib, podshohning
yaqinlashganini bildirishdi. Lekin yoʻlga tikilaverib,
koʻzlar charchadi, sabr-bardosh bitdi — podshohdan
darak yoʻq edi. Nihoyat, uzoqda zangori ufqlarga
tutashgan, toʻlqinlanib choʻzilgan tepalarning ostida,
chang gʻira-shira koʻzga tashlandi. Otliqlarning beli




qotdi. Otlar zerikkanday, boshlarini bir-birlariga urib,
tishlamchilik qilib, ba'zi urishqoqlari tepishib turardilar. Chang borgan sari yorqin havoni koʻproq
bulgʻ“adi. Tikilgan koʻzlarga otlarning, odamlarning
shakllari borgan sari ravshan koʻrina boshladi.
Kutuvchilarni hayajon bosdi. Beklar va xos yigitlar
bilan qurshalub, tantana bilan kelayotgan podshoh bu
yerga yaqinlashgach, otini sekinlatib, qirq-ellik qadam
narida toʻxtadi. Oldin shahzodalar borib, yukunib,
ayri-ayri koʻrishdilar va podshohning uzatilgan qoʻlini
kamoli ehtirom bilan oʻpdilar. Qoʻl, odatda, hammaga uzatilavermasdi. Istiqbolga chiqqan yuzlarcha
davlat arboblaridan faqat bir nechasigina bu inoyatga
loyiq bo`lardi. Bu — mansabdorlarga podshohning
ayrim iltifotining belgisi edi. Majididdinni qaltiroq
bosdi. Lablari burishib ketdi. Bir necha sarkardalar va
podshoh xonadoniga mansub ulug`lardan keyin
Majididdin borib bukildi. Lekin uning jovdiragan
koʻzlari podshoh qoʻlini ko`rmadi. U goʻyo boshidan
chaqmoq urib, butun vujudini kul qilganday,
«Muqaddas jamollarini...», deb bir nima g`“uldiradi-da,
kalavlanib borib, otiga bazoʻr minib oldi, — bir mahal
qarasa, Husayn Boyqaro oʻtib ketibdi. Orqadan boruvchilar orasida charchoq, gʻamli, xomush Alisher
Navoiyni, boshqa doʻstlari va dushmanlarini koʻrdi.
Hammasi bilan gangragan holda, shuursiz ravishda
koʻrishdi. Paydarpay kelayotgan otliqlar orasida,
chang-toʻzon ichida qolib ketdi.

Oqshom u charchab-horib, uyga qaytdi. Xonalardan biriga qamaldi. Shu qamalgancha bir necha kun
uydan chiqmadi. Nihoyat, podshohning huzuriga
kirib, uning diqqatini jalb etishga qaror qildi. Yasanibtusanib saroyga bordi. Boboali eshik ogʻani va bir koʻp
beklar, a'yonlarni uchratdi. Qabul qilinish uchun
ijozat olib berishni ba'zilaridan yumshoqqina soʻradi.
Ularning hammasi sobiq vazirning kayfiyatidagi parishonlikni, ojizlikni sezib, goʻyo rahmlari kelganday,
rozilik bildirishdi. Majididdin devondan uzoqlashmay,
asta aylanib yurdi. Bog`i Jahon oro avvalgiday goʻzal,




tantanali bir ruh bilan yashardi. Sobiq vazir,
Sultonning noibi, bu yerlarda avvallar qanday iftixor,
qanday shavkat bilan yurardi! Bu yerda uncha-muncha
beklarni koʻz uchiga ilmasdi! Oradan ancha vaqt oʻtdi.
Yuragi hovliqdi, nihoyat, Boboali eshik ogʻa kelib,
maattaassif, orzu muyassar boʻlmaganini soʻzlarkan,
Majididdin, garchi oʻzini tutishga urinsa ham, lekin
allanechuk qizarib-bo“zarib ketdi. Yana, buning ustiga,
Bobalining koʻzlaridagi nozik kinoya uning izzat-naf
siga xanjardek qadaldi. U saroydan chiqib, to“ppatoʻgʻri Toʻgʻ“onbeknikiga bordi. Serhasham xonalar
bilan oʻralgan, gulzorlar bilan yashnagan katta qoʻrada
hayot qaynoq edi. Yaxshi kiyingan mulozimlar,
kamarlari, xanjarlari, qilichlari ziynatli yigitlar toʻdatoʻda kirib-chiqib turardilar.

Toʻg'onbek uni, qadimgiday, katta ixlos bilan
qarshi oldi. Asil buyumlar bilan bezalgan katta, naqshli xonaga olib kirdi. Majididdin, podshohning
marhamatsizligidan shikoyat qildi. Toʻg“onbek podshohning koʻngli Majididdindan qolganligini ishonchli odamlardan eshitgan va sababini ham surishtirib
bilgan edi. Shuning uchun sokin tingladi va oxirida
Nizomulmulkni tilga olib boʻlmaydigan soʻzlar bilan
haqorat qildi.

Majididdin uh tortib: «Uni oʻz qoʻlim bilan osmonga koʻtardim. Endi tagimga yetadiganga o'ʻxshaydi», dedi ham podshohning huzuriga kirishi uchun
Burunduq barlos va uning oʻgʻli Shujoiddin Muhammadni vositachi qilmoqqa qaror berganini bayon qildi.
Bu narsa Toʻgʻonbekka ham ma'qul tushdi.

— Ular biron nima tama qilsalar kerak? — dedi
Toʻgʻonbek.

— Albatta. Besh-o“n ming dinor va'da qilursiz.

— Kim? Men boramenmi? — soʻradi Toʻgʻonbek.

— O`zim borsam, boshqalarda gumon tugʻilar, —
dedi Majididdin. — Sizning ota-bola bilan munosabatingiz yaxshi. Ham sizdan boshqaga e'timodim
qolmadi. Behisob doʻstlarimni endi barmoq bilan
sanash mumkin. Ular ham qoʻrqadilar.




Toʻgʻonbek qabul qildi. Bu oqshom Shujoiddin
Muhammad barlos bilan, erta-indin uning otasi
Burunduq barlos bilan xoli yerda uchrashmoqqa
harakat qilishini bildirdi.

Majididdin kunlarni dard bilan, sabrsizlik bilan
kechirdi. Bir oydan keyin barloslardan xushxabar
keldi. Qabul tayin etilgan kun Majididdin saroyga
borib, osonlik bilan podshoh huzuriga kirdi. Taxtda
choʻkibroq oʻtirgan Husayn Boyqaro, avvalgidek lutf
iltifot bilan boʻlmasa-da, har holda, ochiq yuz bilan
qarshiladi. Majididdin bor quvvayi nutqini ishlatib,
unga boʻlgan oʻz sadoqati, muhabbati haqida gapirdi;
mansab, vazifa toʻgʻrisida ogʻiz ochmadi. Lekin uning
ostonasida it boʻlish bilan faxrlanishini bir necha
marta aytib oʻtdi. Keyin podshohga yigirma ming
dinor sovgʻa qildi-da, ijozat soʻrpab, tashqari chiqdi. Koʻziga olam endi yop-yorug“ koʻrindi. Bu baxtli kunning sharafiga bayram yasash uchun uyiga
yugurdi.

Butun mamlakatda ishlarning ipi Nizomulmulk
qoʻlida edi. Bu — uning butun umrining gʻoyasi edi.
Hatto podshoh oʻz yaqinlariga uni davlatimizning eng
katta bebaho gavhari, deb maqtaganini bir necha bor
eshitgan edi. Bu mavqeni to oʻlguncha, har qanday
yoʻllar bilan saqlashga qaror bergan edi. Eng Ко"р
xavfni Majididdindan kutardi. Majididdinning qabul
etilganini eshitgach, devondan chiqib, ma'ruza qilmoq bahonasi bilan Husayn Boyqaroga kirdi... Podshoh darrov Majididdindan soʻz ochdi. Uning
sovgʻasini aytdi. Nizomulmulk yuzini burishtirib:

— Yigirma ming dinor? Bu qanday xasislik! O`n
qatla ortiq berganda ham davlati sufrasiga sichqon
kemirgancha nuqson yetmas edi! — dedi.

— Mubolagʻa qilmaysizmi? — soʻradi Husayn
Boyqaro taajjub bilan.

— Aslo!— javob berdi Nizomulmulk.— Men uning
davlatini daftarga yozib-chizib qo`ygandek bilamen.

— Qayerdan olgan? — birdan qiziqdi podshoh...

— Agar mubolagʻada ayblanmayin, desam, — dedi




Nizomulmulk, — eldan kelgan шаЪ а 18 1150 512ning xazinangizga, nisfi uning xazinasiga tushgan!

Husayn Boyqaro, ishonqiramaganday, o`ylab qoldi. Keyin Burunduq barlosning iltimosi bilan qabul
qilganini, xiyonatlarini tahqiq qilish kerakligini soʻzladi. Nizomulmulk Majididdin bahonasi bilan Burunduq barlosga ham xarsang tosh otmoqchi boʻldi.

— Xoqon hazratlarini yana bir mudhish xiyonatdan ogohlantirmoqni farz, deb bilamen, — dedi podshohga tomon ogʻir gavdasini burib Nizomulmulk. —
Qunduz safarida yurganingizda, Burunduq barlos va
oʻgʻli Shujoiddin Muhammad ba'zi kimsalarga deganlarki, agar podshoh magʻlubiyatga uchrasa, u vaqtda
shahzodalardan Uvays Mirzoni taxtga mindirurmiz,
sadoqat bilan unga xizmat qilurmiz.

Husayn Boyqaro ilon chaqqanday toʻlgʻ“andi, g'azablanib, oʻrnidan turib ketdi va titrab qichqirdi:

— Nonkoʻr ota-oʻgʻilni, ham Majididdinni ushbu
soatda hibs qilmoq kerak. Chaqiring kishilarni!

Nizomulmulk tashqarida bir necha kishini —
qamash, soʻroqlash, gunohkorlarning uylarini talontoroj qildirish ishida tajribali mulozimlarni bir zumda
boshlab kirdi. Husayn Boyqaroning oʻzi farmon berdi.
Bular yaxshi sur'at bilan chiqib ketgach, Amir Ali
«atka« deganni chaqirdi. Bu zolim tabiatli, dagʻal
odam edi. Unga bir necha koʻmakchilar bilan Majididdinning mol-mulkini olib kelishga buyurdi
Husayn Boyqaro.

Ikki kundan keyin Nizomulmulk podshohni
saroydagi omborxonalarga bir nafas koʻz tashlashga
taklif qilib, birga olib keldi. Bir necha juda katta
omborxonalar yerdan shipgacha mol bilan toʻlgan edi.
Husayn Boyqaro faqat sandiq-sandiq quyma oltinkumushlarni, qimmat baho toshlarni, la'l, yoqut,
gavhar, durlarnigina tomosha qilib, hayratdan boshini
chayqab qoldi. Tepa-tepa uyulgan Hind, Xitoy, Misr
mollariga, gilamlarga, ipakliklarga, turli-tuman nodir
buyumlarga qaramadi ham.

— Qiynasak, yashirgan matolar ham qoʻlga kirar




edi! — dedi Nizomulmulk Sultonning qulogʻiga va
ayyorcha kulib qoʻydi.

Amir Ali «atka» bu ivir-shivirning ma'nosini, goʻyo
savqi tabiiysi' bilan eshitganday, tasdiqladi: «Albatta,
qiynamoq kerak!» Husayn Boyqaro taraddudlanib,
dedi: «Qiynangiz, lekin zinhor joniga shikast yetmasin!» Nizomulmulkning koʻzlari, norozilanganday,
allanechuk suzilib ketdi.

Bir oylardan keyin Bogʻi Jahon oroning devonxonasida soʻroq boshlandi. Bu yerda juda koʻp beklar,
arkoni davlat, saroy mulozimlari hozir edi. Burunduq
barlos bilan uning oʻgʻlining ayblari isbot etilmaganidan qamoqdan boʻshatilganlari uchun aybdor
yolgʻiz Majididdin edi — uni zindondan zanjirband
holda olib kelishdi. U qiynoqdan, qaygʻudan, sharmandalikdan xarob va ozgan edi; soch-soqollarining
oqi ham koʻpaygan edi. Lekin majolsiz boʻlsa ham,
savollarga tetik javob berishga tirishdi. Savollardan
keyin, koʻproq Nizomulmulkning ishorasi bilan,
kotiblar va uning qoʻl ostida bir vaqtlar ishlagan
mayda amaldorlar birin-ketin chiqib, uni qoralay
boshladilar. Ularning nutqida, haqiqat bilan baravar
mubolagʻa poyma-poy ayblashlar ham sezilib turardi.
Nihoyat, Majididdin butunlay ilojsiz, yordamchisiz,
hamma ayblarni boʻyniga olishga majbur boʻldi.
So`roq tugadi.

Majididdin endi harna qilib qamoqdan qutulishga
tirishdi. U Toʻgʻonbek orqali bosh vazirga murojaat
etdi. Nizomulmulk, agar u yana mablagʻ toʻlasa,
qutqarishi mumkinligini bildirgach, Majididdin chornochor qabul qildi. Qolgan yuq-yundini, yerlarini
sotib toʻlab, gadodek qup-quruq boʻldi. Lekin buncha
falokatlardan keyin yurtda yashashga tobi qolmadi.
Nizomulmulkning kutilmagan vaqtda yangi zarba
berishini ham oʻylab, choʻchir edi.

Bir kecha oilasi bilan yashaydigan xarob bir hovlida Toʻg'onbekni qabul qildi. Miltillagan shamning

"Ichki sezgi, shuursiz ravishda anglay bilish.




yorugʻida uzoq вар. Науо( ус", дШвап 154larini yodladi. Nihoyat, chuqur afsus va qaygʻu bilan
dedi: «Umrimdagi eng katta xato — Alisher Navoiyga
dushmanligim boʻldi. Men yigirma yildan ortiq Alisherga qarshi harakat qildim — ne ishlar qilganim
sizga ma'lum — Alisher yuragi toza odam edi».

— Toʻgʻri,— dedi Toʻgʻonbek boshini quyi solib.—
Alisher Navoiy tulkilikni bilmaydi. Yuragi obdon sof
odam.

— Balli! — dedi Majididdin xoʻrsinib. — Uning
qahri ham, rahmi ham samimiy. Har vaqt samimiy.
Ne qilaylikki, vaqt oʻtdi, xatoni tuzatib boʻlmaydi.

Toʻgʻonbek uning koʻnglini yupantirishga tirishdi.
Ogʻir tegmasin degan andisha bilan, mablag`, moldunyo jihatdan yordamga tayyorligini juda pardali ravishda soʻzlab oʻtdi. Keyin, gap koʻp boʻlsa ham, vaqt
kech boʻlgani uchun, uzr etib, oʻrnidan turdi. Majididdin ham oʻrnidan turib, Toʻgʻonbekni quchoqladi: «Xayr, doʻstim, birodarim, qayta koʻrishmoq nasib
boʻladimi-yo“qmi, aytmoq qiyin». Toʻgʻ“onbek sarosimali koʻzlarini tikdi.

— Hajga ketamen. Tong otishi bilan joʻnaymen.
Safar anjomi muhayyo; ba'zan oilamning ahvolidan
xabar olib tursangiz, har ikki dunyoda sizdan minnatdor boʻlurmen, doʻstim, inim, qadrdonim! — dedi
yig'lamsiragan ovoz bilan Majididdin.

— Muqarrarmi? — soʻradi Toʻgʻonbek hayajonlanib.

— Muqarrar! — javob berdi Majididdin xoʻrsinib.

Toʻg`onbek qaytadan quchoqlashdi: «Esonlik bilan
qaytingiz!» deb qorongʻilikda gʻoyib boʻldi.

O'ttiz birinchi bob

Uzun qish tuni qora pardasini endi quyuqlashtirgan boʻlsa ham, «Unsiya»da ulugʻvor, fayzli, ma'noli
bir sukunat hukm surardi. Hamma xonalarda shamlar
yoqigʻlik. Birida mavlono Osifiy boshliq bir necha
shoir qizg`in suhbat qiladi. Ikkinchisida kotiblar kitob




koʻchiradilar. Yana bir xonada Shayx Bahlul bilan
Sohib Doro qoshlarini jiddiy chimirib, boshlarini shatranj taxtasiga egganlar...

Navoiy xuftondan soʻng, kutubxonani aylanib
chiqib, o“z xonasiga kirdi. Shamdonni tokchadan olib,
kichkina mayin gilam yopilgan past kursi ustiga
qoʻydi. «Majolis un-nafois»'ni davom ettirishga oʻtirdi. Savagʻich qalam qogʻoz ustida shoirning fikriga,
tuygʻusiga inoq yurib ketdi.

Navoiy tunlarda qalamni qoʻlga olib, oʻz fikrlari,
tuygʻulari bilan ulfatchilik qilishni sevardi. Bu — bir
qarich bolalikdan qolgan odat edi. U qishki sokin
kechada, xuddi oʻzi baytda aytgani kabi, fikrlarning
ajoyib bazmini qurdi.

To `baraqs oyand shabho shohdoni bazmi fikr,

Ham chu nay dar kaf qalam sozi xush ohangi man asf

«Majolis un-nafois» — bir necha yuz shoirning hayotlari va ijodlarining yaproqlaridan terilgan bir guldasta. Navoiy Xuroson va Movarounnahrda yashamoqda boʻlgan yoki dunyodan abadiy koʻz yumgan
yuzlarcha shoirlarni, she'rga aloqa koʻrsatgan olim,
fozillarni xotiraga oladi. Koʻplarini taniydi, koʻplari
bilan maktublashgan. Oralarida unga doʻstlik ipi bilan
bogʻlanganlar boʻlganidek, dushmanlar ham bor. Г.еkin Navoiy ularning hayotiga, fe'l-atvoriga, iste'dodiga, yuksak fazilatlari va ojizliklariga xolisona qaraydi.
Insonlarga xos qancha gʻalati, qiziq, turli-tuman sifatlar koʻz oldida yorqinlashadi. Bir necha ogʻiz soʻz
bilan har shoirning hayot durdonasini, bir necha ogʻiz
soʻz bilan uning insoniy sifatini, o`ziga xos alomatini
koʻrsatish kerak ham bir necha ogʻiz soʻz bilan shoirning ijodiga qimmat berish kerak. Inson tabiatining
porloq, xira, rangsiz, qora va hokazo sonsiz jilvalari
koʻz oldida tajassumlanadi. Qancha yorqin va nodir
siymolar, qancha razil va ojiz, qaygʻuli va kulgili

' «Nafis majlislar» — Navoiyning asarlaridan biri.

“Ma'nosi: Kechalar fikr bazmida goʻzal raqqosalar — fikrlar o`yinga tushishi
uchun qalam mening qoʻlimda xushovoz, xushohang bir sozdir.




qiyofalar uning tasavvur yonasida aks etadi. Ba'zan
bir ongina shoirning yuzidan ma'nodor tabassum
uchib oʻtadi. She'r, san'at, ilm ahli — mayli, yaxshimi, yomonmi, oqilmi, johilmi, insonmi, shaytonmi,—
baribir, soʻzning torini chertgan. Shuning uchun kitobda uning toʻgʻrisida bir necha ogʻiz gapirish kerak.

Navoiy fikrlarning bazmiga, qalamning ohangiga
berilib, vaqtning alla-palla boʻlganini sezmay qoldi.
Qalamni qoʻydi. Barmoqlarida og`riq sezdi. Devorga
suyalib, boshini quyi solgan holda fikrga tolganday,
bir muddat oʻtirdi. Yana kasal Jomiy koʻz oʻngiga
keldi. Yuragi hovliqdi. Kunduz borganda, bemorning
holini koʻrib, koʻngli allanechuk buzilgan edi. Biron
kishini yuborsammikan, deb oʻyladi. Lekin sezgilari
tashvishli boʻlganidan, oʻzi borishga qaror qildi.
Oʻrnidan turib, shamni oʻchirdi.

Izgʻirin shoirning yuzini tirnadi, etaklariga yopishdi. Osmon qora, xoʻ“mraygan. Uzoqda, maydonda
navkarlar, qorovullarning gulxani tunning qora
bagʻrini yalamoqda edi. Qayerdadir chang, ud va nay
ovozini eshitdi, qayerdadir yolgʻiz tovush uning bir
g`azalini yangi yaratilgan maqomlardan biriga solib
aytmoqda. Xushkayf bir guruh: tor koʻchadan chiqib,
madrasa orqasida gʻoyib boʻldi, bular ichida tanish
ovozlarni — yosh, shoʻx shoirlarning ovozini eshitdi.

Jomiyning eshigida, fanor bilan yoritilgan hovlida
odamlarning tashvish bilan yurib turganini koʻrdi.
Bular Jomiyning aqrabolari, yaqinlari, doʻstlari edilar.
Navoiy bemorning holi haqida hech kim bilan
soʻzlashmasa ham, yuragini birdan oʻtkir alam sanchib
ketdi. Xona ichiga kirdi. Toʻrda, to`shakda yotgan bemorning atrofida bir toʻda doʻstlar turardi. Jomiyning
oyogʻida uning oʻgʻli Ziyoiddin Yusuf yigʻidan shishgan koʻzlarini ojizlik bilan otaga tikkan edi. Navoiy
xastaning oldiga tiz choʻkib, boshiga engashdi. Qayg'u
va muhabbat uchqunlangan soʻzlar bilan unga murojaat etdi. Evoh, donishmand koʻzlar ochilmadi. Jomiy
behush edi! Navoiy dardli koʻzlarini tabib Abdulhayga
tikdi. Hoziq hakim boshini ojizona chayqadi, xolos.




Navoiy qaltirab oʻrnidan turdi. Koʻzlaridan yoshlar
quyilib, soqollarini yuvdi. Ziyoiddin Yusufning boshini ota mehribonligi bilan silarkan, hech kim oʻzini
tuta olmadi — hoʻngrab-hoʻngrab yig'lashdi.

Jomiy goh qisqa muddat hushiga kelib, goh yana
behol boʻlib yotdi. Navoiy uning yonidan siljimadi.
Xushovoz Gʻiyosiddin Dehdor Jomiy boshida qiroat
bilan muttasil Qur'on oʻqidi. Keyin qalin xalq davra
qurib, naqshbandiy usuliga muvofiq, zikr tushdi.
Ertalab xastaning holi yana ogʻirlashdi, koʻp oʻtmasdan, oʻlim o“z ogʻushiga tortdi. Janozaga butun Hirot
qatnashdi. Ulug“ shoir va shayxni katta tantana bilan
mavlono Sa'diddin Koshg`ariyning mozori yoniga
dafn etdilar.

Oʻlimning yettinchi kuni Navoiy ulug“ doʻstining
xotirasi uchun minglab xalqqa osh berdi. Bu yerda
Jomiy haqida yozilgan she'rlar oʻqildi. Oqshom uyga
horgʻin qaytdi. U Jomiyning oʻlimidan keyin qandaydir bir tanholik, oʻksizlik sezar, birin-sirin oʻlim
ogʻushidan joy olayotgan jonajon doʻstlarni alam
bilan yodlar, hayot va oʻlim ziddiyati haqida alam
bilan oʻylar edi. Bu, olamning markaziy masalasi kabi,
uning boshida gala-gala masalalarni tugʻdirardi. Fikr,
falsafa, ilm, haqiqat, xudo masalalarining tubsiz girdobida chirpinar, yaralangan burgut qudratli qanotlarini tog“ toshlariga ura-ura, xavfsiz qoʻnar, joy topishga uringandek uning fikri ham negizli bir maskan qidirardi.

Xotiriga bir vaqt yozgan g'azali tushdi:
Nechun may bila bo'lmasun ulfatim,
Kim jon qasdi aylar g'ami mehnatim.
Nazar ayla bu korgah vasfiga,

Ki ortar tamoshosida hayratim.
Quyosh yo'qki bir zarra mohiyatin
Topa olmadi sa'y ila fikratim.

Ne kelmak ayon bo'ldi, ne ketmagim,
Ne umid yaqin bo'ldi, ne ruj'atim,
Ne kasbi ulum etti hal mushkulim.
Ne utti ilk taqvoyu toatim.

Topay deb xabar ushbu maqsuddin,




Tutashti base qavm ila suhbatim.

Ne qilur bu dardim ilojin hakim,

Ne shayx ayladi daf” bu illatim.

Ne qilmoqqa pir amridan hosilim,

Ne kechmakka bu fikrdan hayratim,
Mening boshima bas qattiq tushdi ish,
Chu toq o'ldi bu dard ila toqatim.
Xarobot aro kirdim oshiftahol,

May istarga ilgimda singan safol.

Ilhomning shavqi bilan aytilgan bu fikrlar shoirning hozirgi kayfiyatiga koʻproq mos keldi: asrlar sajda
qilgan haqiqatlarga qaraganda, bu ma'noliroq kabi
koʻrinadi: «Garchi shak falsafaning onasi va haqiqatga
yo`llovchi boʻlsa ham, uni fikr doimiy maskan qilolmas», dedi ichida.

Kirishga ijozat tilagan Shayx Bahlulning tovushi
bilan u ogʻir solingan boshini koʻtardi. Qadrdon
mulozim har vaqtdagi odobli vaziyat bilan uning yoniga ayri-ayri va turli shaklda buklangan bir necha
qogʻozni qoʻyib chiqib ketdi. Navoiy shamdonni
oʻziga tomon yaqin surib, qogʻozlarni ocha boshladi.
Buxoro va Samarqanddan kelgan ikki tolibi ilmning
yordam soʻrab yozgan arizalari, yana bir shoirning
beva va yetimlari oʻz ahvollarining ogʻirligini tavsiflagan bir nomadan oʻzgasi dehqonlarning, kosiblarning
zakotchilardan, tuman va qishloq amaldorlari ustidan
qilgan shikoyatlari edi. Yana bir shikoyatda Navoiyga
tanish binokor usta oʻz oilasining nomusini bulgʻamoqchi boʻlgan shahzoda Abulmuhsin Mirzodan dodlagan. Navoiy bu shikoyatni qaytadan oʻqib, nafrat
bilan boshini silkidi: «Ilohim, odam qiyofatidagi bu
hayvon ish boshiga oʻtmasin-da! deb, bu qogʻozni alohida juzdonga solib qoʻydi. Keyin hamma shikoyat va
ariza egalarining talablarini qanday qilib va nima bilan
qondirish toʻgʻrisida oʻylab, har qaysini fikrda hal etib,
taskin topdi.

Xufton namozini ado etib, ishga oʻtirarkan, hovlida shovqin koʻtarildi. Bir nafasdan keyin, yoʻl kiyimida Darveshali kirib keldi. Aka-uka samimiy ko`ri



shishdi. ПОагхуезпай Вахдавйаг 105 шдап buyruq olib,
uni qamoqdan boʻshatganlarini soʻylab, «Oxiri baxayr
boʻlsin, bilmadim, bu marhamat samimiymi yoinki
taqdim etilgan gul orasida zahar bormi?» dedi. Navoiy
ham, bilmayman, degandek qoshini chimirib qoʻydi.
Darveshali qulogʻiga qisman chatilgan voqealarning
tafsilotini bilishga qiziqsindi. Navoiy Majididdin
masalasi nima bilan bitganini soʻzlarkan, tovushida
goh gʻazab, goh kinoyali kulgi, goh esa insonning
zaifliklariga donishmandona achinish sezilar edi.
Darveshali faqat xursand boʻldi.

— Majididdin razolatining fosh etilishi, — dedi
Navoiy, — shubhasiz, katta ish boʻldi. Lekin uning
ildizlari hali qirqilgan emas. Uning haromnamaklari
hali koʻp mahkamalarda in qurganlar. Toʻgʻri, ular
bugun Majididdinni dajjol, shaytoni lain edi, deb
ayyuhannos soladilar. Ammo ajdaho nafslari el molini
hali ham sovurmoqdalar. Yangi vazir bularni, bamisoli
qarmoqday, xalqning boʻgʻziga tashlamoqqa harakat
qilur.

— Nizomulmulk! — hayrat bilan koʻzini olaytirdi
Darveshali.

Navoiy kuldi, keyin jiddiy gapirdi:

— Siz gʻoyat soddasiz. Yolgʻiz zohirga qarab hukm
qilasiz. Zolimlar borki, farishta toʻnini kiyadilar.
Shayxlar borki, bang xayolotini elga karomat, deb
sotadilar. Johillar borki, kitob qoʻltiqlab olimlik da'vo
qiladilar. Mamlakat boshida tili bilan dili bir bo“lgan,
yolgʻiz xalq manfaatini oʻylagan, oliy ruhli, pok vijdonli insonlar turmas ekan, hayot sabzasi tobora
soʻlur.

— Davlatni isloh qilish haqida yozilmish mulohazalaringizga podshoh hech iltifot etmadimi?

— Bu mamlakatda isloh soʻzini ogʻizga olganlarni, — javob berdi Navoiy gʻazablanib, — eng muzir
osiy kabi dor bilan mukofotlaydilar.

Darveshali jim qoldi. Xoʻmrayib yerga qaragan
Alisherga koʻz uchini tashlab, unda iztirob sezdi.
Chiqib ketmoq yoki boshqa mavzu qidirmoq boʻlib




turarkan, Valibek kirdi. Darveshalining kelganini
eshitib, koʻrgali oshiqqanini soʻzladi. Navoiy ham uni,
hamma vaqtdagi kabi, yaxshi qarshiladi. Turli mavzularda gangir-gungur suhbat boshlandi.

Keyin, orada bir nafas sukunat hukm surgach,
Valibek aytishga fursat kutib turgan gapini boshlab
yubordi. Yashirin xabarlarga va ba'zi alomatlarga qaraganda, Badiuzzamon Astrobodda isyon koʻtarish fikrlari bilan ovora boʻlayotganini, u Qandahor hokimi
Zulnun Arg“unbek bilan aloqada boʻlgani va hokazo
haqida gapirdi. Navoiy uni berilib tingladi-da, tizzasiga urib qoʻydi, betoqatlanganday, butun gavdasini
tebratdi.

— Voqea haqiqatga yaqin, — dedi u kuyinib. —
Badiuzzamondagina emas, hamma shahzodalarning
koʻkraklarida bunday qora niyat bor. Xoʻsh, ne uchun
Zulnun Arg“unbekdek oq koʻngilli, mardona bir bek
bu fitnaga sherik bo`lmoqchi? Hirotda unga hasad
qilguvchilar bor. Arg“unbek Qandahor viloyatida
yomon ishlar qilmadi. Navkarlariga yaxshi qaradi,
ularning sonini borgan sari oshirdi. Buzuv-yig“uvdan
oʻzga ishga behunar bir guruh uni podshohga yomonladi. Arg“unbek oʻzi uchun bir himoyachi qidirdi.
Badiuzzamon bu fursatni gʻanimat bildi, xolos.

— Taqsir, voqeadan xabaringiz bormidi? — taajjublanib soʻradi Valibek.

— Yoʻq, — javob berdi Navoiy.

— Sabablarini toʻgʻri aytdingiz-ku.

— So`zingizning mazmunidan yolgʻiz shu natijaga
kelish mumkin edi, — javob berdi Navoiy va davom
etdi. — Lekin, biz hech vaqt bunday fitnalarga yoʻl
qoʻymasligimiz kerak. Behuda qon toʻkmak, yurtni
parchalamoqdan azim gunoh yoʻq! Qalbaki doʻstlik,
qardoshlik kuli ostida dushmanlik olovlari yong`inga
aylanur. Yeng uchidagi zaharli xanjarlar kinli, g“azabli
qo`llarda birdan yarqirar. Koshki buning badaliga
biron shahzodadan yurt, el uchun xayrli ishni umid
qila bilsak... Yoʻq!

— Albatta! — dedi metin gavdasini egib, oʻylanib




Valibek. — Xonadonning barcha a'zosi it bilan
mushukka aylanur. Qoʻshin bir-biriga yov guruhlarga
ayrilur. Biz, beklar, bir-birimizga maydon ochurmiz!

— Temur avlodida bu kasal aslo yoʻqolmaydi-da.
Oxiri baxayr boʻlsin! — dedi oʻzicha Darveshali.

Dasturxon yozilib, bir lagan yaxna et, bir lagan
quymoq keltirildi. Ishtahasizlik bilan bir oz totinishdi.
Valibek va Darveshali xushlashib chiqib ketgach,
Navoiy darrov qalam va qogʻoz oldi-da, Badiuzzamonga xat yozishga kirishdi. Gʻazabli kayfiyatda
aytilgan ba'zi jumlalar benihoya achchiq, dilni omburday uzib oluvchi edi. Xatni oʻqib chiqarkan, ular
ustida oʻylanib qoldi. Lekin biron nuqtasini oʻzgartirishni istamadi. Yuragidagi dud tarqalganday, ancha
yengillanib, uxlamoq uchun yotdi.

Ertasi nonushtadan soʻng Navoiy ishonchli choparlardan birini chorlab, xatni berdi. Astrobodga joʻnab,
shaxsan Badiuzzamonning qoʻliga topshirishni uqtirdi.
Keyin toʻgʻri devonxonaga ketdi. Qalamlarining uchini yalqovlik bilan ochib, ish boshlashga erinib, undanbundan gap sotishgan munshilar Navoiy kirishi bilan
bir onda jim boʻlishdi. Bularning orasida Shohrux
Mirzoning oxirgi yillarida xizmatiga kirib, hozir
munkillab qolgan chollar bilan, moʻylab tuki endigina
bilingan yigitchalar bor edi. Navoiy munshilar xonasidan oʻtib, ichkarigi xonaga kirdi. Bu yerda yolgʻiz
Nizomulmulkni uchratdi. Atlas koʻrpachalar ustida
tillado“zi toʻn kiyib oʻtirgan bosh vazir oʻrnidan turib
koʻrishib, nazokat bilan shoirni oʻziga yaqin oʻtqizdi.
Qalbaki tabassum bilan: «Zoti oliylarining har nechuk
xizmatlariga tayyormen», dedi u. Navoiy kissasidan
bir hovuch ayri-ayri bukilgan qogʻozlarni Nizomulmulkning oldiga qoʻydi.

— Shu mushkilotlarni tez hal qilmoq kerak!

Nizomulmulk hamma qogʻozlarni bir-bir ochib,
o`qib chiqdi.

— Bu kabi ishlarga janoblari aziz vaqtlarini sarf qilmasalar ham boʻlar edi, — dedi Nizomulmulk quyuq
qoshlari uchini biriktirib.




— Nechun? — soʻradi Navoiy vazirga tikilib.

— Agar xalqqa quloq solsangiz, shikoyatlarga botib
ketasiz. Umrni egovlamasdan, o`zaro bitishinglar, deb
ketaverish ham mumkin,— javob berdi kulib Nizomulmulk va davom etdi: — Yana ular ne uchun zoti
oliylariga murojaat qildilar? Buning uchun mahkamalar ham vazifadorlar bor axir.

Navoiy mahkamalardan, vazifadorlardan xalq oʻz
yaralari uchun zarra qadar shifo kutmaganini, zulm
xanjari boʻgʻziga qadalganini soʻzladi. Bu shikoyatlarni tez tahqiqlashni talab qildi.

— Xalq amaldorlarga yomon koʻz bilan qaraydi. Hamisha shunday boʻlgan... — dedi Nizomul
mulk.

— Xalq xato qilmaydi, — dedi Navoiy. — Ilonga
hech kim oʻz koʻksida joy bermas!

— Ustlariga ayb tushgan zotlar, — dedi Nizomulmulk asabiylanib, — davlatning sodiq xizmatkorlari...
Ularning qadri qimmatini unutmoq yaxshi emas,
albatta!

— Bu mamlakatda,— dedi Navoiy hayajon bilan,—
zindonlar, jazolar, jarimalar, dorlar bor. Kim uchun?
Adolatli davlatda bu narsalar yolgʻiz jabrkorlar uchun
tadbiq etilur. Sadoqatli zolimlarning xizmatlari davlat
ildiziga bolta urishdan boshqa narsa emas!

Bosh vazir titrab ketdi. Navoiyning avzoyiga razm
soldi. Unda dahshatli kuch va iroda, yorilib hamma
yoqni yiqquday boʻlgan gʻazab nishonasini koʻrdi.
Oʻrnidan ildam turdi. Qoʻl ostidagi ma'murlardan
birini chaqirib, shikoyat va arizalarni unga tutqazib,
dedi: «Darhol qoziga borib, bu qogʻozlarning mazmunini birlikda tahqiqlamoq kerak». Ma'mur chiqar
ekan, Navoiy qoʻl bilan ishora qilib, toʻxtatdi:

— Natijalarini bizga qay vaqt ma'lum qilasiz?

Shoshib qolgan ma'mur, ta'zim qilib, javob berdi:
«Zoti oliylarigami? Tahqiq-taftish bitgan kuniyoq
oʻzim ogohlantirurmen...»

Navoiy tashqari chiqdi. Quyosh dam bulut orasiga
kirib, dam keskin yaltirab chiqardi. Murabba shaklli




g'ishtlar yotqizilgan yoʻldan asta yurib, bosh qasrga
bordi. Eshik og“aga podshoh qoshiga kirmoq istaganini bildirdi. Koʻp oʻtmasdan ruxsat oldi. Husayn
Boyqaro, bu maqrib us-sulton' bilan nodir uchrasha
boshlaganligidanmi yoki kayfi chogʻligi uchunmi,
ochiq yuz bilan qabul etdi. Bir muddat u-bu toʻgʻrisida gaplashishdi. Fisq-fujur, may yolgʻiz uning gavdasiga emas, balki butun ma'naviy siymosiga ham ta'sir
etgan edi — soʻzlarida qaror yoʻq: goh birdan asos va
dalilsiz kimnidir maqtab ketar, goʻyo u odam kelsa-yu,
oʻpa qolsa... Goh esa kimnidir, yana asossiz, yomonlab ketardi. Lekin koʻzlarida hali ham makr-hiylaning
ifodasi kuchli edi. Navoiy fursat kelganda, qoʻltigʻidan
qogʻozni chiqarib unga uzatdi. Husayn Boyqaro mastlik bilan xira yiltiragan koʻzlariga yaqin tutib oʻqidida, tizzasiga qoʻydi. Qayoqdagi bosh ogʻrigʻi narsalarni topib yurasan, degan kabi salqigan yuzlarini
qiyshaytirib, jim qoldi. Navoiy, javobni qistaganday,
dadil boqib turaverdi. Nihoyat, Husayn Boyqaro
qogʻozni yana qoʻliga olib: «Qanday jazo yoki jarimani ma'qul topursiz?» deb soʻradi-da, javobni kutmasdan, noqobil oʻgʻillaridan shikoyat qilib ketdi. U
gapirib bo`lgach, Navoiy shoh xonadoni avlodi xususan axloq, adab bobida hammaga namuna boʻlishi
kerak ekan, buning tamom ziddini koʻrib, afsuslanganini soʻzlab, keyin dedi: «Bu ishni faqat hazratlarining vijdonlariga havola qilurmen. Davlatning qonun
va qoidalari oldida shohu gado baravar tiz cho`kishi
kerakligi toʻgʻrisida sizga benihoyat koʻp dafa soʻzlagan edim, buni yana takrorlaymen». Husayn Boyqaro
bu haqda Shayx ulislom bilan kengashib, shariati
Mustafoga muvofiq oʻgʻlini jazolashga va'da bergach,
Navoiy qulluq qilib, oʻrnidan qoʻzgʻaldi.

Tunda qatqaloq boʻlgan koʻcha quyoshda erib,
pilch-pilch loy bo`lgan edi. Shoir kafshini loy qilmaslik uchun chetdan ehtiyot bilan yurib ketdi. Hamma, katta-kichik salom berib, u oʻtib ketguncha adab

' Sultonning yaqinlari.




bilan qimirlamay turishaverdi. U «Unsiya»ga kirmay,
madrasa orqasidagi yordamchi binolardan biriga kirdi.
Atrofi katta-kichik xonalar, ayvonlar bilan oʻralgan
katta hovlida oʻnlab xizmatkorlar ahillik bilan har
kungi vazifalarini bajarmoqda edilar. Kimi yuzlarcha
dasta-dasta tovoqlarni, laganlarni yuvadi, kimi katta
koʻzalarda suv tashiydi. Kimi etagining barini belbogʻiga qistirib, qator qurilgan haybatli qozonlar ostiga oʻtin tashlab, tutundan yoshlangan koʻzini uqalaydi. Katta kapggirlarni, besoʻnaqay yogʻoch cho“michlarni qo`llarida tutgan, mosh yegan xoʻrozday qip-qizil
oshpazlar qozon boshida kuymalanmoqda edilar. Bu
yerda Navoiy har kun kambagʻallar, yetim-esirlar, tilanchilar uchun osh berar edi. U har bir qozonning
tepasiga kelib, bukun nima tayyorlanayotgani, qancha
et, yogʻ, qancha don va hokazo solingani toʻg`risida
soʻzlashdi. Pazandalarning hunari haqida kimdir
toʻqigan, qay vaqtlar eshitgan bir necha qiziq baytni
aytib, atrofdagilarni kuldirdi. Keyin hazil-mutoyiba
qildi. Mutoyibada oshpazlar ham, boshqa xizmatkorlar ham boʻsh kelmadilar. Navoiy kulib-kulib:
«Koʻplashib ketdingiz. Bittadan choʻqiganlaringda
ham meni pora-pora qilib qo`yasizlar», dedi. Keluvchilarni aslo kuttirmasdan, ovqatni tartib bilan tortishni tayinlab, chiqib ketdi.

«Unsiya»ga kirib, oʻz xonasida bir muddat orom
oldi. Keyin tasodifan kelib qolgan Mir Mirtoz bilan
shatranj oʻynadi. Mir Mirtoz bu o` “yinda oldingilardan

edi — oʻyinchi topilsa, har narsani, madrasadagi
darslarni ham unutib yuboradigan shatranjparast bu
olim bilan Navoiy siyrak oʻynar edi. Juda ehtiyot bilan
oʻynab, oʻyinni ikki marta durang qildi-da, shu
obroʻni saqlamoq uchun, garchi Mir Mirtoz qistasa
ham, oʻyinni takrorlamadi. Peshin namozidan keyin
birga ovqatlanib, xonaqohga chiqishdi.

Xonaqoh, har vaqtdagi kabi, ulugʻvor, ma'nodor
bir sokinlik bilan yashardi. Hamma yoqni top-toza
qilib, bu yerning koʻngli nozik, doimiy mutolaa va
yozuv bilan injiqlanib qolgan odamlarga kerakli




narsalarni muhayyo etib turuvchi xizmatkorlar oyoq
uchida yurib, oʻz vazifalarini bajarmoqda edilar.
Navoiy oʻz hamrohini Mirxondning xonasiga boshlab
kirdi. Keksa hakimona beparvo rind tabiatli olim —
zamonning eng ulugʻ“ tarixchisi — nozik va samimiy
muomala bilan qarshi oldi. Uning oʻn ikki yashar
nabirasi G'iyosiddin Muhammad! oʻzini kattalardek
tutib, adab bilan salom berdi. U Navoiyni oʻz
bobosidek sevar edi. Bobosining atrofiga qalashgan
kitoblarni nari-beri surib, tartibga soldi. Avvalgi oʻtirgan joyidan pastroqda tiz choʻkib, donishmand chollarning soʻzini tinglamoq uchun aqlli koʻzlarini diqqat
bilan ularga tikdi. Navoiy Mirxondning kayfini takallufsiz, doʻstona ravishda soʻragandan keyin uning
nabirasiga murojaat etdi — bu iste'dodli bola bilan
soʻzlashishdan zavqlanardi.

Tarixdan yana qanday kitoblarni mutolaa qilganini
soʻradi. Xondamir bir qancha jiddiy kitoblarni aytib
berdi. Navoiy ham Mir Mirtoz ofarin oʻqishdi.

Xondamir har vaqt bobosi bilan birga oʻtirardi.
Atrofi olimlar bilan qurshalgan bobosining huzuriga
keluvchi har xil ilm, san'at ahlining suhbatlariga quloq
solib, ilmlarga, xususan, tarixga katta maroq orttirgan
edi. Bu sohada koʻpgina jiddiy asarlarni oʻqib, hazm
etgan edi. Bobosi, Navoiyning iltimosi bilan, bir koʻp
yillardan buyon bu xonada erta-kech yozish bilan
mashgʻul boʻlgan katta tarixiy asarning — «Ravzat ussafo»ning hamma tugagan qismlarini bobma-bob bilar
edi.

Qari Mirxond suyukli nabirasi bilan faxrlandi:
«Alhamdulillo, menga koʻmakchi boʻlib qoldi. Ba'zan, yozganlarimni koʻchiradi, ba'zan koʻzim zaiflik
qilib, badxat eski kitoblarni o“qimoqqa mushkulot
cheksam, menga ravon oʻqib beradi. Men tarixga oʻz
umrimni bagʻishladim. Bu ilm mendan soʻng yetim
qolmas, deb oʻylaymen». Navoiy va Mir Mirtoz keksa
olimning fikrini tasdiqladilar. Mir Mirtoz Xondamir
' Xondamir.



ning riyoziy ilmlarda ham bir qadar ma'lumot kasb
etishning zarurligini uqtirdi.

Navoiy «Ravzt us-safo»ning qanday ahvolda ekanini tarixchidan soʻradi. Mirxond oʻng tomonida, uyning mehrob shaklidagi taxmonida qalin kitoblar ustiga taxlangan juz-juz qogʻozlarni olib qoʻydi:
«Toʻrtinchi jildini tamom qildik. Uyga eltib oʻqishlarini ham fikr va mulohazalarini bayon qilishlarini orzu
qilamen». Navoiy bilan Mir Mirtoz asta varaqlab, jildning boblarini qiziqish bilan koʻzdan kechirdilar.
Navoiy uyda oʻqib chiqmoq uchun juzdonga solib,
yoniga olib qoʻydi.

— Umr barq sur'ati bilan o'tmoqda, — dedi Mirxond qaygʻurib. — Qolgan jildlarni bitirmoqni tangri
nasib etarmikan?

— Bizga va'da etgan bu asarni bitirmasdan qayga
borasiz? Biz etagingizdan tortqilaymiz! — hazillashib
kulib dedi Navoiy.

— Bugun koʻnglingizni andak gʻam bosibdi, —
dedi odatdagi shoʻxligi bilan Mir Mirtoz. — Biror
ayoqdan chog£ir ichilsa, koʻngil, bahor osmoniday,
yana ziyodor boʻlur...

— Toʻgʻri, — dedi Navoiy, dafi savdo uchun,
yurakdagi dard-anduh toshini eritmoq uchun ozgina
may ichish odatingizni tark etmangiz.

Mirxond rindlik shavq-zavqining koʻngilga bergan
tozaligi haqida juda chiroyli, mazmunli va rangdor bir
uslub va darveshona kamtarin ohang bilan soʻzlab
ketdi. Navoiy tarixchining chuqur shoirona, sof, xush
tabiatini sevardi. Ayniqsa, bu tabiat uning keksalik
davrida ma'navy boylikning yorqin ranglari bilan
kamolotga erishib, yana dilbar, yana ma'nodor, goʻzal
boʻlgan edi. Asta-sekin Sultonmurod va bir necha olim
va shoirlar kirishdi, suhbat gullab ketdi. Olimlar har
nav fanga, san'atga oid yoza boshlagan asarlari haqida
gapirdilar. Mavzularning muhim nuqtalari, turli
muharrirlarning nazarlari bilan ba'zi chigal jihatlar va
hokazo haqida Navoiy bilan maslahatlashdilar. Har
kim oʻz asarining Navoiyga maqbul boʻlishini istar




edi. Sultonmurod hamma fanlarning eng muhim
xulosalari toʻgʻrisida «Jomi ululum»'! nomli kitob
yozish orzusida boʻlganini aytib, Navoiyni quvontirdi.
Shoir zamon madaniyatining yorqin yulduzlari, fikrijodiyotning porloq buloqlari boʻlgan bu odamlarni
yana oliy poyalarga tashviq etdi. Oʻz kutubxonasining
eshiklari ular uchun hamisha ochiq ekanini yana
takrorladi.

Soat beshni urdi. Muhammad Mirak Naqqosh
yasagan soat Mirxondning xonasiga yaqin, maxsus
joyga qoʻyilgan edi. Soat koʻrinishda katta quti boʻlib,
uning ichidagi shakl qo`llaridagi tayoqchasi bilan
nogʻorani urib, vaqtni muntazam koʻrsatib turardi.
Suhbatning dilbarligidan hech kim uning baralla
ovozini eshitmadi ham — hatto odatda soat har urgan
sayin qiziqsinib qoʻyadigan yosh Xondamir ham uni
tamom unutgan edi. Faqat darichadan koʻrinib turgan
va quyosh shu'lasida naqshlari yonib-chaqnagan
minorada muazzin namozgarga birdan azon aytib
yuborgach, odamlar shoshib-pishib qoʻzgʻalishdi...

O'ttiz ikkinchi bob

Avvalgi urushda Hisor? bilan tuzilgan bitim har ikki
tomon uchun ham muvaqqat bir narsa edi. Muvaffaqiyatsiz safardan koʻngli ranjigan Husayn Boyqaro
dushman tomoniga hamisha quloqlarini dikkytirib
turardi. Hisorliklar esa eski dushmanlarini biron kun
boʻlsin unutmasdan, qilichlarini qinga solmagan edilar. Aksincha, Husayn Boyqarodek ulugʻ, tajribali deb
nom chiqargan hukmdorning katta qoʻshin bilan
kelib, hech ish chiqara olmay, g'“ururini sulh bilan
qondirishga majbur boʻlganligi ularning koʻkragini
koʻtargan edi. Ular Hirotga qarshi doimiy fitnalarini,
kirdikorlarini toʻxtatmadilar.

Oradan uch-toʻrt yil oʻtgach, 1497-yilda Husayn

! «Hmlar toʻplami».
? Sulton Mahmudning poytaxti.




Boyqaro qoʻshin bilan Hisorga yurish qildi. Safarga
Muzaffar Mirzo ham boshqa shahzodalar oʻz yigitlari
bilan qatnashdilar.

Husayn Boyqaro Amudaryo yoqasiga, Termiz
roʻbaroʻsiga qoʻndi. Yordam uchun Badiuzzamon Astroboddan kelib qoʻshildi. Dushman qoʻshini Sulton
Ma'sud Mirzo' qoʻli ostida daryoning ikkinchi yoqasida, Termizda qoʻr toʻkib yotar edi. Qish va dushmanning sergakligi orqasida Husayn Boyqaro faol harakatlar uchun imkon topmay, qishni suv yoqasida
oʻtkazishga majbur boʻldi. Yerda, havoda bahorning
ilk nafaslari sezilarkan, Husayn Boyqaro dushmanning peshonasiga zarba berish fikridan voz kechib,
biqinlaridan teshmoqqa otlandi. Amudaryoning shoʻx
toʻlqinlari boʻylab, Qunduz? sari, yuqoriga harakat
qildi ham besh-olti yuz chaqqon, ish koʻrgan yigitlarga
Amudan oʻtishga buyurdi.

Bu guruh dushmanning koʻzi boʻlmagan joyni tanlab, qarshi qirgʻoqqa oʻtib mustahkamlangach, Termizda yotgan Sulton Ma'sud, boshini yoʻqotgan kabi,
shoshib qoldi. Beklarning qistovi, kengashiga quloq
solish uchun unda ruh qolmagan edi. Suvdan oʻtgan
dushman guruhini bosish oʻrniga shikast yegan
qoʻshindek buzilib, orqa-oʻngiga qaramay, Hisorga
qochdi. Dushmanning sarosimada qolganidan foydalanib, Husayn Boyqaro qoʻshin bilan Amudan kechdi va dushman kuchini bir-biridan ayirishga harakat
qilib, Badiuzzamonni ba'zi beklar bilan birga Qunduzga yubordi, oʻzi Hisor ustiga yurish qildi va Hisor
qoʻrgʻonini qamab tushdi.

Husayn Boyqaro Hisorga yaqinlasharkan, dushman xiyla sarosimada qolib, ba'zi sarkardalar boshlarini olib qochgan boʻlsalar ham, lekin qoʻrgʻon yaxshi
mustahkamlangan edi. Husayn Boyqaro qoʻr toʻkkan
kundan boshlab qoʻrgʻonni olmoq harakatiga tushdi.
Qoʻrgʻon olishning tilini bilgan beklar zoʻr berib

' Sulton Mahmudning oʻg'li.
"Sulton Mahmudga qarashli boʻlgan shahar va viloyat.




qal'ani tekshirishga, uning metinligini sinashga, zaif
tomonlarini paypaslashga kirishdilar. Dushmanni
taslim ettirmoq uchun qay tomonga qarasang togʻday
yuksalgan haybatli, ogʻir qoʻrgʻonni olish kerak edi.
Bu chumoli ini emaski, kaltak tiqish bilan ichidagi
sanoqsiz mayda qora lashkar duv etib tarqalib keta
qolsa! Yosh, qari beklar, mutaxassislar qoʻrgʻonning
turli joylarini koʻzlab, uni buzish choralarini koʻrdilar.

Toʻgʻonbekning ruhida eski, yigitlik davrining jangovar qoni, hirsi, yovuzligi alangalandi. U goʻyo qaytadan yasharib ketdi. Jang ilmini goʻyo ona qornidan
oʻrganib tushganligiga ishongan kibrli barlos beklari
oldida ajoyib bir ish koʻrsatish, podshohning va oʻz
shahzodasining iltifotini ko`proq qozonish orzusi uni
ichdan kemirar, g`ayratlantirardi.

Kecha-kunduz tinimsiz ish ketdi. Yuzlarcha yigitlar
qoʻrgʻon tagiga katta qozonlar toʻnkarib, ichiga maxsus moddalar toʻldirib, portlatish yoʻli bilan qalin
qoʻrg“onning metin tanini oʻyishga harakat qildilar.
Yuzlarcha yigitlar qoʻrgʻonning ma'lum joylarini tanlab, maxsus ibtidoiy mashinalar yordami bilan tosh
otmoqqa kirishdilar. Ustidan arava yurishi mumkin
boʻlgan qalin devor, butun bir togʻning toshi otilgan
taqdirda ham, qimirlamas bir vaziyatda edi.

Qoʻrgʻon mudofi'lari ham tinch turmas edilar.
Yuksakdan, kunguralar orqasidan ular qalin oʻq uchiradilar. Ba'zan oʻqlar shunday uzoqqa ketar, biror
odamga yo otga shikast berib, maxsus ogʻir yoylardan uzoqqa otuvchi botirlarni hayratga solardi. Bu
narsa dushmanning safida ajoyib yigitlar borligini isbot
etardi. Ba'zan mudofi'lar qoʻrgʻon tagida uymalashgan yigitlarga tepadan olov tashlab, qaynoq suv quyar,
kavak yasash bilan band boʻlganlarni ichkaridan quyilgan tutun bilan boʻgʻar edilar.

Sulton Husayn Boyqaro qoʻrgʻ“onning shimol tarafida, uzoqda chodir tikkan edi. Uning, sherandom
boʻyli qilichbozning, bir vaqtlar bahodirona jussasi
juda zaiflashgan. U endi otga minolmas, yurganda
ham kalavlanar, shohona aravada, taxtiravonda hara



kat qilardi. Bu gal ham safarning muvfaqqiyatsiz
chiqajagini gumon qilib, tashvish tortardi. Beklarga
kengash berar, fidokorlikka tashviq qilar, goh muvaf
faqiyatsizlikka g'azablanar, goh shirin soʻzlab, yigitlarni umidsizlanmaslikka undar edi. Ba'zan marhum
beklarni yodlab, ularning bahodirona ishlarini hasrat
bilan hikoya qilardi. Shuning bilan baravar uning
hashamatli chodirlarida bazm, aysh-ishrat, bir kun
boʻlsin, kanda boʻlmasdi.

Qilichboz yigitlarning yuraklari toshib, qo`llari
qichib, jangni qoʻmsar, boʻronli kunlarni kutib, sabrsizlanardilar. Goh dushman ularning koʻnglini yupantirib qoʻyardi. Kechaning quyuq qorongʻisida yuzlarcha bahodir darvozadan chiqib, qora boʻrondek bosib
kelar, suron tun bagʻrini yorar, qisqa, lekin favqulodda qizgʻin, omonsiz jang, ur-yiqit boshlanar, butun
lashkar baqirish-chaqirish bilan oyoqlanardi. Lekin,
koʻp oʻtmasdan, dushman qanday bosib kelgan boʻlsa,
yana shunday sur'at bilan azamat darvozaga oʻzini
urib, yashirinardi.

Toʻgʻonbek ustalarga shotilar yasatdi. Bir dasta
yovqur, chaqqon yigitlarni saraladi. Bir kecha katta
jadal bilan shotilarni qoʻrgʻ“onning turli taraflariga, bir
necha yerga oʻrnatdi. Qal'aga chiqib, mudofi'larni qirish va ichkariga kirishni buyurdi. Yigitlar qilich,
nayza, oʻq-yoylarini olib, koʻplari sovut ham kiyib,
dadillik bilan shotilarga otildilar. Qoʻrgʻon ustida
hayajonli suron yangradi.Chiqqan yigitlarning aksari
yuksakdan toshday uloqtirildilar, parchalanib, yerga
singdilar. Toʻ“g“onbek bu yoʻlni kunduzlari, butunlay
kutilmagan vaqtlarda, ajoyib chaqqonlik bilan tadbiq
qildi. Ilk chiqqanlar tepada qilichlashishga ulgurardilar, lekin birdan yopirilgan dushmanning zarbasidan parchalanar, qolganlari esa shotidan agʻdarilardilar.

Qurshov ikki yarim oy davom etdi. Bu muddatda
qoʻrgʻonni olish uchun koʻrilmagan tadbir qolmadi
hisob. Katta jang boʻlmasa ham, har ikki tomon ajoyib fidokorlik koʻrsatdi. Ikki podshohning qoʻl ostida




boʻlgan bir xalqning oʻgʻillari bahodirlikda bir-birlaridan qolishmadi.

Husayn Boyqaroning koʻngli siniq, ishonchsiz edi,
Qunduzga yuborilgan Badiuzzamonning Xusravshohdan' kaltak yeganini eshitib, safardan tamom sovundi.
Qurshalgan Hisor ham juda qiynalgan edi. Har ikki
tomon bir-birining siridan voqif edi. Bunday paytlarda
Husayn Boyqaro oʻrtadagi adovatni yumshatish yoki
oʻz muvaffaqiyatsizligini niqoblash niyatida, dushman
bilan quda boʻlmoqni orzu qildi. Ikki tarafning elchilari uchrashib, yarash-yarash boʻldi. Husayn Boyqaro
Sulton Mahmudning qizini oʻgʻli Haydar Mirzoga
olib berdi. Toʻy-tomoshadan soʻng Hisordan Balxga
ildam joʻnab qoldi.

Husayn Boyqaro, ba'zi mulohazalarga koʻra, Badiuzzamonni Balxda hokim qilib qoldirishga qaror qildi.
Unga qarashli boʻlgan Astrobodni esa suyukli oʻgʻli
Muzaffar Mirzoga bermoqni istadi. Bu suyukli xotin
Xadichabegimning orzusi edi. Bu fikrni vazir Nizomulmulk bilan kengashganda, u Xadichabegim oldida
oʻz obroʻsini mustahkamlamoq niyatida juda ma'qul
koʻrdi. Badiuzzamon Balx hokimligiga rozi boʻldi.
Lekin Astrobodni oʻzining yosh oʻgʻli Mo`min Mirzoga bagʻishlanishini tilardi. Bu masala atrofida ivir-shivir gaplar yurib turarkan, Toʻgʻ“onbek Muzaffar Mirzoga uqtirdi: «Hisor qoʻrgʻonini ololmadik. Ammo siz
bukun oʻz baxtingizning, istiqbolingizning temir qoʻrgʻonini qoʻlga oling. Boʻsh kelmang, shahzodam!»
Muzaffar Mirzo ham otasi oldida oʻz tilagini qat'iy
soʻylay boshladi.

Husayn Boyqaro hamma beklar, yuksak mansabdorlar, muqarrablar bilan birga katta, tantanali majlis
tuzdi. Badiuzzamon bilan Muzaffar Mirzoni chorlab,
oʻz qarorini bildirdi va har ikki shahzodani, an'anaga
muvofiq, oʻziga sadoqatda qulluq qildirdi. Keyin
Muzaffar Mirzoning ustiga tilladoʻ“zi joma yopdi, Badiuzzamon otasining har bir harakatida adolatsizlik
sezdi, oʻzini xoʻrlangan hisobladi.

"Sulton Mahmudning bosh begi.



Husayn Boyqaro Balxda uzoq toʻxtamay poytaxtga
otlandi. Badiuzzamon otani tantana bilan kuzatib
qoʻyib, Astrobodga xat yozdi: Astrobodga Muzaffar
Mirzoni kirgizmaslikni, zarur boʻlsa, qurol bilan
qarshilik koʻrsatishni yosh oʻgʻliga buyurdi.

O'ttiz uchinchi bob

Husayn Boyqaro uzoq safardan qaytgach, Hirotda
may, musiqiy bilan oqqan zavqli hayot ogʻushida,
g'azallarda parivashlarga boʻlgan muhabbatini tarannum etib, sokin va orombaxsh kunlar kechirmoqchi
edi. Lekin taqdirning taqozosi bilan baxt yulduzlari
bulutlar ichiga shoʻngʻidi. Badiuzzamon kuchlar
yigʻib, isyonga otlangani haqida xabarlar paydar-pay
kela boshladi. Bu — keksa ota uchun ogʻir edi. Har
qanday tashqi dushman uning yeriga bosib kirsa, har
qanday bek isyon koʻtarsa, u qayg'ʻurmas, yolgʻiz
g'azablanar ham tahammul va sabot bilan safar
choralarini koʻrar edi. Lekin bu — bosh oʻgʻil, valiahdi. U bilan jang maydonida uchrashishni oʻylaganmidi?! Mana bu haqiqat uning yuragini zaharladi.
Alisherni chorladi. Voqeani bayon qilib, undan dono
bir kengash tutdi. Alisher ham afsuslandi. Bir vaqt
yozgan xatidagi samimiy maslahatlarini, doʻstona
achchiq soʻzlar bilan koʻrsatilgan haqiqatlarni, afsuski,
Badiuzzamon quloqqa olmabdi. Endi nima qilmoq
kerak? Alisher chuqur mulohazaga ketdi. Mana,
qarshisidagi kishi oʻttiz yilga yaqin taxtni egallab keladi. Shoir ham oʻttiz yilga yaqin u bilan, har qanday
boʻlmasin, hamkorlik qiladi. Navoiy uning hamma
zaif jihatlarini, hamma nuqsonlarini biladi. Undan
aqlsiz harakatlar, makrlar koʻp vaqt sodir boʻladi.
Undan oʻzi ham koʻp jabr-sitamlar koʻrdi. Vaqtlar
boʻldiki, undan nafrat qildi, uni la'natladi. Ammo u
oʻttiz yilga yaqin davlatni butun holda saqlab keladi.
Bu davrda Xuroson tuprogʻiga koʻz tikkan dushmanlar oz emasdi. Xurosonni yuz parchaga ayirib, beklik,
xonlik qilish orzusi bilan yongan fitnachilar bukun




ozmi? Sherandom boʻyli podshoh bukun qarib bukilgan, ot oʻynatib, mardona qilich chopadigan zabardast qoʻllar endi qaltiraydi. Lekin hali ham ichki,
tashqi dushmanlardan davlatni qoʻriqlashga har vaqt
tayyor u. Davlat binosi uchun, garchi puturdan ketgan
boʻlsa ham, hozircha eng ishonchli ustun u edi.
Badiuzzamon otani uloqtirib, taxtni egallashi mumkin. Lekin u vaqtda oʻn toʻrt shahzodaning kamida
oʻntasi, zanjirdan uzilgan, quturgan itlardek, bir-birlarining ustiga tashlanib, boʻgʻishib, bir-birlarining
halqumlarini yirtadilar...

Alisher Navoiy koʻzlariga choʻkkan qaygʻu bilan
podshohga qaradi.

— Bu falokatning oldini olmoq kerakki, uning
dahshatli changali mamlakatni qaqshatmasin!.. — dedi
Navoiy.

— Qanday qilib? — soʻradi ezilgan Husayn Boyqaro. — Aqlli kengash beringiz.

— Aqlli kengash shulki, — javob berdi Navoiy, —
Badiuzzamon Mirzoni aqlga chaqirasiz, insof va vijdonga da'vat qilasiz. Uning koʻnglida mehru muhabbat uygʻotishga harakat etasiz.— Navoiy bir nafas sukut qilib davom etdi.— Oʻrtada boʻlib oʻtgan ginalarni
bartaraf etib, samimiy sadoqat, vafo, muhabbatni
barpo qilmoq kerak:

— Demak, safarga hojat yoʻq!

— Aslo! — javob berdi Navoiy. — Modomiki,
orada haqiqat uchun kurash yo`q; balki bu harakat—
xusumat, jaholat mevasi. Demak, toʻkilgan har bir
tomchi qon ulugʻ jinoyatdir!

— Qon toʻkmoq fikri menda ham yoʻq, — dedi
kuyinib Husayn Boyqaro. — Ammo noqobil farzand
yaxshi tilaklarimizni idrok etmasa?

— Mehru. muhabbatni idrok etmoqdan ojiz
farzandning boʻyniga tayoq urmoq otaning vazifasidir, — javob berdi Navoiy.

Husayn Boyqaro, yengillangandek, qoʻzgʻalib
qoʻydi. Keyin bir oz sukut qilib, bu vazifani bajarishni Navoiydan soʻradi. Navoiy hech bir ikkilanmasdan,




dedi: «Bu savob ishni barpo qilmoq uchun kamina har
qanday mashaqqatdan yuz oʻgirmas».

Husayn Boyqaro ertaga Balxga jo'namoq uchun
hozirlik koʻrishni iltimos qildi.

Badiuzzamon fitnasini podshoh muzokara yoʻli
bilan tinch hal etishga qaror berganligi darhol hamma
yoqqa tarqalib, koʻp kishilarni quvontirsa ham, lekin
ba'zi arkoni davlat va a'yonlarning ichlari shuv etib
ketdi. Bular ota-oʻgʻil orasidagi adovat alangasida
isinib olmoqchi edilar. Bularning tepasida vazir
Nizomulmulk bilan Toʻgʻonbek turar edi, Nizomulmulk, garchi ota-oʻgʻilning bitishuviga jilla qarshi
boʻlmasa-da, bu ishni Navoiy oʻz zimmasiga olishi
uning yuragini chaqardi. Uning mulohazasicha, agar
Navoiy vositachilik qilib, bu muhim vazifani bajarsa,
u vaqt podshoh qoshida shoirning mavqei mustahkamlanishi mumkin boʻlib qolar edi.

Toʻgʻonbek boshqa mulohazalardan bunga qarshi
edi. U Muzaffar Mirzo bilan Astrobodga joʻnab, u
yerda oʻzining koʻpdan buyon o`ylab yurgan rejalarini
amalga oshirmoqchi boʻlardi. Badiuzzamon Mirzo
isyoni erta-kech Muzaffar mirzoni ham oyoqlantirar,
yurtda boshboshdoqlik kuchayar, ichki urushlarning
boʻronida qari Husayn Boyqaro, chirik daraxtdek,
qulab ham ketar, ana u vaqt Muzaffar Mirzoni u oʻz
qoʻli bilan taxtga oʻtqazib, davlat kemasini istagan
tomonga oʻzi yurgizar!

Navoiy Hirotdan jo'nab ketgan kuni, oqshom
Toʻgʻonbek Nizomulmulkning uyiga bordi. Uni vazirning oʻgʻillari — Kamoliddin Husayn va Amidalmulk
qarshi olib, e'zoz-ikrom bilan goʻzal bir xonaga,
kimxob koʻrpachalar ustiga oʻtqazishdi. Kamoliddin
Husayn oʻqimishli, g“oyat nozik tabiatli, shirin soʻz,
nazokat va ta'zimni juda joyiga tushiradigan yigit edi.
Amidalmulk bu boblarda akasidan bir qadar orqada
boʻlsa-da, lekin uning boshqa bir afzalligi bor edi. U
harbiy ishlarga maroqli edi. Garchi jang maydonini
uzoqdan tomosha qilgan esa ham, oʻzini maydon
erlaridan hisoblardi.




Toʻgʻonbek bunday oliftalarni jilla yoqtirmaganidan, qisila boshladi. Kamoliddin Husayn nayday
yoqimli tovush bilan undan-bundan soʻzlay boshladi.
U, chindan ham, arzimagan bir voqeani nozik harakat
bilan shunday hikoya qilardiki, Toʻgʻonbek bir ozdan
soʻng beixtiyor ravishda berilib quloq soldi. Aka
nazokat bilan sukut qilgach, ukasi jang san'ati haqida
Toʻgʻonbekni gapga solmoqqa intildi. Chordana
qurib, ogʻirligidan pishillagan Toʻgʻ“onbek bu toʻgʻrida
hammaga ma'lum boʻlgan ba'zi narsalarni toʻngʻillab
gapirdi. Sabrsizlanib, goh eshikka, goh darichadan
katta boqqa qarab qoʻyarkan, Nizomulmulk salmoqli
qadam tashlab kirib keldi, mehmon bilan koʻrishdi-da,
xuddi devondagidek, ulugʻvor vaziyatda oʻtirdi.
Toʻgʻonbek vazirning oʻgʻillari oldida gaplashishdan
iymanib turgan edi, vazir payqadi shekilli, xotirjam
boʻling, degandek oʻzi gap ochdi.

— Bukun Navoiy janoblarini Balxga uzatdik, —
dedi u qalin soqolini silab.

— Yumushlarini muvaffaqiyat bilan bajarsinlar, —
dedi, istehzo bilan iljayib Toʻg“onbek. — U kishi ming
bir dalil keltirib, oʻz fikrlarini shahzodaga uqdirishlariga shak qilmaymiz.

— Alisher Navoiy,— dedi Nizomulmulk zar toʻniga oro berib, — Badiuzzamon Mirzoga ota kabi yaqin.
U, albatta, oʻz soʻzini oʻtkazadi.

Toʻgʻonbek bir oz oʻylanib, dakkam-dukkam soqolini chimtib, kichik, oʻtkir, makrli koʻzlari bilan hammaga bir-bir tikilib, keyin sekingina dedi:

— Aslida Balxga tuqqan otaning oʻzlari bormoqlari
kerak edi... Shunda balki durust ishlar boʻlar edi.

Nizomulmulk va oʻgʻillarining yuzlarini ayyor tabassum qopladi. Bir nafas choʻkkan sukutni
Kamoliddin Husayn nayday mayin tovushi bilan
buzdi. U ham To`ʻgʻonbekning fikrini quvvatladi.
Lekin soʻzga ortiqcha boʻyoqlar berib, hatto qandaydir noma'lum shoirlarning baytlaridan qoʻshib gapirgani uchun Tugʻonbekka yoqmadi. Xoʻmrayib, boshini quyi soldi. U umuman bu odamlarning soʻzda,




harakatda, muomalada ortiqcha takallufot va nazokatga rioya qilishlari uni asabiylashtirgandi. Ammo Nizomulmulk maqsadni ancha ravshanlashtirib gapirdi:
Faqat u Navoiyning vazifasini qay yoʻl bilan buzish
kerakligi toʻgʻrisida hech narsa demadi. Toʻgʻ“onbek
ham yaxshi o`ylamasdan, biron taklifni oʻrtaga
qoʻyishga botinmadi. Olifta aka-ukalarning ko`rsatgan
yoʻl-yoʻriqlari bir-biridan bema'ni edi. Nihoyat, Nizomulmulk, bu muammoni chuqur mulohaza qilib,
ba'zi a'yonlarning maslahati bilan chora koʻrishga,
har holda podshohni qoʻlga olishga ishontirdi.
Toʻgʻonbek tafsilotni surishtirishni keraksiz topib,
oʻrnidan qoʻzgʻalarkan, vazir unga Muzaffar Mirzo va
Xadichabegimga ta'sir qilishni uqtirdi. Toʻgʻonbek
boshini qimirlatib:

— Bu tomonni bizga yuklashingiz mumkin... —
dedi.

O'ttiz to'rtinchi bob
I

Quyosh ufqqa oshiqardi. Uzoqda, adirlarning, soylarning bagʻrida koʻlkalar tentirardi. Katta karvon
yoʻli bo`ylab cho`zilgan ekinzorlarda shamol yashil
toʻlqinlar yasardi. Navoiy hamroh navkarlari bilan
Balxga yaqin soʻnggi rabotdan chiqib, bir necha kunlik yoʻlni bosib charchagan otni zoʻrlamay, asta borardi. Butun gavdasida horgʻinlik sezar, boshida esa
turli xayollar, fikrlar oʻynardi. Sodiq hamrohlariga
goho gʻayrishuuriy ravishda biron soʻz deb qoʻyar yoki
biron narsaga ishorat qilar, yana jim boʻlardi. Mana,
uzoqda Balxning eski qoʻrgʻoni koʻzga chalindi. Otlar,
manzilning yaqinligini sezgan kabi, pishqirib, qamchisiz qadamlarni tezlatdilar. Bir top qalin daraxtlar
orqasidan chang koʻtarildi. Hayal oʻtmay, yoʻlchilar
Badiuzzamon boshliq istiqbolga chiqqan olomon bilan uchrashdilar. Bular ichida shahzodaning xos yigitlari, yaqinlari, hamsuhbatlari, Balxning bir necha oldingi odamlari, xalq namoyandalari bor edi. Badiuz



zamon otdan tappa tushib, Navoiyga ta'zim qildi va
adab bilan koʻrishdi. Shoirning sihati, safar mashaqqati toʻgʻrisida dildorlik qildi. Boshqalar ham tartib
va takalluf bilan birin-ketin kelib, shoirning qoʻlini
siqdilar.

Navoiy ham Badiuzzamonning kayfi, sogʻligʻi
haqida soʻradi. Keyin ziynatli, chiroyli otga mingan
Badiuzzamon bilan yonma-yon yurib, Balxga kirdi.
Shaharda har yerda xalq uni quvonch va hayajon bilan
tabrikladi.

Bu kecha Badiuzzamon shoir sharafiga katta ziyofat berdi. Turli ovqatlar suzilgan hamma idishoyoqlar, qadahlar, koʻzachalar oltin va kumushdan
edi. Mehmon kutish, majlis tuzishda dong chiqargan
Badiuzzamon suhbat, oʻyin-kulgi, musiqiy kabi koʻngil ochishlarda tartibga, zavqqa, ingichkalikka bukun
alohida e'tibor berdi. Navoiyning kelish sababi shahzodaga ma'lum boʻlganidan bu toʻgʻrida ikkovlari ham
bu kecha ogʻiz ochmadilar. Charchagan qari shoir
majlisning tezroq tugashini kutardi.

Ikkinchi kun, nonushtadan keyin, xoli uyda
soʻzlashdilar. Badiuzzamon Navoiyni hurmat qilar
edi, u bilan suhbatlashishdan zavqlanardi. Ayniqsa,
yoshlik yillarida Navoiy uning murabbiysi va muallimi
kabi edi. Badiuzzamon, Temur sulolasiga mansub bir
koʻp shohlar, shahzodalar kabi, she'rdan zavqlanar,
oʻzi ham goho-goho biror narsa yozib qoʻyardi,
Navoiy she'rlarini esa bir qarich yoshidan sevib
o`qirdi.

Shoir mamlakatning vaziyatini mufassal tushuntirib, oʻrtadagi har qanday xusumat, adovat, fitnalarni
yoʻ“qotmoq uchun ataylab kelganini soʻzladi, fikrini
tarixning cheksiz hodisalaridan keltirilgan misollar
bilan quvvatladi. Shahzodaning aqliga, vijdoniga ta'sir
qilishga tirishdi. Uning koʻngliga qattiq tegadigan
soʻzlarni ham ochiq aytishdan, uni qizartirib boʻzartirishdan toymadi.

— Men butun umr orzu qilgan hukmdorni, u barkamol insonni, — dedi Navoiy, — afsuski, hayotda




koʻrolmadim, yolgʻiz xayolimda yaratdim. Siz taniysiz, bilasiz uni, agar unutgan boʻlsangiz, «Iskandarnoma»ni yana bir karra oʻqing! Hukmdor u, barcha fazilatlarning koni u... Sizlarda uning soyasi ham
yoʻq. Sizlar uning navkariga ham arzimaysizlar.

Badiuzzamon chiroyli boshini quyi solib, qora,
qiygʻoch koʻzlarini yashirishga tirishdi. Keyin, koʻnglida dard chayqalgandek, uh tortdi. Otasining unga
nisbatan adolatsizligidan shikoyatlandi. Nihoyat, dedi:

— Siz kabi aziz, ulugʻ ustodning iltimosini qabul
etmaslik ulugʻ gunohdir. Zoti oliyingizga boʻlgan
muhabbatim yuzasidan soʻzlaringizni qabul qilamen
va podshoh otamni insofga, adolatga da'vat etmog“ingizni soʻraymen.

Navoiy xursand boʻldi. Shahzodaga yaxshi tilaklar
tiladi. Viloyatning ishlari haqida ma'lumot oldi,
oʻrgandi. Keyin qadrdonlari bilan koʻrishmoq niyatida
asta-asta yurib, chiqib ketdi.

Uch-toʻrt kundan soʻng shoir bir majlisdan qaytib
kelgach, mulozimlar uni Badiuzzamon yoʻqlaganini
bildirishdi. Shahzoda oʻtirgan xonaga kirgach, uni
juda gʻamgin va hurpaygan holda koʻrdi. Taajjublanib
soʻradi.

— Ne yumush bilan meni tiladingiz?

Badiuzzamon javob bermadi. Koʻrpachaning ostidan bir qogʻoz chiqarib, yoyib uzatdi. Navoiy xatga
koʻz yugurtish bilan g“azabdan, sarosimadan qaltirab
ketdi. Balx qal'asi begiga yozilgan Husayn Boyqaro
xatining mazmuni shunday edi: Badiuzzamon Mirzo
shahardan tashqari chiqsa, qaytganda shaharga kirishga yoʻl qoʻyilmasin, tezda hibs etilsin! Navoiy qalbaki
xat boʻlmasin, degan andishada muhrga diqqat bilan
tikildi, shubhasi qolmadi.

— Mana, otamizning muhabbati, sadoqati! — dedi
oʻz-oʻziga soʻzlaganday Badiuzzamon. — Agar navkarlarim nonkoʻrlik qilib, bu maktubni mendan
yashirsalar edi, ehtimol, men hozir zindonda oʻtirgan
boʻlar edim! Yoʻq, tangriga shukur, munofiqlik fosh
etildi!




Navoiy xatni Mirzoning oldiga tashladi. Hech
narsa demadi. U Badiuzzamon qoshida, chindan
ham, gʻalati bir vaziyatda qolgan edi. Bu razil harakati
uchun ichida Husayn Boyqaroni, atrofidagi butun fitnachilarni qattiq la'natladi.

— Hayhot! — dedi Navoiy oʻrnidan qoʻzgʻalib. —
Hokimlarda aql, vijdon nishonasi qolmabdi. Makrning, munofiqlikning devi hamma fazilatlarini oʻz
komiga tortibdi. Na soʻzlarida ma'no bor, na ishlarida hayo bor! Bundan dahshatli, bundan alamangiz
badbaxtlik aslo boʻlmas!

Badiuzzamon boshini koʻtardi, shoirning butun
siymosi uchqunlangan alam va gʻazab bilan nafas olardi. Shahzoda uning yuragining sofligi, maqsadlarining
oliyligiga ishonganini soʻzladi. Ammo unga boʻlgan
butun muhabbatiga qaramay, endi sulh toʻg`risida soʻz
boʻlishi mumkin emasligini qat'iy bildirdi.

— Butun tarix oldida, butun olam oldida sharmandalikni, razolatni bo“yningizga olib, ota-bola maydonda boʻgʻishinglar! — dedi Navoiy qaygʻudan yongan ovoz bilan, — Shaxsiy xusumat, adovat va tama
uchun bu muborak vatanning tuproqlarini qonga belanglar! Sizlar uchun bu — yigitlik, mardonalik, rustamona qahramonlik! Xalqning nohaq toʻkilgan har
tomchi qoni uchun tarix qoshida yuzlaringiz abadiyan
qora boʻlur! Vaqt gʻanimat, butun yomonliklarni
namoyon etmoqqa oshiqinglar!

Navoiy gʻazabning kuchi bilan keskin yurib chiqib,
safarga otlanishni hamrohlariga buyurdi.

I

Badiuzzamon beklarini, ishbilarmon yigitlarini
yigʻib, jangga hozirlanish toʻgʻrisida kengash qurdi.
Lashkar toʻplash, qurol-aslahalarni koʻpaytirish,
Sulton Husayn kuchlari bilan qay mavzeda uchrashish
va hokazo masalalar aniqlandi. Bundan soʻng kechakunduz jahdu jadal bilan tayyorlik ishlari boshlanib
ketdi. Badiuzzamon urush ishlarida tajribasiz boʻl
ganidan, shoshib qolgan edi. Uning iltimosi bilan




Zulnun Arg“unbek va uning oʻgʻli Shoh Shujobek
Qandahordan yetib kelib, ishni oʻz qo`llariga oldilar.
Zulnun Arg'un umrida koʻp janglar koʻrgan, yoshi
ulugʻligiga qaramay, bahodirona siymoni saqlagan,
sodda, dagʻal, oʻz soʻzli bir chol edi. Uning soʻzlarida, qilmishlarida qandaydir telbalikka oʻxshagan bir
sifat sezilardi. Lekin bu xususiyat, xuddi goʻzalning
kokiliday, unga yarashib turardi. Shoh Shujobek
esa botirlik ruhining kamolga yetgan bir pallasida edi.
U bir qarich yoshidan boshlab, goʻyo tomoshaga
ergashgandek, otasining ketidan janglarga ergashgan,
ot surib, qilichlashgan, jang havosida suyagi qotgan
edi.

Tayyorlik ishlari hali koʻngildagidek saranjom topmagan bir paytda Husayn Boyqaroning oshigʻichlik
bilan safarga chiqqani eshitildi. Badiuzzamon oʻz
kuchlarini nari-beri tartibga soldi, oʻzi uchun jangda
qulaylik beradigan Tangdaraga kelib qoʻr toʻkdi.
Atrofga kuchli qorovullar qo`yildi. Dushman kuchlarini o`rganmoq uchun maxfiy ravishda odamlar yuborildi. Dushmanning oldingi qismlari, yoʻlni chap
berib, nogahoniy ravishda bosmasligi uchun, tunlarni
sergaklik bilan oʻtkaza boshladilar. Bir oqshom ufqda
Husayn lashkarining gulxanlari koʻzga chalindi. Bu
kecha lashkargohda ish qaynadi. Muhim joylarga
yuzlarcha boʻsh aravalarni qalashtirib, yoʻgʻon zanjirlar bilan bir-biriga bogʻladilar. Buning panasida piyoda merganlar oʻq uzishlari kerak edi. Yigitlar ot jabduqlarini koʻzdan kechirib, aslahalarini shaylay boshladilar. Tong otganda, askarlar otlanib, sovutlarini,
dubulgʻalarini kiygan holda birongʻar, jirongʻarga
boʻlinib, amr kutardilar.

Badiuzzamon Zulnun Argʻunbek bilan tepaga chiqib, dushman tomonni mushohada qildi. Husayn
Boyqaro aslo kutilmagan miqdorda katta lashkar bilan
kelgan! Uzoqdan Muboriziddin Valibekni, Islim barlosni va hokazo tanish sarkardalarni, garchi aftlarini
tanib boʻlmasa ham, ularga xos ba'zi alomatlaridan
payqadilar. Badiuzzamon bir zumda boʻshashib,




boʻzarib ketdi. Nima qilamiz, degandek Zulnun Ar
g“unga egildi. Qari sohibqironning yuzi avvalgidek qattiq, qahrli, o'shshaygan, tashvishsiz edi.

— Ne qilar edingiz?— dedi choʻ“ng tovush bilan, —
quruqqa qochgandan koʻra, kuchli yov bilan olishib,
zarb yegan yaxshi. Urilmoq ham foyda: pishiq boʻlasiz, tajriba hosil qilasiz...

Badiuzzamon indamadi. Yolgʻiz oʻzi yana yuqori
chiqdi. Dushman otliqlari ikki guruhga boʻlinib, oldinga siljimoqda edi. Xos yigitlar bilan qurshalgan holda
lashkarning oʻrta qismida kelayotgan otaga ham koʻzi
tushdi. Husayn Boyqaroning qalpogʻiga qadalgan
jig“aning oltin bandi ertalabki quyoshda ingichka olovdek yonar edi. Shahzodaning koʻngli buzildi. Yigʻlagisi keldi. Lekin pushaymon vaqti emas edi. Yugurib
pastga tushdi. Navkarlar tutib turgan otiga mindi.
Uning ishorasi bilan Shoh Shujobek oldingi qismlarni
boshlab ketdi. Koʻp oʻtmasdan, boʻron hayqirigʻi bilan
dushmanning oldingi qismlari otildi. Chang-to“zon
orasida jang qaynadi. Oʻgʻliga yordam uchun qari
Zulnun Argʻ“unbek oʻng yoqdan dushman ustiga yopirildi. Dushmanning bir qismi toʻg'ri aravalar ustiga
otildi. Lekin merganlarning o`qlariga tob bermay,
toʻlqin orqaga agʻdarildi. Yigitlarning bir qismi otdan
tushib, dasta-dasta yashirinib, yaqinlashib, arava
orqasidagilarni oʻq bilan qulatmoqqa boshlarkan,
ikkinchi katta qismi uzoqdan qurshab tushishni koʻzlab harakat qildi.

Shoh Shujobek va Zulnun Arg“unbek sonsiz-sanoqsiz dushmanning bosimini toʻ“xtatolmay, orqaga siljib,
yana payt poylab, ilgari otilar edilar. Lekin ularning
yigitlarining oz qismigina ularga ergashar, koʻplari esa
buzilib, tartibsiz qochishga boshlagandilar.

Badiuzzamon magʻlub bo`lganligiga iqror boʻlsa
ham, orqaga chekilib, yana mudofaa choralari koʻrdi.
Kichik dastalar bilan chekila-chekila, dushmanga
zarba berayotgan Shoh Shujobek va keksa bahodir
unga dalda berar edi. Lekin borgan sari dushmanning
bosimi, dahshati kuchaydi; Husayn Boyqaro yigitlari,




goʻyo eng ashaddiy dushman bilan olishayotganday,
omonsiz qirgʻin solar edilar.

Badiuzzamonning oldinga yuborilgan xos yigitlari
yugurib kelib, uni qurshashdi: «Shu onda qochmoq
kerak, dushman sizni asir olmoq fikriga tushdi».
Badiuzzamon atrofga razm solib, ularning fikrini tasdiqladi. Zulnun Arg“un va Shoh Shujobekka yigitlar
yuborib, oʻzlaringizni qutqarishga harakat qilinglar,
deb farmon berdi. Keyin bir dasta yigitni birga olib,
otni shamolday surib qochdi. Togʻliqlar orasiga kirgach, tahlikadan qutulganiga ishondi-da, qattiq halloslagan otni toʻxtatdi. Oʻzi bazoʻr nafas olar edi.
Orqaroqda togʻlarni gumburlatib kelayotgan yigitlarini
kutdi. Yigitlar yetib, hansirab dedilar: «Abdulmuhsin
Mirzo' quvib kelmoqda, ildam joʻnaylik». Badiuzzamon churq etmasdan, otga shig“ab qamchi urdi.
Borgan sari yomonlashgan, oʻnqir-choʻnqirlar, katta
toshlar bilan band yoʻl, nihoyat, azamat qoyalar ichida bitdi. Otlarda yurish mumkin emasdi. Otlarni tashlab, yoʻl biluvchi yigitlar toqqa tirmashdilar. Azobuqubat bilan jonlarini hovuchlab, balandga chiqdilar.
Lekin chiqishdan koʻra, tog“ orqasiga tushish imkonsiz tuyuldi. Horgʻin, ruhsiz Badiuzzamon nima qitishini bilmay garang edi. Yigitlar salla va belbogʻlarni
bir-biriga ulab, arqon yasadilar. Bunga osilib, bir-birlariga koʻmaklashib qirilgan, yorilgan holda pastga tushdilar. Badiuzzamon togʻ ostida dam olib, biron maskan axtarib, Qunduz viloyati sari asta yoʻl boshladi.

O'ttiz beshinchi bob
I

Quyuq daraxtzorlari, gulzorlari quyoshning qizgʻin
nurlarida choʻ“milgan katta bogʻda yosh shahzoda
Moʻmin Mirzo yoydan oʻqni uzar, baland daraxtlar
uchidan oshirganiga suyunib, o`ynab yurardi. Otasi
Badiuzzamon Balxga ketarkan, oʻz oʻrnini, Astrobod

' Husayn Boyqaroning o`gʻillaridan biri.



hokimligini, vaqtincha unga topshirgan edi. Lekin oʻn
ikki-o“n uch yashar bola, tabiiy, bu vazifadan uzoq
edi. U muallimda saboq olgandan keyin otda kezar,
oʻq-yoy otar, yigitlarning katta maydonda harbiy
mashqlarini xuddi oʻyindek juda qiziqsinib tomosha
qilar, o`zi ham o`rganishga tirishar edi. Viloyatni idora
qiluvchi mansabdorlar koʻp. Ular goho rasmiyat
uchun u-bu ish toʻgʻrisida soʻzlashib, uning ra'yini
olmoqni istar edilar. Ammo Moʻmin Mirzo oʻzi nima
uchundir muhim deb oʻylagan masalalarda kattalarga
sira boʻsh kelmasdi. Uzoq surishtirar, goho fikr berishdan ilgari, onasi bilan kengashib chiqardi.

Yoydan o`q uza-uza, koʻp yugurib, bogʻdan horgʻin
chiqarkan, Balxdan kelgan chopar uni kutganini xabar
berishdi.

Moʻmin Mirzo avval choparning hansiragan goʻzal
otini tomosha qilib, keyin chopar bilan soʻzlashdi.
Chopar qoʻltig“idan xat chiqarib, ta'zim bilan bolaga
taqdim etdi. Moʻmin Mirzo oʻq-yoyni xizmatkorga
berib, xatni oʻqidi. Birdan yuzi jiddiylashdi. Oʻ“ynoq,
tashvishsiz koʻzlariga kattalarnikidek fikr choʻkdi.
Otasi unga mushkul vazifani yuklagan: Astrobodni
amakisi Muzaffar Mirzoga topshirmaslik, agar kerak
boʻlsa, qurol bilan qarshilik koʻrsatishni buyurgan. U
xatni oʻz otabeklari'ga oʻqib berdi. Ulugʻlar vaziyatning jiddiyligi, vazifaning bola uchun mushkulligini
bilib, ikkilanib soʻradilar: «Bu xususda oʻzingiz nima
oʻylaysiz?» Moʻmin Mirzo uzil-kesil javob berdi: «Aziz
padarimning farmonini bajarurmen!»

Shu kundan boshlab bola o`yinlarni yigʻishtirdi.
Amakisi bilan boʻladigan hangomani oʻylab, kechalari
uyqusi oʻchdi.

Uning yonida obroʻli, ishbilar beklar yoʻq. Yigitlarning koʻpini Badiuzzamon Balxga olib ketgan. Mo`min Mirzo gʻayrati orqasida atigi ikki-uch yuz yigit
toʻplay oldi. Bu kuchni ham har ehtimolga qarshi
yigʻdi. Chunki Muzaffar Mirzoning qoʻshin bilan

' Murabbiylari, kengashchilari ma'nosida.



kelib urush qilishiga unchalik ishonmas, masala
muzokara yoʻli bilan hal qilinar, deb oʻylardi. Oradan
ancha vaqt oʻtdi. Muzaffar Mirzodan darak yoʻq. Bola
asta-asta tashvishdan qutulib, suyukli kundalik oʻyinlari bilan mashg'ul boʻla boshlaganda, birdan
Muzaffar Mirzoning Muhammad Burunduq barlos va
Toʻgʻonbek bilan lashkar tortib kelayotgani ma'lum
boʻldi. Lekin bola sarosimaga tushmadi. Aksincha,
oqibatdan choʻchigan kattalarga dalda berdi. Sovuqqonlilik bilan tayyorlik koʻrdi. Keyin yigitlarni toʻplab, otasining farmonini bajarishga qaror berganini
soʻzladi va otlanishga buyurdi. Oʻzi ham jajman, oʻtkir
qilichini, xanjarini, kichik, lekin rostakam oʻq-yoyini
taqib oldi. Navkarlar oʻynoqlagan turkman otini
keltirishdi, bola ularning sal yordami bilan otga mindi.
Ovga yoki dala sayohati uchun ketayotganday shahardan chiqdi. Tajribali jangchilarning maslahati
bilan, dushmanga duch kelish uchun kerakli joyga
tushdi. Ertasiyoq qarshisiga, uch-toʻrt chaqirim nariga,
Muzaffar Mirzo qoʻr toʻkdi ham yigitlarini darrov tartibga sola boshladi. Bu narsa uning niyatidan xabar
berardi. Moʻmin Mirzoning qismlari orasida sadoqatli, urush koʻrgan yigitlar bor edi. Ularning yordami
bilan bola ham oʻz kuchlarini urush tartibiga sola
boshladi. Shu vaqtda Muzaffar Mirzo tarafidan elchilar keldi, hech qanday muqovimat ko`rsatmasdan,
shaharni taslim etishni taklif qilishdi.

— Borib aytinglarki,— elchilarga dedi Moʻmin
Mirzo dadil, — men oʻz ogʻam bilan jang qilmoqni
aslo istamaymen. Bu uyat narsa. Lekin to otamdan
ruxsat kelmaguncha, shaharni topshirishga haqqim
yoʻq.
Elchilar joʻnab ketdi. Moʻmin Mirzoning aqli,
oʻzini tuta bilishi yigitlarni shavqlantirgan edi. Ular
endi: «Muzaffar Mirzoning taklifini aslo qabul etmang. Unda nomus degan narsa yoʻq ekan. Boʻlmasa,
sizning ustingizga shuncha lashkar tortarmidi? Uning
oʻzi kelib, siz bilan koʻrishmogʻi, kengashmogʻi lozim
edi», der edilar. Kichkina sarkarda soʻlig“ini chaynab




oʻynoqlagan turkman otining ustida oʻtirib, jang toʻg`risida, go`yo poyga yoki chavgon oʻyini haqida
gaplashgandek, qiziqib, tabassum bilan bemalol
so`zlashardi.

Oʻng yoqda, tepalar orqasidan Muzaffat Murzoning otliqlari chang koʻtarib paydo boʻldi. Ular oʻq
otimi qadar yaqinlashgach, Moʻmin Mirzoning yigitlari shig'ab o“q uza boshladilar. Dushmanning ikkinchi guruhi naq roʻparadan, oʻrtani yormoq uchun ot
soldi. Hayal oʻtmay, keng dalada qizgʻin jang boshlandi. Oʻng yoqda har ikki tomonning yigitlari
aralashib ketgan edi. Odamlar yiqilgan, otlar qochgan,
toʻs-toʻpolon, suron. Oʻrta qismga hujum qilgan dushman dastalari, Moʻmin Mirzoning yigitlari katta
g'ayrat koʻrsatishlariga qaramay, son jihatidan koʻp
boʻlganlari uchun bostirib kelishni davom ettirdilar.
Yosh shahzoda sabriga chidamasdan, turkman otini
urib, quyoshda oq olovday yongan qilichini sugʻurib,
oldinga intildi. Uning atrofidagi yigitlar har yoqdan ot
oʻynatib, Mirzoning yoʻlini toʻsdilar. Qadrdon bir
navkari ajoyib chaqqonlik bilan uning otining jilovidan tutdi va rangi qum oʻchib yolvordi: «Shahzodam,
zinhor jangga kirmang, men boshimni beray, siz kirmang urushga!» Moʻmin Mirzo xoʻmrayib, ingichka,
bor tovushi bilan qichqirdi: «Qoʻyib yubor meni!
Boshqalar qirgʻinga kirgan-da, biz tomoshabin boʻlib
turamizmi?» Otga qamchi urdi u. Kuchli ot sakrab,
oldinga qarab uchdi. Bola jang qaynogʻiga kirdi. Uni
qoʻriqlagan yigitlar bo“ronday qo`zgʻalib, uning orqasidan yugurdilar. Jangda ular dushman bilan qilichlasharkan, ayni vaqtda Moʻmin Mirzoni qoʻriqlashga,
ustiga otilib, asir olmoqchi bo`lganlarni toʻzgʻitishga
zoʻr fidokorlik ko`rsatar edilar.

Mo`min Mirzo qaynoq otda dushmanning 10"даlariga oʻzini urib, nozik qoʻllari bilan qilich solar,
yana gʻazabli koʻzlarini atrofga tikib, oʻz yigitlarining ahvolini bilmoqqa, ularga dalda bermoqqa harakat qilardi. O`ng yoqdagi yigitlari ancha chekinib,
uzoqlashgan, to`zmoqqa boshlagan edilar. Moʻmin




Mirzo ish koʻrgan uch-toʻrt bahodiri bilan otini oʻsha
yoqqa burdi. Chang-to“zondan chiqib, otni savab
ucharkan, dushmanning qandaydir qalin toʻdasi ularni
yoqaladi. Moʻmin Mirzo yoʻlni chap berib o'tmoqqa
intilarkan, orqadan kimdir uning yengil gavdasini
egardan uzib olib, tizzasiga chalqancha yotqizdi-da,
qarshi tomonga shamolday uchdi. Moʻmin Mirzo bor
kuchi bilan astoydil tipirchiladi. Lekin temir changaldan qutulish imkonsiz edi. Moʻmin Mirzo bir intilib,
boshini sal koʻtargach, koʻzlari Toʻg'onbekning qahrli
yuziga tushdi va boʻgʻilib qichqirdi: «Ha, it!»

Moʻmin Mirzoning ikki bahodiri Toʻgʻonbekni
quvib, uning oldiga tushishga ulgurdilar, har ikki yoqdan qilich bilan hamla qilishga boshlaganlarida, ularning ustiga oʻnlab dushman yigitlari otildi. Ular ko'p
dushman bilan fidokorona qilichlashib, ikkovlari ham
parchalanib, tuproqqa qorishdilar.

Astrobod yigitlari Moʻmin Mirzoning asir tushganidan ogoh boʻlgach, alamdan yana qattiqroq
urushdilar. Koʻplari qirildi. Qolganlarini kuchli dushman keng dalaga toʻzdirib yubordi. Lekin ular ajoyib
mard bolaga achinib, hoʻng-hoʻng yig'lashar, yana
dasta-dasta birikishar, hayotdan oʻlimni afzal bilib,
dushmanga qayta-qayta otilar edilar...

Toʻgʻ“onbek yosh asirni toʻppa-toʻgʻri Muzaffar
Mirzo qoshiga keltirib, g“urur bilan topshirdi. Salqin
daraxtzorda, gilam ustida gerdayib oʻtirgan sip-silliq
Muzaffar Mirzoga chang-toʻzon bilan qoplangan asir
qovoqlarini solib, dadil qaradi. Muzaffar Mirzo kinoyali tabassum bilan soʻradi:

— Oqibat ne boʻldi?

— Ayb sizda. Men yolgʻiz farmonga boʻysundim,—
javob berdi Moʻmin Mirzo chanqovdan qurigan
lablari bilan. — Agar siz bir oz bardosh qilsangiz edi,
men otam bilan yoki bobom podshoh hazratlari bilan
xabarlashib, shaharni topshirar edim.

— Boshqa yoʻl ham bor edi, — dedi Muzaffar
Mirzo xuddi goʻdaklar bilan hazillashgan bir tur
bilan.— Agar sen qilich-sadogʻingni boʻyningga osib




qoshimga oʻzing kelsang edi, u chogʻ mendan marhamat koʻrar eding.

— Men — ulug“ Temurning nabirasi! — dedi bola
achchiqlanib. — Qilich-sadoqni boʻyniga osib, dushmanga tiz cho“kmoq, ulug“ bobomning ruhiga zoʻr
haqorat boʻlar edi.

— Kimga aytasan bu gapni?

— Sizga! agar siz emas, Rustam kelsa, Chingiz
kelsa ham shu soʻzni aytar edim! — dedi-da, Mo`min
Mirzo alamdan, oʻkinchdan titrab, yerga qaradi.

Atrofni qurshagan navkarlarning koʻzlarida yosh,
shahzodaga samimiy achinish va muhabbat yondi.
Koʻplari bir-birlariga ma'nodor boqib, boshlarini asta
chayqab qoʻydilar. Muzaffar Mirzo xijolat tortib, oʻrnidan turdi-da, Toʻgʻ“onbekni imlab, uzoqlashdi. Qari,
tajribali jangchi, ov va qush bandasi Muhammad
Burunduq barlos yosh, mard, olijanob asirga yaqin kelib, sevgi va hurmat bilan uning boshini siladi: «Chin
soʻzni aytdingiz, shahzodam! Ulg“ayib, zoʻr qoʻshinlarga sardor boʻlursiz, shahzodam!» dedi ham yigitlarga shahzoda uchun taom va sharbat keltirishni
buyurdi.

Oqshom Muzaffar Mirzo tantana bilan shaharga
kirdi. Mo`min Mirzoni qamab, qochirmasinlar, degan
andisha bilan kuchli posbonlar qoʻydi. Chunki yosh
bolaning bahodirligi, aqli hammaga tarqalgan, hammaning yuragida unga chuqur muhabbat uygʻotgan
edi.

Gʻalaba munosabati bilan Muzaffar Mirzo katta
ziyofat tuzdi. Behad koʻp may ichdilar, o`yin-kulgi
qildilar. Ish koʻrsatgan yigitlarga qimmatbaho sarupolar va oʻzga in'omlar berildi.

Bir qancha kundan soʻng Balxdan xabar keldi —
Husayn Boyqaro o“z oʻgʻli Badiuzzamonga qattiq
shikast berganligi bilindi. Odamlar orasida eng koʻp
doston boʻlgan voqea Badiuzzamonning yengilishi
emas, balki Balxda Badiuzzamon yengilgan kunning
naq ertasi Astrobodda uning oʻgʻli Mo`min Mirzoning
yengilib, asir tushishi boʻldi. Bu xabardan Muzaffar




juda quvondi. Otasini gʻalaba bilan tabriklab, chopar
yubordi.

Toʻgʻonbek bir oydan soʻng, Muzaffar Mirzoning
iltimosicha, ba'zi ishlarni bajarish uchun podshoh
qoshiga joʻnadi. Husayn Boyqaro bu vaqtda Murgʻob
yoqasida yotardi. Toʻg'onbek qarorgohga kelgan
kuniyoq Nizomulmulkning yordami bilan podshoh
tomonidan hashamatli ipak chodirda qabul etildi.
Toʻgʻ“onbek Muzaffar Mirzoning salomini bildirib,
uning ba'zi iltimoslarini, masalan, Astrobod viloyatidan tushadigan daromadlarni koʻpaytirish va hokazoni
gapirdi. Husayn Boyqaro suyukli oʻgʻilning hamma
orzularini bajarajagini soʻyladi. Keyin Muzaffar
Mirzoga koʻrsatgan xizmatlari uchun To`gʻonbekni
tabrikladi. Unga rasmiy beklik unvoni, Hirot viloyatidan katta yer berishni va'da qildi. Toʻg“onbek uning
yonidan favqulodda gerdayib chiqdi.

Oqshom podshoh ziyofat tuzdi. Taklif etilganlar
orasida Toʻg“onbek ham bor edi. U ziyofatda eng faxrli oʻrinlardan birini ishgʻol etdi. Bogʻi Jahon oroning
saroylaridek katta, keng ipak chodirda sho`x, shod
bazm boʻldi. Gʻoz, qirgʻovul, bedana kaboblari bilan
juda koʻp may ichildi. Raqslar, qiziqchiliklar, har nav
kutilmagan hangomalar... Husayn Boyqaro qattiq
mast boʻlgach, vaqt alla-pallada bazm tarqaldi.
Toʻgʻ“onbek Nizomulmulk va uning oʻgʻillari bilan
birga tashqari chiqdi. Bir-biriga yaqin qurilgan va
atrofida yasovullar aylanib yurgan ipak chodirlardan
tevarakka shamlarning nuri xira aks etardi. Odamlar
tezgina o“z maskanlariga kirib gʻoyib boʻldilar.
Nizomulmulk, ichmaganday, tetik edi. Toʻgʻonbek
koʻp ichsa ham, odaticha, es-hushi joyida edi. Vazir
uni qoʻltiqlab, chetroqdagi katta chodirga olib keldi.
Bu chodirning atrofida posbonlar, bichilgan qullar
koʻp edi. Toʻgʻonbek, hadiksiragandek, birdan eshikda
toʻxtab qoldi.

— Xadichabegimning huzurlarida muhim kengash
bor, — shivirladi Nizomulmulk.

Xadichabegim Toʻgʻonbekni ochiq yuz bilan qabul




etdi. Oʻgʻlining ahvolini soʻradi. Keyin, garchi oʻzi
yaxshi xabardor boʻlsa ham, Astrobodda roʻy bergan
voqealar bilan qiziqsindi. Toʻg“onbek qisqa, lekin
chertib-chertib gapirib berdi.

— U nomaqbul asirni nima qilmoqchisizlar? —
soʻradi oqargan sochlarini barmogʻi bilan silab Xadichabegim.

— Bilmadik, — javob berdi Toʻgʻ“onbek. — Hozir
Hirotda, Ixtiyoriddin qal'asida yotgan chiqar.
Ishonchli navkarlar bilan yuborgan edik.

— O'ʻgʻlimga beadablik qilgan u shumni qattiq
jazolash kerak. Menga qolsa, oʻldirmoq kerak! Otasi
Hirotga, bolasi Astrobodga panja solmoqchi! Yoʻq,
bunga aslo yoʻl qo“ymasmiz! — dedi gʻazab bilan shivirlab Xadichabegim va oʻtirganlarga qarab qoʻydi.

Toʻgʻonbekning koʻzlari gʻalati ochilib ketdi.
Nizomulmulk ayyorlarcha sukut etdi.

Xadichabegimning har bir soʻzini bosh liqillatish
bilan tinglagan Kamoliddin Husayn, Amidalmulk
ikkisi birdan: «Ixtiyor sizda!» deyishdi. Toʻg“onbek bir
oz mulohaza qilib, bu fikr bular orasida ilgaridan pishganligini payqadi. Badiuzzamonni podshohga qarshi
yana katta gʻazab bilan oyoqlantirish, oʻrtada g'avgʻolarni kuchaytirish uchun bundan yaxshi chora yoʻq
edi. Buning natijasida Toʻgʻ“onbek ham maqsadlarini
tezroq, qulayroq amalga oshiradi. Mana, Xadichabegim ham oʻz oʻgʻlining baxti uchun oʻgay oʻgʻil
Badiuzzamonga dushmanlik qilyapti-da!

— Farmon qani? — Xadichabegimga tomon egilib,
tikildi Toʻgʻonbek.

— Xohlasam, shu kecha olamen, — javob berdi
ishonch bilan Xadichabegim. — Ammo farmonni
nihoyatda tezlik bilan amalga oshirish zarur ham buni
sizga oʻxshash kishi qiladi. Farmonni har kimdan
yuborib boʻlmaydi, chunki Hirotdagilar farmonni
olib, lekin qatlni mumkin qadar orqaga surishlari
mumkin. Ulugʻ amirlar eshitib qolsalar, Moʻmin
Mirzoning gunohini podshohdan soʻrab olishlari
mumkin.




— Hech shubha yoʻq, hech! — poʻngʻirlab qoʻydi
Nizomulmulk.

— Bu xizmat badaliga oltin togʻlar muyassar
boʻlur, — tovushini nayday choʻzib dedi Kamoliddin
Husayn.

Toʻgʻonbek unga oʻqrayib bir qaradi-da, Xadichabegimga dedi:

— Sizga ma'qul tushgan boʻlsa, bas. Lekin oxiri
koʻngilsizlik bilan bitmasmikin?

— Nimalarni oʻylaysiz! — javob berdi qari satangning ishvasi bilan Xadichabegim. — Podshohning oʻz
muhri bosilgan farmon bilan borasiz!

Toʻgʻonbek yana bir necha vaqt oʻylab, nihoyat,
ayniqsa Xadichabegimning orzusini yerda qoldirishga
botinmay, qabul qildi.

Tashqari chiqdilar. Nizomulmulk oʻz chodiriga
ketdi. Toʻg“onbek uning oʻgʻillarining chodiriga kirdi.
Hech biri yotmadi.

— Podshoh hazratlari koʻ“nmasalar kerak, — dedi
qoʻlini siltab Toʻgʻonbek.

— Farmon hozir qoʻlga tegadi, — dedi Amidalmulk. — Xadichabegim podshohni shunday avraydiki,
ta'rifga sigʻmaydi.

— Alalxusus, xoqon hazratlari mayi nob ta'sirida
boʻlsalar, har qanday farmon olish uchun mushkulot
chekilmas. Chunki aql sharobda erib ketadi!

Toʻgʻonbek yonboshladi, oʻyga shoʻngʻidi. Kamoliddin Husayn muqovasining hallari shamda yongan
chiroyli bir kitobni olib, shirin tovush bilan sekingina
gʻazal oʻqiy boshladi. Ba'zi misralar ustida aka-uka
bahslashishdi. Ikki soat qadar vaqt oʻtgach, sekingina
Nizomulmulk kirdi: «Mana, farmon, ildam yoʻlga tushingiz!» — sekin, lekin gʻurur bilan dedi vazir.

Toʻgʻonbek farmonni chiroqqa solib koʻrdi-da, taajjublanib, boshini chayqadi.

— Suyukli xotin... — dedi kulib Nizomulmulk.

— Mastlikda suyukli xotin yana ham suyukliroq
koʻrinadi, — dedi Amidalmulk.

Toʻgʻonbek xayrlashib, eshikka chiqdi. Navkarlarni




tepib uygʻotdi. Ular bir zumda otni tayyor qildilar.
Toʻgʻonbek, orqadan qaroqchilar quvgandek, otini
qattiq haydab ketdi. Birinchi rabotga yetganda, tong
yorishdi. Bir nafas otga dam berib, yana joʻnadi.

Keyingi rabotlarda otni almashtirib, katta masofalarni, moʻgʻulchasiga, yana ildam bosdi.

Ikkinchi kun kechqurun koʻpirgan ot Ixtiyoriddin
qal'asining darvozasi yonida toʻxtadi. Toʻg'ʻonbek
otdan sakrab tushib, lapanglab ichkari qadam qoʻydi.
Zindon boshligʻi, giyoh yeb pinakka ketganday, sham
yonida mudrab oʻtirardi. Yosh bir navkar oʻqila-oʻqila
shalaqlangan eski bir kitobni — qandaydir jangnomani
oʻqirdi. Toʻgʻ“onbek kirgach, navkar oʻqishni birdan
kesib, dik etib turdi. Zindon boshlig`i erinchaklik
bilan oʻrnidan turdi. Bu choʻltoq supurgiday koʻrimsiz
soqolli, harakatlari sust odamning koʻzlari qattiq va
yomon edi. Toʻgʻonbek: «Ha, elat, bardammisiz?» deb
koʻrishdi va farmonni uzatdi. Zindon boshligʻi farmonni chiroqqa tutib, koʻz yugurtirdi-da, yer ostidan
Toʻg“onbekka qarab qoʻydi. Keyin Toʻgʻonbekni nariga eltib, shivirladi:

— Yetti otam haqqi, men bunday jazoni hech kutmagan edim. Bayon qiling, bek, bu qanday gap?

— Farmoni oliy... — dedi Toʻgʻonbek zarda
aralash. — Sen ham, biz ham xoqonning qullarimiz.
Boʻysunishni bilamiz, xolos! Ha, shoshma, — zindonboshini nariroq surib, davom etdi Toʻgʻ“onbek. —
Ishni shu tundan qoldirmaymiz. Ijro etilguncha, tilingni kes!

Zindonboshi xoʻmrayib, yana sham qarshisiga
oʻtirdi; farmonga tikilib, afsuslanganday, boshini asta,
lekin uzoq tebratdi. Toʻgʻ“onbek bu yerdan shaharga
chiqishni, hatto oilasida qolganlarni borib koʻrishni
istamadi. Navkarga pul berib, oshxonadan taomlar
keltirdi-da, bemalol yeb oldi. Xuftondan keyin Amr
Obodiy, boshi ogʻib kirgan odamday, paydo boʻlib
qoldi. Bu — koʻrinishda bahaybat boʻlmagan, qalin
soqolli, kichik yuzli, koʻzlarida doimo qotgan qandaydir bir xiralik ko`ringan odam — soʻroq va qiynoq




mutaxassisi edi. Bu davrning odamlari san'atlarda va
turli foydali ishlarda oʻz mahoratlarini kamolga
yetkazishga intilganlaridek, Amr Obodiy ham qiynoq,
jazo bobida inson hayoliga sig`mas darajada gʻalati
ixtirolar egasi edi. Toʻgʻ“onbekka, keyin zindonboshiga koʻz tashlash bilan, u oʻzining oʻtkir ichki sezgisi orqasida, mash'um hodisa hidini tuydi. Qalbaki nazokat bilan koʻrishib, Toʻg“onbekka murojaat
etdi:

— Janoblari, agar xato qilmasam, saltanat tojining
gavharlaridan birini egovlagali kelgan boʻlsalar kerak?

— Ushatgali keldim! — dedi yerga tikilgan holda
То" опбек.

— Rostmi? Podshoh hazratlarining qahri 2" агаБ1аriga yarasha saboqni biz bersak ham kifoya edi.
Goʻ`dakning jonini sug“urmasdan oʻn jonni sug“urgandan badtar bir ish qilar edik, — dedi-da Amr Obodiy
zindonboshidan farmonni olib oʻqidi. Keyin unga:
«Boʻladigan ishda sustlik koʻrsatmoqda ma'no yoʻq,
yana farmoni oliyga hurmatsizlik bo`lmasin!» degach,
zindonboshi indamasdan, oʻrnidan turdi, qorong£ʻilikda yoʻqoldi. Amr Obodiy, muqaddas joyga ketayotgan
kabi, ruhiy yengillik bilan zindon tomonga borarkan,
orqasidan lapanglab Toʻg“onbek ham yetdi. Chunki
ishni «toza» bajarmoqchi boʻldi. Oltin, kumush yoki
kelajakda mansab berish va'dasi bilan jallod tigʻi ostidan boshini qutqargan shahzodalar haqida u eshitgan
edi. Shunday qilib, bular ham shahzodani bir zumda
qochirishlari yoki yashirishlari mumkin edi.

— Tomosha qilasizmi? Juda soz! — dedi Amr
Obodiy Toʻgʻonbekka yoʻl boshlab.

Qorongʻida zindon binolari oʻz dahshatini yana
ham chuqurroq sezdirardi. Ba'zan qorongʻilik orasidan faryodlar, yigʻilar, ingrashlar eshitilib qolardi.
Amr Obodiy goh pastlikka tushib, goh balandlikka
koʻtarilib, nihoyat, qoʻrg“onday baland, haybatli
devorlar oldida toʻxtadi. Kalidlarni shiqirlatdi, eshik
zardali «gʻarch-g“urch» bilan ochildi. Toʻgʻ“onbek ichkari kirgach, rutubatli boʻgʻiq havo burniga urdi. Bir




burchakda, goʻyo qorongʻilikdan qoʻrqib titraganday,
lipillab, kuchsiz yongan shamda bu yerning uzun
dahliz ekanini fahmladi. Amr Obodiy dahliz oxiridagi
eshikni ochib, oldin Toʻgʻ“onbekni kirgizdi.

Shahzoda toʻshak ustida shamga yaqin oʻtirib,
Qur'on oʻqish bilan mashgʻul edi. Navkarlar ovqat
olib kelgan boʻlsalar kerak, deb oʻylaganidanmi, shahzoda Qur'ondan boshini koʻtarmadi, mungli tovush
bilan qiroat qilaverdi.

— Shahzodam Kalomulloga xoʻb berilgan ekanlar, — dedi Toʻgʻonbek yaqin kelib.

Moʻmin Mirzo birdan yalt etib qaradi. Oʻtkir koʻzlariga ishonmaganday, taajjub bilan Toʻgʻonbekka tikildi. Ingichka qoshlarini kindor chimirib, dedi:

— Ha, pahlavon, qayerdan? Nima qilasiz bu
yerda? Ne xabarlar keltirdingiz?

— Shahzodamning holidan xabar olay, dedim, —
tutilib, g“uldirab javob berdi Toʻgʻonbek.

— Sizlar qalin lashkar bilan keldinglar, — lablari
oʻkinchli bir kulgi bilan yoyilib dedi Mo`min Mirzo.—
Mening yigitlarim yaxshi savashdi. Lekin, juda oz
edikda. Keyin men oʻylab qarasam, koʻp xatolar ham
qilgan ekanmen, rostmi? Bir vaqt Jahongir barlos
otam bilan soʻzlashib oʻtirib, oz kishi bilan ko`p kishiga shikast berish toʻgʻrisida qiziq narsalar soʻzlagan
edi. Men u bahodirning soʻzlariga sira amal qilmabmen.
— Yaxshi urush qildingiz, — yerga qarab dedi Toʻgʻonbek.

— Yoʻq, — boshini chayqadi bola, — zafarga erishшор т kerak edi. Ozod bo`lgandan soʻng podshoh
bobom bilan soʻzlashib, ulardan jang ilmini oʻrganamen — tajribalari zoʻr. Keyin maydonni koʻp koʻrgan
beklarimizdan ham oʻrganamen.

Toʻ`gʻonbek allanechuk oqarib ketdi, qisildi. Soʻzlashga majoli yoʻq, eshikka boqar edi, keyin peshonasini siqib, dedi:

— Shahzodam, har bir banda avvalo tangridan umr
tilashi kerak!




— Albatta, — dedi Moʻmin Mirzo. — Lekin orzusiz umrning ham keragi yoʻq!

Dahlizda gumbur tovush eshitildi. Moʻmin Mirzo
eshikka qaradi. Toʻg“onbekka va Amr Obodiyga tikildi: «Aytkulik soʻzlaringiz boʻlmasa, chiqib ketinglar.
Men yotamen», — dedi bola shahzodalarcha buyruq
yoʻsunida. Amr Obodiy besoʻnaqay tishlarini ochib,
kulib qoʻydi.

Zindonboshi bilan jallod kirdi. Bola oʻtkir koʻzlari
bilan hammaga jovdirab qaradi. Rangi birdan qum
oʻchib ketdi. Sakrab oʻrnidan turdi: «Nega kel
dinglar?» — qichqirdi bola. Uning haligacha ma'sum,
sof koʻzlari dahshat bilan yonardi. Amr Obodiy bolaning ikki qoʻlini ombur bilan qisgandek, mahkam ushladi va dagʻallik bilan:

— Shahzodam, hozir toʻgʻri tangri qoshiga borasiz! — dedi.

— Nomussizlar! — boʻshalishga tirishib qichqirdi
bola. — Kimning farmoni bu? Bobomning qahru
g'azabidan qoʻrqmaysizlarmi? Qo`y meni! Yoʻqol
hammang!

— Bobongiz xoqon hazratlarining farmoni oliysi
bilan keldik. Taqdirga tan bermoq kerak... — dedi
hansirab Toʻgʻonbek.

— Ollohning rizosi... Qismat, — farmonni koʻrsatib dedi zindonboshi.

— Bobomga ne boʻldi? Oʻz koʻzini o`zi oʻymoq!
Insofsiz, badbaxt bobo!

Jallod Moʻmin Mirzoni koʻtarib pastga, quruq
yerga yotqizdi. Amr Obodiy sham tutdi. Toʻgʻonbek
orqasini oʻgirib, koʻzlarini yerga qadadi. Bola kuchsiz,
dardli ovoz bilan, «Onajonim!» Qayerdasiz, otam?»
derkan, jallod boʻgʻziga xanjar qoʻydi... Bir zum xirillab, bola jim boʻldi. Jallod uning shohi koʻylagiga xanjarni artib, qaddini rostladi.

Toʻg'onbek Amr Obodiyning orqasidan ogʻir
qadam tashlab, tashqari chiqdi. Salqin havoda chuqur
nafas oldi. Amr Obodiy bilan baravarlashib: «Obdon
aqlli goʻdak edi», dedi. Amr Obodiy labini yalab




«Yusufdek xushroʻy edi!» deb qoʻydi. Zindonboshining xonasiga yetishgach, u qimor va sharob bazmiga borishini aytib, xayrlashdi. Toʻgʻ“onbek xona ichiga
kirdi. Boshini quyi solib, yolgʻiz oʻtirdi. Hozirgi faje
manzarani unutishga tirishdi. U fikrini zoʻrlab, bu
ma'sum qurbonning natijasida roʻy beradigan
voqealarni oʻyladi; oʻz yoʻllarini, munosabatlarini
aniqlab olish uchun bosh qotirdi. Bir soatdan keyin
zindonboshi keldi. Toʻg“onbekning bu yerda oʻtirganini koʻrib, taajjub bilan soʻradi: «Bu faqir kulbada
tunamoqchilarmi, bek janoblari?» Toʻg'onbek javob
bermadi. Zindonboshi shamdonga yangi sham oʻtqazdi. Homuza tortib, bir chekkada mudraganday, jim
oʻtirdi. Bir muddatdan keyin Toʻgʻonbekka yana
murojaat etdi: «Oʻrin solib beray. Bir nafas orom
olsinlar». «Sen yotaver. Uyqu bosib qolsa, mudrab
olarmen», javob berdi poʻngʻillab Toʻgʻonbek.

Toʻgʻonbek Hirotda bir kun ham qolishni istamas
edi. Chunki erta-indin poytaxtda butun xalq fojiani
eshitar, har kim oʻz bilganicha bichib-to“qir, podshoh
farmoni bilan boʻlgan ishda Toʻgʻonbekni ayblashmasalar ham, har holda uning ismi har yerda tilga olinar, zahar tilli bitta-yarimta shoir uning toʻgʻrisida
hajv yozib tarqatar... Shuning uchun erta bilan qarorgohga chiqib ketib, Xadichabegimni quvontirmoqchi
boʻldi.

Zindonboshi ancha vaqt gʻoyib boʻlib, nihoyat,
qayerdandir bek uchun yangi atlas koʻrpalar, ikkita
yumshoq par yostiq keltirib, oʻrin soldi-da, bir chekkada uyquga ketdi. Vaqt yarim kechadan ogʻdi. Toʻgʻonbek yechinib yotmoqchi boʻlganda, darvozadan
tasirlatib otliq kirdi. Keng sahnda, qorongʻida, jimgina aylanib yurgan qurolli navkarlar har yoqdan yugurishdi. Toʻgʻ“onbek parvo qilmay, oʻrniga cho`zilishi
bilan gursillab kimdir xonaga kirib keldi. Toʻg“onbek
boshini koʻtarib, saroyning yaqin mulozimlaridan birini koʻrdi. Zindonboshi ham choʻchib oʻrnidan turdi.

— Ha, nima gʻalva? — toʻnglik bilan soʻradi Toʻв опБек.




— Siz shundamisiz? Juda yaxshi, — hansirab dedi
mulozim. — Xoqon hazratlari farmonni bekor qildilar.
Mana, yangi farmon!

— Nima? — Toʻgʻonbek oʻrnidan sapchib turdi.

Zindonboshi: «Evoh!» deb peshonasiga urdi, qaltirab, devorga suyalib qoldi. Choparning koʻzlari
goʻyo qinidan chiqayozdi, yiqilayozganday u ham
devorga suyaldi va g“ulduradi:

— Shahzoda... nima... ketdimi? Ana falokat! Bu
qanday gap? Darrov?

— Ajali yetgan-da, — doʻq qildi Toʻg“onbek.

— Ajalga davo yoʻq! — qaltirab dedi zindonboshi.

Toʻgʻonbek chopardan yangi farmonni oldi. Ichida
oʻqib, majolsiz, bo`shashgan holda jim boʻlib qoldi.
Bu farmon haqiqatan avvalgi farmonni bekor qilgan
edi. Uzoq, ogʻir sukunatdan keyin, Toʻgʻonbek qanday qilib va qay sabablar bilan podshoh o“z qaroridan
voz kechganligini soʻradi.

— Podshoh hazratlari farmonni kayfning zoʻridan,
aslo bilmasdan, bergan ekanlar, — hayajonini bosishga tirishib gapira boshladi chopar. — Bu mazmundan
xabardor boʻlib qolgan ba'zi muqarrablar ertasi bu
xususni xoqonning koʻngillariga yetkizdilar. Mash'um
farmonni xoqon goʻyo tushlarida koʻrgandek yodlaydilar. Birdan butun qarorgohni ost-ust qildilar. Nimasini soʻzlayin, bek janoblari, qarorgohda bir qiyomat
qoʻpdi. Shu onning oʻzida yangi farmonni bitib,
menga topshirdilar, shamoldek uchib bor, deb takrortakror uqtirdilar. Umrimda ne-ne otlar mindim, ne-ne
masofalarni yashindek bosdim. Lekin hammasi bu
safargiday emas. Afsuski, ajal tikilgan ekan... Hay, siz
nega bu qadar sur'at bilan yoʻl bosdingiz, hojat yoʻq
edi-ku?

— Endi bildingizmi,— oʻqrayib dedi Toʻg“onbek,—
otimning qanotiga yuguruk bulutlar rashk qiladi! Tarki
odat mahol, badanimda suyaklarim qisirlagan sari
zavqlanib, battar tez haydaymen. Sizlar na otni, na
yoʻlni bilasizlar!

— Hamma narsa qismatda... — aybdorlarcha




boʻynini qisib dedi zindonboshi. — Agar shahzodaning qismati oʻzga boʻlsa edi, ot emas, eshak minganingizda ham bekdan oldinroq yetib kelardingiz.

Chopar kalavlanib eshikka chiqdi — qorongʻilikda
hoʻngrab yigʻladi. Zindonboshi Toʻgʻonbekka orqadan
koʻz olaytirib, boshini chayqab qoʻydi.

Toʻgʻonbek shoshib-pishib kiyinarkan, ichida jahl
bilan derdi: «Qay ishga ayol burnini tiqsa, oqibati
voy!» Kiyinib boʻlib, zindonboshiga qattiq oʻqraydi,
tashqari chiqdi. Navkarlar otni keltirdilar. Podshohning huzuriga borishga botinmay, Astrobodga,
Muzaffar Mirzo huzuriga joʻnab ketdi Toʻgʻonbek.

П

Uyidan elang-qarang chiqqan Sultonmurod Ватmaning yuzida oniy bir falokat zarbini tortganlarning
hayajon va tashvishini koʻrdi. Surishtirib, tungi
voqeani eshitdi. Ba'zi bir kishilar tafsilotiga qadar bilib
olgan edilar. Olim gʻazabdan tutaqib ketdi. Madrasaga
yugurdi. Lekin yoʻllarda ayni voqeadan ta'sirlangan
guruh-guruh tanishlar bilan uchrashishga toʻgʻri keldi.
Hirot toʻlqinlandi. Odamlar oʻz hayajonlarini bir-birlariga aytib, yuraklarini boʻshatishga tirishardilar.
Yosh, aqlli shahzodaning oʻz bobosi farmoni bilan jallod qo`lida qurbon boʻlishi podshoh xonadonida
koʻpdan buyon mavjud boʻlgan fitnalar girdobining
butun faje manzaralarini ochib bergan edi.

Sultonmurod doʻst-dushman farqiga bormasdan,
podshohga qaratib gʻazabli soʻzlar aytishdan oʻzini
tiya olmadi. Madrasaga kelganda, hamma tolibi ilmlar
ayni hayajon ichida qovrilardilar. Hamma hujralarda
top-top talabalar, ularning tanishlari, mudarrislar
yigʻilishib, qayg'u, olov zahar bilan sugʻorilgan soʻzlar
daryosida chirpinardilar. Odamlarning nazarida, ma'sum qurbon, qonga belangan goʻdak ulugʻ qahramonga aylandi. Unga atalgan marsiyalar, qasidalar paydo
bo`la boshladi. Zolimlarni fosh etuvchi achchiq
hajvlar ogʻizdan-ogʻizga uchardi.

Bukun dars boʻlmadi. Sultonmurod oʻzga mad



rasalarga bordi. Hamma, mash'um nafasi yaqinlashgan allaqanday dahshatli falokatni kutayotganday,
ichki bir titroq va iztirobda edi. Goʻyo yer bir silkinib
oʻtdi, mana endi omonsiz, gʻazabli bir quvvat bilan
takror silkinadi-da, hamma narsani oʻz qa'riga tortadi!
Shu kayfiyatda iztirob chekkanlarning yuragida yagona bir umid yashar edi: Alisher Navoiy! Oʻpqonlikka
qulab ketayotgan togʻni yolgʻiz u tutib qola biladi! Eng
sovuqqon, eng mantiqli odamlar bu moʻ''jizaga
ishonardilar. Lekin bu falokatli daqiqalarda Alisher
yoʻq edi. Hammaning koʻzi Mashhad yoʻliga intizor
edi.

Uchinchi kun Alisherning oti shahar darvozasidan
kirishi bilanoq bu xushxabar hammaga tarqaldi.
Sultonmurod xonaqohdagi hujrasini qulflashni ham
unutib, yugura ketdi.

«Unsiya»da — Navoiyning xonasida, uning har
vaqtgi hamsuhbatlari, yaqinlaridan tashqari, bir koʻp
shoirlar, olimlar bor edi. Navoiy har vaqt oʻtiradigan
joyida, darichaning tagida oʻtirardi. U zohiran sokin
edi. Sultonmurod qalbiy sogʻinch bilan qari shoirning
kuchsizlashgan, nozik qoʻllarini siqarkan, uning dono
koʻzlarida qaygʻu koʻrdi. Bu qaygʻu uning yelkalaridan
ham bosib, shoirni buklab qoʻymoqchiday edi.
Sultonmurod bu yerdagi yoshlarning eng yoshi
boʻlgan, aqlli koʻzlarini Navoiydan uzmay, shoirning
har soʻzini uqib olishga, har bir harakatini oʻz fikriga
chizishga intilgan Xondamirning yoniga oʻtirdi.
Navoiyning ruhi hozirgina eshitgan fojianing iskanjasi
ostida edi. U yurak yarasini qonatmaslikka uringanday, u-bu haqda qisqa, goʻyo g'ayrishuuriy ravishda
gapirib qoʻyar yoki u-bu toʻgʻrida koʻziga toʻg'ri kelgan odamdan savol soʻrar edi. Nihoyat, uzoq sukutdan keyin, qaygʻuli koʻzlarini koʻtarmasdan, fikrning
haddiga yetganiga ishongan faylasuf kabi, oʻz-oʻzi
bilan soʻ“zlashgandek, gapirdi. Keyin ovozi borgan sari
kuchliroq toʻlqin bilan yangray boshladi.

— Bu mash'um hodisa qarshisida, — dedi u, —
fikr, mulohaza yuritgan inson afsus va nadomat bilan




benihoyat dahshatli va olamshumul natijalarga keladi.
Fikran asrlarning, davrlarning manzarasiga nazar tashlasangiz, tarix mantiqining ajoyib xulosalarini koʻrasiz.
Qahramonlar, hukmdorlar, jahondorlarning umri
boʻlgani kabi, davrlarning, davlat va saltanatlarning,
xonadon, sulolalarning ham umri bor; daryo-daryo
qon oqizib, muazzam tarix binosi yaratgan erlar,
nihoyat, bir tomchi qonning gunohiga g`arq boʻlib, na
o`zlaridan, na azamat tarixlaridan nom-nishon qolgan.
Buning misollarini bizning oʻz tariximizdan ham topmogʻingiz mumkin. Ular hammaga ham ma'lum.
Qoʻrqamenki, unday falokatlar qarshisida takror qolmasak edik!

Shoir jim boʻldi. Uning hazin fikri koʻzlaridagina
emas, keyingi vaqtlarda quyuqlashgan yuz ajinlarida,
oppoq soqolining tolalarida ham yonar edi. Navoiyning mash'um boʻrondan darak bergan, haqiqatning
butun achchiqligi, sovuqligi bilan aytgan so`zlari,
goʻyo koʻzi bogʻliq odamni tubsiz oʻpqonning naq
labiga keltirib, birdan koʻzini ochib yuborganlaridek,
ta'sir koʻrsatgan edi.

— Har nechuk falokatni daf etmoqqa gʻayrat qil
moq kerak, — dedi Navoiy qat'iy, ishonchli ovoz
bilan, — muborak vatanning, el-ulusning salomatligi
uchun fidokorlik koʻrsatmoq vazifamizdir. Sizdan tilagim shulki, bir-birimizga, davlatga, yurtga vafo, sadoqat, muhabbat bilan bogʻlanaylik. Vafo va muhabbat
ulugʻ qudratdir. Bu qudrat bilan toʻla koʻngillar hayotni nurlanturlar, ular falokat darvozalariga sad chekib, saodat darvozalarini ochurlar.

Bu soʻzlar, boʻgʻiq nafaslarga varillab kirgan bahor
shamoliday, ta'sir qildi. Sultonmurod bu fikrni juda
qizgʻin va shavq bilan quvvatladi. Vafo va muhabbatning munbat zamini'ga aql va ilm urugʻlarini sepib,
ularning guli va mevalari bilan hayotni bezamoq haqida, ilm va san'atning qudratli ildizlari keng yoyilgan
yurt har nechuk falokatlarga dosh bera bilishi toʻgʻrisi
' Hosildor tuproq.



da gapirdi. Boshqalar ham shu mavzuda, lekin boshqa
dalil va isbotlar bilan soʻzladilar. Yuraklarda yana
umid qanotlandi.

Odamlar asta tarqala boshladi. Eng keyin Sultonmurod bilan Xondamir chiqarkan, Navoiy yosh tarixchini toʻxtatib, mehribonchilik bilan uning mashg'uloti haqida soʻradi. Endi oʻn yettiga kirgan
Xondamir katta tarixiy asar yozishga kirishganini,
uning kutubxonasidan foydalanayotganini soʻzladi.
Navoiy uning asari bilan juda qiziqsindi. Kitobning
boshqa tarixiy asarlardan, masalan, bobosi yozayotgan
yetti jildli katta asardan qanday farqlari borligi va
hokazo toʻgʻrisida soʻradi. Xondamir savollarga qisqa,
lekin ravshan javob berdi. Keyin kitobning ayrim
boblarini oʻqib, oʻz fikrini bayon qilishni shoirdan
iltimos etdi. Navoiy xafalanib, dedi: «Koʻrib turibsiz, yurtning boshida qancha dardisar voqealar bor!
Andak fursat topsam, albatta, oʻqib chiqamen. Mutolaadan zarar koʻrgan emasmiz». Xondamir xursand
joʻnadi.

— Sizning fikr xazinangizning nodir gavharlarini
qachon koʻramiz? — Sultonmurodga tikildi Navoiy va
undan javob kutmasdan davom etdi. — Sizda tahsil
koʻrmish bir necha zot Mashhadda, madrasalarda dars
etmoqdalar, barchalari sizga behad salom dedilar.

Sultonmurod kitobning riyoziyot, ilmi nujum va
mantiqqa oid qismlari ancha ilgarilaganini soʻzladi.
Navoiy bu ilmlarga doir arab, fors, hind tillarida qanday foydali narsalar boʻlsa, hammasini koʻzdan
kechirish kerakligini alohida uqtirdida, keyin:

— Shoshmoq kerak. Mana, soqolingizga bir-yarim
oq tushibdi... — deb kulib qoʻydi.

III

Navoiy yolgʻiz boshiga yana yurt qayg`“usini ortdi.
Oʻz qoʻlini nabirasi qoniga bo'yagan podshohdan
nafratlandi. Lekin To`gʻ“onbek keltirgan farmonning

mastlikda yozdirilishi, uning bekor etilishi fitnaning
chuqur ildizlari borligidan darak berardi. U tezda




qarorgohga borib, fitnalarning sirlarini oʻrganishga
qaror berdi. Kechasi «Mahbub ul-qulub»ning yangi
bobini boshladi. Oz vaqt ichida bir dasta qogʻoz har
biri hayot tajribasi va boy, oʻtkir fikrining asil durdonalari bilan toʻldi. Navoiy charchadi. Belida, barmoqlarida ogʻriq tuydi. Shoir qarilikni, tuganmas
tashvishlarning natijasi boʻlgan darmonsizlikni yil
sayin emas, oy sayin sezmoqda edi. Bir oz choʻzilib
orom olmoq istarkan, nogahon Xoʻja Afzal kirib keldi.
Navoiy koʻzlariga ishonmadi. Uzoq yillar ayriliqda
sogʻinishgan doʻstlar toʻlqinlanib, quchoqlashib koʻrishdilar. Navoiy suyunchdan tetiklanib ketdi. Doʻstini oʻtqazdi. Ikkovlari bir-birlariga tikilib, qadda, gavdada, yuzda, koʻzda yillarning ta'sirini ochiq koʻrdilar. Xoʻja Afzalning soqollari oqargan, ko`zlari avvalgi
jonlilikni yoʻqotgan, yuzi salqigan edi. Chamasi, oʻn
yil ichida oʻtgan eng muhim voqealar haqida bir
shingil-bir shingil soʻzlashib, vaqt yarim kechdan
ogʻganda, uxlashga yotdilar. Ertalab nonushta ustida
iliq, jonli, qiziq suhbatga berildilar. Navoiy mamlakatdagi umumiy vaziyatni, keyingi hodisalarni
tushuntirib, nihoyat, soʻradi:

— Davlatda biron vazifa olib bormoq niyatingiz
bormi?

— Boshqa oʻlkalarda menga baland mavqelar taklif etdilar. Aslo rozi bo'lmadim. Ammo, Xurosonda
qay vazifa berilsa, jonim bilan ado eturmen, — javob
berdi Xoʻja Afzal.

Navoiy xursand boʻldi. El-ulusga jonkuyar odamlarni ish boshiga qo`ymoq uchun bel bog'lamoqqa eski
g'ayrat bilan azm etdi va bir necha kundan soʻng
qarorgohga joʻnadi.

Husayn Boyqaro Murgʻob qirgʻogʻida, hashamatli
chodirda shoirni yig`i-sig“i bilan kutib oldi. U mast
edi. Egnida uzun, qora ipak to'n — motam kiyimi...
Butun siymosidan nabirasining hasrati barq urardi.
Shoirni oʻziga yaqin oʻtqizdi. Uzoq vaqtgacha gapira
olmadi — achchiq alamli yigʻi nafasini boʻgʻardi.

— Bagʻoyat ogʻir gunohga botdim. Nuridiydamni,




Temur kabi ulug“ qoʻshinlarga sardor boʻluvchi shunqorimni jallod qoʻliga topshirdim. Tangri oʻzi kechirmasa, ahvolim mushkul, — dedi koʻz yoshini artib
Husayn Boyqaro.

— Yuzqoralik boʻlibdi! — dedi Navoiy alam va jahl
bilan. — Tangrim hech bir bandasining boshiga bunday kunlarni solmasin!

— Aqlu hushdan, ixtiyorimdan ayrilgan vaqtda
noinsoflar... — soʻzni davom ettira olmadi Husayn
Boyqaro.

— Haqiqiy jinoyatkorlarni bilursizmi? Ular kimlar?

Husayn Boyqaro quyuq qoshlari ostidagi qiygʻoch,
shishgan, qizargan koʻzlarini pastga qaratib, boshi
bilan tasdiqladi. Lekin shaxslar haqida hech nima
demadi. Faqat umuman atrofini oʻragan nonkoʻrlar,
fitnachilardan shikoyat qildi.

Navoiy Xoʻja Afzalning kelganligi, podshohga xizmat qilmoqqa orzusi borligini soʻzladi. Husayn Boyqaro uni yaxshi soʻzlar bilan, eski qadrdon kabi yorladi ham vazir etib farmon bermoqqa hozirligini bildirdi.

Navoiy kelgan kundan boshlaboq vaziyatni, jinoyatni va uning ichki tomonlarini oʻrganishga tirishdi.
Valibek, Boboali eshik og'a, Abdullo marvoriy, Darveshali bilan suhbatlashib, jinoyatga Xadichabegim bilan
bir qatorda Nizomulmulk sababchi ekanini, lekin podshoh Xadichabegimdan xafa boʻlsa ham, uning gunohi haqida ogʻiz ochmaganini bildi. U Nizomulmulkning yaqinlaridan boʻlgan Imodal Islom, Xoʻja
Abdulaziz, Nizomiddin Kurd, qozi Shahobiddin va
hokazo bir koʻp yuqori mansabdorlar shahzodalarning
orasiga dushmanlik solib, goh u shahzodaga, goh
boshqasiga tarafdorlik koʻrsatayotganlarini aniqladi.

Badiuzzamon avvalgi adovatiga endi oʻgʻlining
qasosini qoʻshib, har yerda oʻziga tarafdorlar toʻplab,
qat'iy hujumlarga oʻtmoqqa tayyorligi haqida xabarlar
olindi. Uning hujumini, birdan guvillab keladigan
boʻron kabi, har vaqt kutib turardilar. Bu toʻgʻrida
Navoiyning ham shubhasi yoʻq edi. Bundan tashqari,




ba'zi alomatlarga binoan, boshqa shahzodalarning
ham turli viloyatlarda erta-kech bosh koʻtarishlarini
taxmin qilardi u.

Nizomulmulk hech qanday jinoyatning oldidan
oʻtmagandek, pinagini buzmay, avvalgiday kekkayib,
dabdabador yashar edi. Uning soʻzlarida davlatning
vaziyati koʻrilmagan darajada mustahkam, xalq shod,
yurt obod edi!

Husayn Boyqaro farmon bilan Xoʻja Afzalni vazir
tayinladi. Navoiy, garchi rasmiy har qanday vazifamansabdan xoli boʻlsa ham, davlatning butunligi,
yurtning tinchligi uchun tinmay ishlay boshladi. Nomusli odamlarning mansablarga tayinlanishiga yordam etdi. Nizomulmulk oʻzining suyanch togʻlarining
bir-bir qulay boshlaganini sezib, yangi fitnalar 40"2g'ashga tirishdi.

Husayn Boyqaro bir vaqtlar saltanat tojining bebaПо gavhari, deb maqtagan vaziridan shikoyat qila
boshladi. Zotan, nabirasi uchun oʻch olish fikri gohogoho ilondek chaqib, butun vujudini zaharlar edi.
Vazirning yangi fitnalari uning sabr kosasini toʻldirdi.
U Navoiyni chaqirib, kengashdi.

Navoiy oʻz fikrini bayon qilib, dedi:

— Davlat manfaati uchun lozim boʻlgan aqlli tadbirlarni men hamisha qabul qilurmen.

— Nima qilmoq kerak uni?

— Davlat taqdirini, xalqni vazirning makriga
havola qilmoq jinoyatdir. Mansabdorlar oʻz vazifalarini halol bajarsinlar, ammo davlatning ular qoʻlida
oʻyinchoq boʻlishiga hech vaqt yoʻl qoʻymaslik kerak.
Hatto tojdor podshoh ham davlat va xalqni oʻz kayflari uchun oʻyinchoq qilmoqqa haqli emas! — javob
berdi Navoiy.

— Toʻgʻri so`z, — dedi Husayn Boyqaro kasaldek
inqillab. — Ammo siz juda yumshoq koʻngilsiz. Men
makkorlarning boshiga shunday dahshatli kunlarni
solayki...

— Fitnachilarning ayblari tahqiqlanib, har kim oʻz
qilmishiga yarasha koʻrguligini koʻrsin. Toʻgʻ“onbek




kabi razil maxluqlarni bu aziz tuproqlardan haydamoq
kerak! — taklif etdi Navoiy.

— U shumqadamga harne jazo oz! — gʻazabdan
ijirg'anib dedi Husayn Boyqaro.

— Ayollar ham oʻz mavqelarini bilmoqlari, oʻz
hadlaridan oshmasliklari kerak. Ayol makrining bir
uchquni siyosatda zoʻr yong`inlar yaratishi mumkin! — har bir soʻzni atayin ta'kidlab dedi Navoiy.

Husayn Boyqaro, bu xususda oʻzining ilojsizligini
boʻyniga olgan kabi, boshini quyi solib, jim qoldi.

Ertasi Nizomulmulk ham uning oʻgʻillari, uning
tarafdorlaridan eng yiriklari shu yerda qamoqqa olindi. Toʻgʻ“onbekni, har qaerda boʻlmasin, tutib
qamamoq haqida har yoqqa farmonlar yuborildi.

Husayn Boyqaro Badiuzzamonning hujumini kutib, Oʻlangnishinda lashkar bilan qoldi. Navoiy Hirotga qaytdi. Xoʻja Afzal bosh vazir boʻldi. Shoir tinchroq ishlashga umidvor edi. Umr quyoshi muttasil ogʻmoqda. Gavda hassaga suyangan. Endi ot minmoqqa
ham qiynaladi. Yozganda qoʻllari toladi. Lekin yozishi
kerak boʻlgan mavzular, fikrlar benihoyat koʻp...

Navoiy bir necha oygina bir qadar sokin ishlay
oldi. «Qush tili» ustida to“lg“in zavq bilan ishladi. Bir
qarich bolalikda yurakka chuqur jo boʻlgan orzu va
muhabbat umr dovonlarini osharoq, ilk tozaligini
yoʻqotmadi. Kamolga yetgan daraxt kabi, u muhabbat
qarilikda moʻl meva — fikrning yorqin gavharlarini
qalamga quydi. Shoir erta-kech falsafiy fikrlarga berildi. Ilhomi, xayoli qalbidagi boy chamanlardan ajoyib,
rango-rang guldastalar — chiroyli, shoirona hikoyalar
toʻqidi. Attorning kitobida shoirona fikr va hisning
yorqin choʻgʻi bilan yongan misralarni yana chuqurroq yaratarkan, ona tilining qudrati, go`zalligiga quvondi.

Keksa Navoiyning kelajak boʻgʻinlarga qoldirmoq
istagan fikrlari koʻp. Sovuq, mash'um shamollar
esmasdan ilgari, ilhom gulzoridan koʻproq guldastalar
terishga tirishadi. Faqat, nima qilsinki, mamlakatning
siyosiy hayotida toʻxtovsiz zilzila!




Nizomulmulkning ikki oʻgʻlini zindon ichida,
otasining koʻz oʻngida, jallod qilichdan oʻtkazdi.
Soʻng Nizomulmulkni Amr Obodiyning eng keyingi
ixtiroi bo“lgan qiynoqlar bilan qiynab, terisini shilib,
somon tiqdilar. Sersavlat, koʻrkam sobiq vazirning
somon tiqilgan gavdasi bir hafta qadar Hirot maydonida osilib yotdi.

Badiuzzamon Mirzoning tarafdorlarini Husayn
Boyqaro zindonga otdi. Lekin hayotda osoyishtalik,
baribir, yoʻq. Podshoh xonadonidagi oʻn yillardan
buyon tomir yoygan adovat, fitna, zahar taratuvchi
yogʻochday, havoni boʻgʻ'moqda edi. Oʻgʻlining qasosi
bahonasi bilan Badiuzzamon qari, kasal otaga hujumdan qaytmaydi. Navoiy mamlakat va el taqdiriga ko'p
va kar boʻlishga vijdoni azoblanadi. Poytaxtdan jang
maydoniga yangi kuchlar yuborishi, shahzodalarga
ham yozib, ularni adl-insofga chaqirishi kerak. Badiuzzamon endi ancha tajribali boʻlib qolgan. Uni toʻla
tor-mor qilish ogʻir. Shikast esa, chekinadi, lekin
oradan koʻp oʻtmay, yana yangi hujumlarga oʻtadi.

Navoiy Husayn Boyqaroni oʻgʻli bilan sulh tuzishga qistadi. Inqillab qolgan chol koʻngach, shahzoda
qoshiga bordi. Butun obroʻsi, butun mantiqi bilan uni
otaga, davlatga qarshi tigʻ koʻtarishdan voz kechishga
majbur etdi. Qish va yoz tinchdek oʻtdi. Lekin kuzda
boshqa oʻgʻillar, boshqa-boshqa shaharlarda isyon
koʻtarishdi. Abulmuhsin Mirzo Marvda, Abulma'sum
Mirzo Obivardda yongʻin ochdilar. Otga mina olmaydigan chol ota oʻz nuridiydalari bilan jang qilg'ali
yana qoʻshin tortdi. Lekin Astrobodda va oʻzga viloyatlarda isyon olovi burqib, lovullash uchun kuchsiz
bir yelni kutmoqda edi. Davlat mahkamalaridagi eski
yaralar tuzalmagan; amaldorlarning koʻpi Majididdinning haqiqiy shogirdlari, merosxoʻrlari edi. Ular elni
talardi. Podshoh bir-biri bilan va ota bilan taxt talashgan axloqsiz, buzuqi oʻgʻillarining isyonini bosmoq
uchun katta mamlakatning bir burchidan ikkinchi
burchiga qoʻshin tortib, xazinani sovuradi. Hadeb
xalqdan mablag`“ yig`adi.




Navoiy butun umid-amallarining singanini sezdi.
Suyukli ona tuproq uning oyoqlarini olovdek uza
boshladi. Tarki vatan qilmoq, oʻzga diyorlarga bosh
olib ketmoq fikriga tushdi. Bu fikr asta-asta uning butun ruhini toʻldirdi. U fikran, xayolan o`z yurtining samosi, goʻzal xiyobon va bogʻlari, san'at obidalari, uzoqda koʻkni o“pgan togʻlari bilan xayrlasha boshladi. Bu
narsa xuddi yurakni sugʻurib olganday, alambaxsh edi.
Lekin yuragini goʻzal, muazzam xayollarning endigi
siniqlari bilan toʻldirishdan koʻra bu afzal edi.

Oʻgʻli Abulmuhsin Mirzo bilan bir necha oydan
buyon jang qilayotgan Husayn Boyqaroga vatanni tark
etmoqqa qaror qilganligi haqida xat yozib, tabib
Abdulhaydan Marvga berib yubordi. Soʻng Xoʻja
Afzalga uzun noma yozdi. Davlat odamlarining
toʻgʻri-haqqoniy ishlashlari kerakligi, qonunni hammadan yuqori bilib, hammaga baravar tadbiq etishlari,
xalqqa qanday munosabatda boʻlishlari, podshohdan
qoʻrqmay yoki unga xushomadgoʻylik etmay, uning
xato va nuqsonlarini ochib berishlari zarurligini, juda
koʻp siyosiy, axloqiy fikrlarini uqtirdi.

Hirot yana toʻlqinlandi. Bu xabardan turli tabaqa
odamlarning rangi oqardi. Sultonmurod boshliq
mashhur olimlar, shoirlar, san'atkorlardan iborat qalin
bir guruh hayajon bilan Navoiy huzuriga kirib keldi.
Shoir bular vidolashmoq uchun kelgan bo`lsalar
kerak, deb oʻyladi. Hamma bilan koʻrishib, xushnudlik bilan oʻtqazdi. Oʻzi esa, har vaqt mehmon qabul
qilgandagi kabi, quyiroqda oʻtirdi. Oʻrtada chuqur
sukunat hukm surardi. Hamma koʻzlarda oʻksizlik
dardi jilvalanardi.

— Doʻstlarim, — dedi Navoiy mayin, g“amgin va
mehribon tovush bilan, — koʻngilga tarki vatan etmoq
savdosi tushdi. Bu aziz tuproqlarning dilbar gullari
boʻlgan siz kabi doʻstlardan ayrilmoq, garchi benihoyat qiyin va alamangizdir, lekin gʻurbat orzusiga itoat
etdim. Balki qarilikda muqaddas yerlarni koʻrmoq
nasib boʻlar... Tugʻilib oʻsgan diyorda yashamoqlikka
tob-toqat qolmadi. Ona vatanda ulugʻ orzularning,




maqsadlarning yolgʻiz xarobasini koʻramen. Bu faqirga oq yoʻl tilangiz, yurtni sizga topshirdim, unga har
vaqt sodiq boʻlingiz!

Ba'zilar ogʻir xoʻrsindi. Ba'zi koʻzlar namlandi,
yana ogʻir sukut choʻkdi. Chiroyli qafasdagi bir juft oq
qumrining onda-sonda «hu-g“u»si sukunatni hazin,
ma'nodor chayqatardi.

— Mir janoblari, — Sultonmurod qaddini rostlab,
dadil soʻzladi, — biz bu yerga vidolashmoq uchun kelmadik. Agar siz bilan vidolashmoqqa toʻgʻri kelsa, biz
balki butun Hirot, rub'i maskunning qaysi nuqtasini
orzu etsangiz, u yerga qadar orqangizdan kuzatib
boramiz... Davlatning butun asosoti qora quvvat changalida larzada ekan, muborak mamlakatning hamma
burchagida isyon boʻronlari quturar ekan, hayot va
salomatlikning yolgʻiz tayanchi — siz. Tarki vatan
etsangiz, qora quvvatlar yolgʻiz boʻgʻovlaridan uzulur.
Ulugʻ himoyachisidan ayrilgan el, tangri koʻrsatmasin,
ne kunlarga qolur! Xurosonda inson fikri va ijodiyotning ajoyib moʻ'jiza asarlari bor, ham gʻoyat koʻp.
Ularning barchasini siz yaratdingiz. Bu kungi
Xurosonning ravnaqi uchun tarixda hech kim siz kabi
himmat va gʻayrat koʻrsatmagandir. Xizmatlaringizning ta'rifi uchun qalin jildlar yozmoq kerak boʻlur.
Tarki vatan fikridan voz kechingiz. Ulug“ ustod! Biz
xalq nomidan, davlat nomidan, ularning otisi! nomidan qilgan iltimosimizni yerda qoldirmangiz.

Odamlar qadlarini rostlab, har chekkadan qisqagina, lekin samimiy soʻz bilan Sultonmurodning fikrini quvvatladilar. Navoiyning eski qadrdoni qari shoir
gapirdi.

— Doʻstim, muqaddas yerlarga bormoqni orzu
qilibsiz. Men aytamenki, muqaddas yerlarning shamollari bu tomonga esib kelib, sizning oyoq izlaringizdan boʻsa olsin... Alalxusus, yurtning falokatli kunlarida bu xayolni batamom yoddan chiqaring, doʻstim!

Navoiy boshini koʻtardi, qoʻllari bilan sallasini
peshonadan sal yuqori siljitdi. Hamma koʻzlar unga

' Kelajagi.



samimiy muhabbat va oʻtinch bilan boqardi. O`ltirganlarning hammasi Xuroson ilm va san'atining nodir
siymolari, jondan yaqin doʻstlari edilar. Mana,
Behzod va Muzahhib, Sultonali va Zayniddin, Sultonmurod va Mir Mirtoz, ustod Qulmuhammad va Shayx
Noiy va hokazolar — bular zamonning ajoyib ustodlari edilar. Hatto bundagi odamlarning iste'dodlarini,
qimmat va ahamiyatlarini hech bir yoʻl bilan taqqoslab, darajalarga ayirish mumkin emasdi. Chunki hammalari kamolotning yorqin timsollari... Mana, hammadan yosh Xondamir. Uning koʻzlari shunday
gʻamgin: u ulug“ tarixchi boboning oʻlimidan soʻng
tamoman shoirga suyanib qolgan edi. Yana Hirotda
qancha ma'naviy toʻlgʻin, ajoyib asrdoshlari bor.
Hirotning har burchagida oʻnlab, yuzlab hunar, kasb
egalari borki, ularning qoʻllari har kun, har soat aql,
husn mo'`jizalarini chiqaradilar. Ularning hammasi
shoirning zamondoshlari; ularning koʻplarini shoir
ilhomlantirgan emasmi? Azamat tarix yaratgan xalq!
Uning faxri, gʻururi, sevgisi, gʻoyasi boʻlgan xalq! To
tirik ekan, uning g“amxoʻri boʻlmoq va jilla boʻlmasa,
uning qaygʻularini oʻrtoqlashmoq shoirning hayot aqidasi emasmidi?

Navoiyning yuragini alamning polati chuqur tilib
ketdi. Yigʻlagusi keldi-yu, lekin oʻzini tutib qoldi.

— Розйапт, — dedi u hazin, — xalq nomidan
qilingan iltimosga bosh tovlamoq, e'tiroz etmoqqa
qodir emasmen. Jamiki muqaddasotdan xalq soʻzi aziz
va ma'nodordir. Xalqim uchun orzularimdan emas,
boshimdan ham kechishga hozirmen...

Majlis ahli benihoyat quvonch bilan tarqaldi.

O'ttiz oltinchi bob

I

Arslonqulning bekorchi kuni edi. Chetlariga
ingichka jiyak qadab, chevar xotini tikib bergan
olacha toʻnni kiyib, mahalladan guzarga chiqdi. U
yoq-bu yoqqa razm solib, yasovullar va navkarlarning




yuzida favqulodda jiddiy tashvish, harakatlarida
oshigʻichlik sezdi. «Bir nima bor», deb oʻyladi ichida,
ammo bir ozdan keyin qal'a tarafidan kelayotgan bir
guruh tanishlarini uchratdi. Sipohilik qilmagan yigitlar
va yoshi ulgʻaygan odamlar jangga ketayotganday,
mukammal qurollangan edilar. Yoʻlni toʻsib, ular
bilan soʻzlashdi. Podshoh Muzaffar Mirzoni Astroboddan haydagan Muhammad Muhsin Mirzoga
qarshi yurishda boʻlganidan foydalanib, eski isyonchi
Badiuzzamon toʻppa-toʻgʻri Hirotga bostirib kelayotganini, shaharning mudofaasini Alisher Navoiy oʻz
ustiga olganini bildirdilar. Arslonqul ichida allaqanday
kerilib, iljayib qoʻydi: «Navoiy lashkarboshi!» U qal'a
tomonga ildam ketarkan, Valibek bilan birga Alisher
Navoiy uzun, silliq hassasini yerga sekin-sekin qoʻyib,
qarshidan chiqib qoldi. Arslonqul, odati boʻyicha,
yugurib bordi. Qoʻl qovushtirib, salom berdi. Navoiy
toʻxtab qararkan, sertashvish yuziga tabassum yugurdi.

— Ha, yigit, — dedi Navoiy hassasiga tiralib, —
koʻrinmaysen, ish-kuching qanday?

— Hammasi joyida, taqsir,— javob berdi Arslonqul,— muddaomni ayta qolay, taqsir, ruxsat bering,
navkar boʻlayin!

Navoiy xursandlik ifoda qilgan koʻzlari bilan Valibekka qaradi. Har vaqt zardali, achchiq soʻz, dagʻalroq, lekin shu bilan baravar sodda, kamtar bek oʻtkir
koʻzlari bilan Arslonqulga boshdan-oyoq qarab qo`ydi.

— Yigitning sarasi yov bosganda bilinadi, — dedi
Navoiy. — Yurt uchun qoʻlingni ishga ur. Qal'aga
yugur, aslaha ol!

Arslonqul hovliqib, halpillab uyga qaytdi. Eshikdan
bosh suqqan hamon Dildorga: «Sandiqni och!» dedi.

— Nima gap? Sandiqdan nima olursiz?

— Qilich! Qilich kerak hozir... — javob berdi
Arslonqul sabrsizlanib.

— Qilich? — noz bilan choʻzib soʻradi Dildor. —
Nima keragi bor sizga?

Arslonqul beixtiyor ijirg“anib, voqeani tushuntirdi.
Keyin oʻz-oʻziga degandek: «Dunyoga kelib, qilich




chopmagan odam, bilmaymen, ne desam boʻladi»,
deb qoʻydi.

Toʻlishgan, orqa-beli tirsillagan goʻzal gavdasini
serkillatib, Dildor dahlizdan xona ichiga kirdi.
Sandiqni ochib, qilichni eriga uzatdi. Arslonqul qilichni bir qarichga sugʻurib, poʻlatiga tikildi-da, yana
suqdi. Keyin uni chaqqonlik bilan taqib, xotiniga jilmayib qaradi.

— Yarashdi! — dedi eriga suqlanib qarab Dildor.—
Ammo botirlar uchun qilichdan oʻzga qurollar ham
kerak.

— Albatta, qolganini qal'adan olurmen.

— Erkaklar baxtiyorlar... — koʻzlarini xayolchan
suzib dedi Dildor ham aytmoqni moʻljallagan soʻzini
til uchida qisib, orqaga burildi. — Tez boring, shahar
tinch boʻlsin.

— Tashvishlanmanglar! — koʻzlari ola-zarak boʻlib
tikilgan kampirga dedi Arslonqul. — Navoiy shaharga
yovni kiritmas aslo!

— Hazrat Navoiy sarkarda boʻlsalar, erlar emas,
ayollar ham jangga tayyor! — dedi Dildor.

— Jonim tasadduq boʻlsin u kishiga! — hayajonlanib dedi kampir.

Arslonqul keskin odimlari bilan koʻchaga otilarkan, maktabdan qaytgan oʻgʻilchasi qiziqib, qilichga
yopishdi, taqmoqchi boʻldi. Arslonqul uning yumshoq
loppi yuzini barmoqlari bilan asta qisib, qal'aga chopdi. U yerda unga qalqon, yoy, oʻq berdilar.

Shaharni Koʻhi Qofdek oʻragan muazzam qoʻrgʻon
oldida qurolli, qurolsiz odamlar koʻp. Bularning ichida rangpar, noziknihol kosibbachchalar, Rustamqomat, oʻmrovli azamatlar boʻlganidek, qaddi
bukchaygan chollar ham bor edi. Arslonqul baland,
bahaybat qoʻrgʻon tagida oʻziga zeb berib, bir oz
kezdi. Biron narsa qilish kerakligini har kim sezsa-da,
lekin nimadan boshlashni hech kim bilmasdi. Mana,
yuvosh, chiroyli qora yoʻrg'a otda Navoiy keldi,
olomon oʻrtasida toʻxtadi. U sipohlarning bari podshoh bilan ketganligi, poytaxtni yolgʻiz xalq yordami




bilan mudofaa qilish mumkinligini soʻzladi. Shu
ondan boshlab qoʻrgʻonni mustahkamlashga bel
bog`lamoq kerakligini uqtirdi. Xalq har yoqdan
qichqirib, suyukli shoirning, mehribon otaning fikrini
ma'qulladi.

Xalq qoʻrgʻonni mustahkamlashga kirishdi.
Olatasir ish boshlandi. Dastlab qoʻrg“onning shikastlarini tuzatishga kirishildi. Tuproq qazigan, loy qorgan, tosh tashigan odamlarning soni yoʻq. Borgan sari
yana xalq ortadi. Yosh-qari chuvvos koʻtarib ishlaydi.
Navoiy goh otda, goh piyoda boʻlar, qilingan ishga
diqqat bilan qarar, istehkomlar qurish ishida tajribali
kishilar bilan soʻzlashardi. Qurama xalqning suron
bilan, qoʻ`lni-qo“lga tegizmay, ruhlanib ishlashidan
zavqlangan kabi, uning tashvishli yuzida, soqollarida,
butun vaziyatida mamnunlik jilvalanardi.

Bir hafta ichida shahar qoʻrgʻoni mudofaa uchun
butunlay yaroqli, mustahkam holga keldi. Shunda Badiuzzamon qoʻshinlarining yaqinlashgani ma'lum
boʻldi.

Bir hafta terlab-pishib ishlagan Arslonqul yuksak,
kungurador qoʻrgʻon ustida, goʻyo eski qal'a begiday, magʻrur, sekin, pishiq odim otib yurar, shahar
tashqarisida, uzoqda, yorqin shu'lalarda choʻmilgan
koʻm-koʻk bogʻlar, xiyobonlar, ekinzorlar orasidan
koʻzga ilg'angan yoʻllarga diqqat bilan tikilib
qoʻyardi...

Kechga yaqin uzoqda dushman otliqlari siyrak,
g'ira-shira koʻrinib qoldi. Qo`rg“ondagilar oʻq-yoylarini mahkam ushlab, hayajon bilan bir-birlariga koʻrsata
boshladilar. Arslonqul bir qoʻli bilan qosh ustini pana
qilib, o'shshayib qaradi. Yupqa chang orasidan dam
koʻrinib, dam gʻoyib boʻlgan qandaydir, qoʻgʻirchoqday otliqlarni payqadi. Qoʻrgʻon yoʻllaridan pastga
yugurdi. Goʻyo undan boshqa hech kim Navoiyni
ogohlantirishi mumkin emas kabi, olaqaroq bo£lib,
shoirni qidirdi. Darvozai mulkka yaqin joyda, aftidan,
ish koʻrgan bir guruh yigitlar bilan qurshalgan
Navoiyni koʻrib, yugurdi. Faqat yaqinlashgach, nima




toʻg'risidadir jiddiy gap boʻlayotganini sezib, diqqat
bilan quloq soldi.

— Astroboddagi qoʻshin kelib yetguncha, — hassaga suyalib, sokin gapirardi Navoiy, — biz poytaxtning yolgʻiz mudofaa chorasini koʻrurmiz, biron
yerdan dushmanga yoʻl bermaslik kerak.

Alalxusus, darvozalarni yaxshi saqlamoq kerak.
Badiuzzamon Mirzoning quvvatlarini yaxshi sinamasdan turib, qoʻrgʻon tashqarisida roʻy-rost jang qilmoqni man eturmiz. Tunlarda bedor boʻlmoq lozim.
Xususan, bu kecha mudofi'lardan hech biri bir daqiqa
koʻz yummasligi shart. Astrboddan qoʻshin kelgach,
Badiuzzamon ikki oʻt orasida qolib qovurilmaslik
uchun, oʻzi chekilib ketmoqqa majburiyat sezgay
yoki, aks holda, toru mor boʻlur. ,

Shoir koʻzlarini past tushirdi. Uning yuzida bir
zumgina chuqur iztirob koʻlkasi jilvalandi. Keyin
hazin tovush bilan davom etdi shoir:

— Ota-oʻgʻil bir-biriga qoʻshin tortmog£i, bir xalqni
ikki guruhga ayirib, nohaq qon to“kmogʻi ulugʻ gunohdir. Bunday dardisar voqealar, behuda, bema'no
harakatlar tezdan bartaraf boʻlib, sulh va salomatlik,
ittifoq va muhabbat quyoshi el koʻkida abadiy barqaror boʻlsin!

Qurolli yigitlar chuqur oʻyga berilib, gʻamgin
koʻzlarini yerga tikdilar. Arslonqul barmogʻini tishlagan holda, goʻyo Navoiyni ilk marta koʻrgandek, tikildi-qoldi. Orqadan tanish ovozlarni eshitgach,
hushyorlanib qayrildi: Sultonmurod bilan Zayniddinni
koʻrdi. Salom berib, koʻrishdi. Zayniddin qini eski,
koʻrimsiz bir qilichni taqib olgan edi. Arslonqul juda
sevindi. Birga jang qilmoqni orzu qildi.

— O`zi jangga qanotlanur, — dedi doʻstidan norozilanib Sultonmurod,— menga qilich emas,
hatto pichoq taqmoqni ham man qilur. Bu qanday
jabr?

— Yoʻq, taqsir, — kulimsirab murojaat etdi
Arslonqul, — siz bahuzur oʻtirib yozing, qalin kitobni
tezroq bitiring. Manavi dast panjalarning biri, —




qudratli qoʻllarini koʻrsatib, davom etdi u, — 512 janob
uchun jang qilur!

Shu vaqtda tulpor otni oʻynatib, qarchig“ayday parvozga tayyor Valibek kelib qoldi. Qamchining kumush
dastasi bilan otning qora yolini tarab-tarab, yigirmaga
yaqin yigitni ayirdi. Ularga shaharning janubiga,
Darvozai Feruzobodga ildam yetib borishni, odati
boʻyicha, zarda bilan buyurdi. Bu achchiq soʻzli,
serzarda bekni yigitlar sevar edilar. Ular tizzalariga
urilgan qilichlarini sharaqlatib yugura qolishdi. Keyin
Valibek chaqchaygan oʻtkir koʻzlarini qolgan yigitlarga, shu jumladan, Arslonqulga qadab, qamchi dastasi bilan yuqoriga, qoʻrgʻonga ishorat qildi.

Arslonqul qal'a ustidan uzoqliklarga boqib, haligina quyosh nurlarida yuvinib, balqib, sokin, shirin
uxlagan goʻzal bogʻlarda, ekinzorlarda endi boshvoqsiz qoramollarning diringlab chopganini, tugun, qop,
bogʻcha orqalagan erkak, ayol, bola-chaqalarning
chang ichida sarosima-sargardon yugurishganini
koʻrdi. Navoiyining soʻzlarini esladi. Xoʻmrayib, yerga
qarab oʻylab qoldi. Bir xalqni, bir yurtni dushman
guruhlarga ayirib, jiqqamusht qilgan shahzodalarni
la'natladi: «Na otasini hurmat qilur, na eldan uyalur
bu haromzodalar!»

Quyosh daraxtzorlarni tutaqtirib, minoralarning
hilollarida, Hirot jomeining yetti azamat toqlarida,
gumbazlarda, uzoqda otlarda yugurishgan yigitlarning
dubulgʻalarida olov chaqnatib, ufqqa choʻkdi.
Oqshom qorasi asta-asta quyuqlashdi. Koʻkda yulduzlar chamani ochila bordi. Shahar ichi ham, qoʻrgʻon
tashqarisi ham sokindek edi. Balandlikda shamollar
sezilarli salqinlik bilan esardi. Kecha oʻzgan sayin
uzoqdan oʻqtin-oʻqtin shovqin koʻtarila boshladi. Bu
yerda, qorongʻilikda erigan yuzlarcha mudofi'lar bir
muddat jim qotib, quloqlarini kechaning qa'riga dikkaytirdilar. Vahimali tovushlar tingach, Arslonqul
kulib, oʻzicha shivirlab qoʻyardi.

— Qanotlaring yoʻqki, bu Saddi Iskandardan uchib
oʻtsalaring... Ichkari kirishning ilojini topmay, eshik



tagida miyovlagan mushukbachchadek, bu qal'a ostida hali koʻp sarson boʻlasenlar!

Bir ozdan keyin pastda, yaqinroqda qandaydir
harakat, shovqin alomatlari sezgandek boʻldi-da,
Arslonqul diqqat bilan pastga quloq soldi. Lekin uning
yonidagi mullabachchanamo ikki oʻspirin zoʻr berib
forsiycha g`azallar oʻqir, qichqirib talashur edilar.

— Bas, Hirot bulbullari! — oʻdagʻayladi Arslonqul.— Jangda ham baytbozlik!

— Kimsiz, xoʻsh, gʻazal o`qimoq gunohmi? Sizga
yoqmasa, qulogʻingizga paxta tiqib oling! — zarda
bilan qichqirdi ulardan biri.

— Namoz ham vaqtida farz! — boʻsh kelmadi
Arslonqul. Keyin tashqi harakat va shovqin haqidagi
gumoni behuda ekaniga ishongach, yumshabroq gapirdi. — O“qimoq, talashmoq, albatta, qaymoqdek foydali narsa. Ammo, oʻzimizcha, Navoiycha, turkona
shirin-shirin, ma'noli baytlardan oʻqinglar. Bu nima,
forsiy bozor?!

Har ikki g“azalxon xaxolab kulib yuborishdi. Doʻq
bilan boshlangan aloqa doʻstlikka aylandi... Oy koʻtarildi. Uning yumshoq nurlarida hamma narsa, hamma
yoq qandaydir mayin, nozik, mudroq bir tus oldi.
Uzoqdagi katta hovuzlar kumush lagandek yaltirab
koʻrindi. Ayniqsa Bogʻi Jahon oroning shimol
tarafidagi juda katta hovuz va toʻrt yonidagi toʻrt
ulugʻ, serhasham imorat oy nurida shunday yaqin,
shunday goʻzal koʻrindiki, Arslonqul ancha vaqtgacha
koʻzini uzmadi...

Yarim kechaga yaqin jilla uzoq boʻlmagan joydan
birdan kuchli, vahimali shovqin koʻtarildi.

— Xuddi Darvozai Qipchoqni yov bosdi! — dedi
mudofelardan biri.

Arslonqul diqqat bilan quloq solib: «Toʻgʻri!
Yordamga bormoq kerak, bu yer — tinch», dedi. Bu
yerga, Darvozai Mulkka eng yaqin, shaharning ayni
shimol tarafida boʻlgan darvoza u edi. Hayqiriqlar tinmadi. Yuzboshidan ruxsat olib, Arslonqul oʻn choqli
yigit bilan qoʻrgʻon ustidan yordamga yugurdi. Faqat




bir ozdan keyin shovqin sekin-sekin pasayib, ayrim,
qisqa, hayajonli qichqiriqlargina yangray boshladi.

G`'avg“o qoʻzgʻalgan joy Qipchoq darvozasidan
ancha berida ekan. Bu yerga yetgach, Arslonqul
qizgʻin hayajon bilan hansirab bir-birlariga gap uqtirayotgan odamlardan birining yelkasini turtib: «Ne
voqea boʻldi», deb soʻradi.

— Nima, ma'lum... Bir lahza xunrezlik boʻldi... —
javob berdi qaramasdan u.

Arslonqul odamlarning qizgʻin bahsiga quloq solib,
birpasda voqeaning tafsilotini bilib oldi. Badiuzzamonning yigitlaridan bir dastasi shoti qoʻyib, baloqazodek paydo boʻlgan. O`zlariga ilk uchragan
bexabar mudofi'lardan bir nechasini qilich bilan
chopib tashlaganlar. Shovqin koʻtarilgach, har yoqdan mudofi'lar yigʻilib, ularning oʻzlarini qirib tashlaganlar...

— Hay, qarab yuringlar! Jasadlar... — kimdir qichqirib qoʻydi.

Yer qondan sirg“anchiq edi. Nohaq qonni bosib,
Arslonqulning koʻngli buzilib ketdi. Chetlanib, qoʻrgʻon kungurasiga suyaldi.

Birdan hamma jim boʻlib, qoʻrgʻon kungurasiga
chetlandi. Alisher Navoiy bilan Valibek paydo boʻldi.
Arslonqul shuursiz ravishda shoirga yaqinlashib, farmon kutgandek, qoʻl qovushtirdi. Navoiy hassasini
o`zidan bir qadamcha nariga tirab, ikki qoʻl bilan uni
ushlab, qaddini bir oz oldinga egib, hammani koʻzdan
kechirdi...

— Ne ishlar boʻldi bu yerda?

— Tinchlik, taqsir! — javob berdi Arslonqul
Navoiyga.

— Qonli gʻavg“odan soʻng tinchlik, deng! — kinoyali ovoz bilan dedi Navoiy.

Ba'zilar beixtiyor kulib qoʻyishdi. Arslonqul nima
deyishini bilmay, uyalganday, atrofga alangladi.
Mudofi'lardan biri voqeani tafsili bilan bayon qildi.
Navoiy yigitlarga dalda beruvchi so`zlaridan keyin
hushyor boʻlmoq kerakligini uqtirdi.




— Endi yaqinlashsalar, shoti-potisi bilan ag`daramiz! — dedi mudofi'lardan biri beparvolik bilan
qoʻlini siltab.

— Ogoh boʻlsangiz, agʻ“darursiz, aks holda, bu
azim togʻdan sizni uloqtirurlar! — oy nurida kumushlangan soqollariga yoyilgan tabassum bilan dedi
Navoiy.

Keyin jasadlarni ehtiyot bilan yig'ishga buyurdi
ham asta-asta yurib ketdi. Oydinda turli vaziyatda
choʻzilib yotgan qonli gavdalarga koʻz tashlab,
Valibekka qaradi, chuqur afsusni ifoda qilgan bir
harakat bilan boshini tebratdi. Valibek keskinlik bilan
dedi: «Uvollari shahzodaning boʻyniga!»

Jasadlarni yigʻishtira boshladilar. Yigirma qadamcha narida katta sallasining pechini yelkaga tushirgan,
uzun toʻni ustidan qilich taqqan qandaydir bir mullabachcha bir gavda yonida choʻkkalab, birdan dardli
qichqirdi: «Hey, ko`hna falak, ey gʻaddor qismat!
Xurosonning bu bebaho gavharini zulm tig'i bilan
sindirib, tuproqqa qorishtirdingmi?!» Arslonqul ichida: «Mullaning saboqdoshi oʻlganga oʻxshaydi. Bu
xalq oʻzi soʻzda lofchi boʻladi. Ular uchun bizlardan
boshqa hamma — Xurosonning bebaho gavhari!» deb
oʻyladi, keyin mullabachchaga taskin bermoq uchun
bordi. Bir qoʻli bilan mullabachchaning yelkasini
qoqib, jasad ustiga engashdi, toʻsindan yuragi yorilib
ketganday, butun gavdasini sovuqlik va alam changalladi, koʻkragiga urib choʻkkaladi: bu Zayniddin edi!
Boʻynidan va yelkasidan shikast yeb, qonga boʻyalgan
doʻstini Arslonqul quchoqladi, keng peshonasidan
oʻpdi.

— Kimingiz?— soʻradi mullabachcha yigʻili tovush
bilan.

— Do'stim, ogʻam, yuragim...— kuygan, boʻgʻilgan ovoz bilan javob berdi Arslonqul.

— Men musiqiyda, shatranjda, xattotlikda bu
kishining shogirdimen, — dedi mullabachcha.

— Bu yerga siz yotqizdingizmi? — soʻradi Arslonqul.




— Yoʻq, qaysi bir insofli odamning ishi bu.

Zayniddin chetda, qoʻrgʻon kungurasi ostida yotar,
salom bergan kabi qoʻllari koʻksida, sallasi esa yostiqcha qilinib, bosh tagiga qoʻyilgan edi. Arslonqul
jasadni pastga olib tushmoqchi boʻldi. Darrov choponini yechib, yerga yoydi. Keyin bir qoʻlini ikki oyoq
tagidan, ikkinchi qoʻlini yelka ostidan oʻtkazdi.
Bo`yin yarmiga qadar kesilganidan, boshni avaylab
tutishni mullabachchaga uqtirdi-da, endi yerdan
uzmoqchi boʻlarkan, kimdir uning yoniga choʻqqayib,
hansirab dedi:

— Arslonqul, ozor bermang, juda ehtiyot boʻling!

Arslonqul choʻchib qayrilib qarasa: qalpoqni bostirib kiygan, katta en chakmonli, qilich taqqan yigit.

— Sen? Dildor? Nima qilib yuribsen? — hovliqdi
Arslonqul. Bu yigitning naydek mayin, xush-ohang,
ayolcha tovushi mullabachchani ham ajablantirgan
edi. Uning haqiqatan ayol ekanini bilgach, hayrati
yana oshdi.

— Keyin soʻylasharmiz... — javob berdi Dildor. —
Olib tushing pastga. Bechora Zayniddin.

— Jang tomosha emas. Mana, bunday dahshatlari
ham boʻladi! — dedi Arslonqul xotiniga piching qilib.

— O`zim ham bilurmen... — oʻ`pkalanib dedi
Dildor.

Uchovlari ehtiyot bilan koʻtarib, choponga yotqizdilar-da, qoʻrg“onning qorongʻi zinalaridan pastga olib
tushdilar. Arslonqul bir tanishini arava topib kelishga
yubordi. Mullabachcha Zayniddinning uyiga ketdi.

— Qani, soʻzlangiz, bahodirim! — dedi Arslonqul
Zayniddinning boshida gʻamgin oʻtirgan xotiniga.

— Kecha bir nafas boʻlsin, uyga kirib chiqmadingiz, — jiddiy gapira boshladi Dildor. — Shahar qurshovda qolibdi, degan xabarni eshitib, sizdan tashvishlandim, ba'zi vaqtda haddan tashqari oʻzingizga
ishonasiz. Xuftondan keyin uzoqdan vahimali tovushlar eshitildi. Yuragim hovliqdi. Sira uyqum kelmadi.
Kampirni uxlatdim, rahmatli cholning chakmonini
kiydim. Qalpoqni bostirib kiyib, sochimni yashirdim.




Ha, bundan avval Tangriberdi yasovulnikiga chiqib,
uning qizidan siz uchun, deb qilich soʻradim. Yaxshi
qilich berdi. Koʻrdingizmi, buni qarang, yolgʻiz qini
qancha turadi? — qilichni koʻrsatib, davom etdi
Dildor. — Qilichni taqib oldim. Toʻgʻri Qipchoq darvozasiga keldim. Bizga yaqin. Siz shu yerda boʻlsangiz
kerak, deb oʻyladim. Odam qalin. Har kim oʻzi bilan
ovora. Hech kim menga qiyo boqmadi. Yigit — yigit!
Qoʻrgʻonga chiqib, aylanib, har uchraganga zimdan
bir qarab, qidirdim. Nihoyat, topolmasligimga ishondim. Bir vaqt mendan naq ellik-oltmish qari' narida
birdan gʻavgʻo qoʻpdi. Men beixtiyor yugurdim. Yov
yigitlari shoti qoʻyib chiqqan ekan. Beomon qirgʻin
boʻlyapti. Shu vaqtda urushuvchilar orasida biri tanishdek koʻrindi. Egilib qarasam, Zayniddin og'a...
Qilichimni sugʻurib, men ham toʻgʻri kelgan yovni
urdim. Ishonmasangiz, mana tig“imni koʻring: qon.
Atrofdan yigitlar yetishib, bizga qalqon boʻlishdi.
Boʻlmasa, meni ham, boshqalarni ham oʻldirardilar.
Yov qirildi. Esimni yigʻib, u yoq-bu yoqqa qarasam,
Zayniddin ogʻa qonga belanib yotibdi. Yuragim qonadi! Soʻzlasam, u kishidan sado chiqmaydi. Asta-asta
chetga surib yotqizdim...

Dildor koʻziga yosh olib, jim boʻldi.

— Keyin? — xoʻrsinib soʻradi Arslonqul.

— Pastda, darvozada Navoiy hazratlari bilan
Sultonmurod domlani ikki marta uzoqdan uchratgan
edim, — davom etdi Dildor. — Balki, yana uchrab
qolishar, deb yugurdim. Yoʻq, topolmadim... Yana
boshqa oʻliklar bilan qoʻshib, biron joyga eltib tashlamasinlar, deb ildam qaytdim.

Qanday qilib Zayniddinning jasadi tepasidan
chiqqanligini Arslonqul ham aytib berdi.

Tongga yaqin arava keldi. Mullabachcha koʻrpa
keltirdi. Jasadni koʻrpaga oʻrab, avaylab aravaga soldilar. Arslonqul bolalardan xabar olmoq uchun
Dildorni tezda uyga joʻnashga qistadi, qiyom chogʻida

' Taxminan, bir quloch qadar uzunlik.




Zayniddinning uyiga kelib, oilasiga ta'ziya bildirishi
kerakligini uqtirdi-da, oʻzi boshini quyi solib, arava
yonida ketdi.

Marhumning qari onasi, singlisi va yaqinda bir
Ко"р mojarolardan soʻng uylandigi xotini — shoira,
qoʻshiqchi goʻzal ayol — eshikda essiz, hushsiz holda
qarshi oldilar.

Kun chiqqan vaqtda Zayniddinning keng hovlisi
doʻstlar, yaqinlar, aqrabolar bilan toʻla edi. Peshinda
Navoiy boshliq qalin xalq uning janozasiga qatnashdi.
Sultonmurod qaygʻudan butunlay majolsizlangan edi.
Uni qabristonga Arslonqul suyab-qoʻltiqlab olib bordi.
Zayniddinni uning bobosi — mashhur tib olimining
sag'anasi yoniga koʻmdilar. Sultonmurod tunamoq
uchun doʻstining qabri boshida qoldi.

u

Badiuzzamonning oʻng qoʻli boʻlgan qari bahodir
Zulnun Argʻunbek Hirotni zabt etish uchun qattiq
kurashardi. Qoʻrg“on olishda qoʻllanadigan hamma
yoʻllarni, choralarni qilib koʻrdi. Hamma urinishlari
mudofi'larning jasur qarshiliklariga uchrab, natijasiz
bitdi. Keyin-keyin mudofi'lar o“z kuchlariga ishonadigan boʻlib qoldilar. Payt poylab, darvozalardan chiqib,
xiyla uzoqlashar, dushmanga qisqa, lekin oʻtkir zarbalar berib, yana darvoza ichiga qaytar edilar. Bunday
chiqishlarda Arslonqul, albatta, ishtirok qilar, aksar
vaqt oʻzi tashabbuskor boʻlardi.

Bir kun shahar tashqarisida boʻlgan ancha davomli to“qinishda Arslonqul qandaydir bir bekzodaning
peshonasi oq qashqa, ajoyib tulpor otini oʻlja tushirib
oldi. Gʻurur bilan darvozadan minib kirib, maydonda
gijinglab yurarkan, darvoza tomonga asta kelayotgan
Navoiyni koʻrdi. Otdan tushib, yetaklab, shoirning
qoshiga bordi:

— Salom! — bir qoʻlini koʻksiga qoʻydi Arslonqul.

Navoiy salomga javob qaytardi, keyin egar-jabduqlari bezakli, nasldor otga qarab soʻradi.

— Kimning oti?




— Taqsir, sizniki,— javob berdi iljayib Arslonqul.—
Birinchi oʻljamni sizga tuhfa qilmoqchimen...

Navoiy soqolini serkillatib, koʻzlarini qisib kuldi.

— Oʻljang oʻzingga qulluq boʻlsin, — dedi shoir. —
Qanday jang qilding, jang qoidasini bilasenmi?

— Birinchi navbatda shijoat kerak, — javob berdi
Arslonqul, — keyin yoʻlyoʻrig“ini bilish ham katta
foyda berarkan. Mana, hozir biz oʻttiz kishi Badiuzzamonning ellik-oltmish yigitini obdan xirpaladik.

— Qanday qilib? — soʻradi Navoiy qiziqib.

— Men bir pora yigitlarni olib, yovning orqasiga
oʻta bildim, biz bir bogʻning devorlarini pana qilib
oʻtdik — koʻrmay qoldilar. Ikki yoqdan oʻqni uzaverdik, qani, qoʻzgʻalib koʻrsin-chi! Xiyla nohaq qon
toʻkildi... Achindim...

— Badanga chiqqan yomon yarani tabiblar kesib
tashlaydilar, — dedi Navoiy. — Oʻzga ilojimiz yoʻq.
Badanning chirigan joyini kesib, ruhni salomat
saqlamoq kerak... Ogʻir kunlarga qoldik, yigit!

Badiuzzamon lashkari poytaxtni qirq kun qurshab
yotdi. Shahar mudofi'lari qirq kecha-kunduz sabot va
g`ayrat, fidokorlik koʻrsatdilar. Arslonqul ham biron
kun qal'ani tashlamadi... Ba'zan kechalari Dildor
kelar, ikkovlari qoʻrgʻon ustida besh darvozali katta
shaharni asta-asta aylanib chiqardilar. Dushmanning
kutilmagan hujumini, qayerda boʻlmasin, daf etmoqqa
tirishardilar. Nihoyat, Astroboddan Husayn Boyqaro
qoʻshin surib kelayotgani ma'lum boʻlgach, Badiuzzamon shahardan uzoqlashib ketdi.

Shahar mudofi'larining bir qismi Husayn Boyqaro
lashkariga borib qoʻshildi. Bular ichida Arslonqul ham
bor edi. Ota, oʻgʻil oʻrtasida ochiq dalada toʻ“qnashuvlar davom etdi.

Arslonqulni Valibek bir dasta navkar bilan atrofdan
qoʻshin uchun yem-xashak yigʻishga yubordi. Qishloqma-qishloq kezib, yigitlar bir-birlaridan ayrila boshladilar. Ba'zilar u bahona bilan o`z qishloqlariga
borib, oilalarining holidan xabar olish uchun ketdilar.
Ba'zilarga tayyorlangan xashakni olib bormoq uchun




qishloqlarda bir kun-yarim kun qolishga toʻgʻri keldi.
Arslonqul yolgʻiz oʻzi uzoq tumanlargacha bordi. Bir
vaqtlar qishloq bolasi boʻlgan bu yigit dehqonlarning
fe'l-huyini yaxshi bilganidan, ular bilan tez topishib
ketdi. Har ikki tomon uchun ogʻir boʻlmagan shartlar
bilan ancha yem-xashak yigʻib yubordi va oʻzi hammaning koʻzini oʻynatadigan tulpor otda dalada kezdi,
unda-munda qoʻnoq boʻldi. Uch-toʻrt kundan keyin
qoʻshinga qaytmoqchi boʻlib, yoʻlga tushdi. Poyonsiz
sahroda tanho oʻzi otini yeldirib borarkan, oʻzidan
oʻng yoqda qarshi tomonga tez ketayotgan bir otliqning qorasi koʻrindi. Oldin e'tibor bermadi. Bir ozdan
keyin otliq balandlikka koʻtarilgach, tikilib, uni oʻzi
bilan birga chiqqan yigitlardan biriga juda oʻxshatdi;
otga qamchi berib, u tomon yugurdi. Koʻp oʻtmasdanoq yoʻlovchining qarshisidan kesib chiqdi.

— Yoʻl boʻlsin, Toʻgʻ“onbek, qaerga? — qichqirdi
Arslonqul.

Toʻgʻonbek xoʻmrayib, koʻpirgan otini toʻxtatdi-da,
yigitga qattiq tikildi. Keyin qayerda koʻrgan ekanman,
deganday qalin labini burib qoʻydi.

— Boyqaro Mirzoning yigitimusen yo shahzodalardan birining? — soʻradi Toʻgʻonbek toʻnglik
bilan.

— Navoiyning yigitimen.

— Ne deydi oʻzi, — kichik ko`zlarini yigitga qadadi Toʻg“onbek. Keyin ayyorcha kulib, davom etdi. —
Yur, yaxshi yigit, Marvga boramiz. Shahzoda
Abulmuhsin Mirzoga boʻysunib, qiziq ishlar qilamiz.
Baxting boʻlsa, ulugʻ“ kishi boʻlib ketarsen.

— Sen oʻzing nima boʻlding? Podshohning
buyrugʻidan qoʻrqib, sargandonga oʻxshaysen. Xo`sh,
Muzaffar Mirzo qo`llab-qoʻltiqlamadimi? Marvga
borib, yaqinda bosilgan isyonni уапа КоЧагтодchimisen? Ah, badbaxt! — jirkanib dedi Arslonqul.

С"ахабдал То" опбекип kichik koʻzi yonib
ketdi. Qoʻlida kumush dasta qamchi titradi.

— Mal'un, sen bu sahroda yirtqichlarga yem
boʻlmoqchisen!— dedi titragan ovoz bilan Toʻgʻonbek.




— Ко"тапи й — Бавофтопа дайди го5ПаБ, dadil
gapirdi Arslonqul. — Qilgan zulming uchun men
hozir sendan oʻch olamen!

— Qanday zulm, gapir, it oʻgʻli! — qamchini koʻ
tardi Toʻg“onbek. — Kim bilan soʻzlashasen? Haddingni bil, qulbachcha!

— Dildor degan qizni bir vaqtlar olib qochib, kimlarga tortiq qilding? Koʻz oldimda dehqonlarni savamadingmi? Tovoningdan boʻyninggacha gunoh.

Toʻgʻonbek yigitning vaziyatida oviga chang solmoqchi boʻlgan burgutni koʻrdi. Endi uning achchigʻini yumshatishga qaror qildi:

— Во"Шошата Yaxshilikcha xayrlash-da, yoʻlingga ket. Oʻch olmoq unday oson narsa emas.

— Gap tamom. Qilichingni sug“ur, bek. Maydon
koʻrgan odamsen-a!

Toʻgʻonbek bir nafas atrofga alangladi. Keyin
yomon achchiq tirjaydi. Dakkam-dukkam mo`ylablarini chimtib, Arslonqulning qoʻlida yarqiragan qilichga nazar tashladi.

— Rostmi? — qilichiga qoʻl uzatdi Toʻgʻonbek.

— Hazilni yomon koʻramen, — hansirab javob
berdi Arslonqul.

Ikkisida ham qalqon yoʻq edi. Toʻgʻonbek charchagan otini qattiq siltab, keyinga tisladi va chaqqonlik bilan yigitning chap yoniga sakrab oʻtdi-da,
boʻynini moʻljallab qilich koʻtargan hamon Arslonqul
kuchli, charchamagan otni bir siltab, oldinga sakratdi.
Boʻsh ketgan hamlaning zarbidan Toʻgʻonbek bukchayib, ot yolini ushlab qoldi. Yana otni siltab,
chaqqonlik bilan yigitning orqasiga oʻtishga tirishdi.
Arslonqul otni nariga sakratib, keyin birdan keskin
burib, go`yo dushmanni ot bilan yanchgudek, tik otildi-da, qattiq zarb bilan Toʻg“onbekning boshiga qilich
soldi. U yerga ogʻir qulab tushdi. Oti hurkib, shataloq
otib qochdi. Arslonqul yerga sakrab, yana bir necha
qilich soldi. Keyin uning qonga belangan gavdasiga
enkaydi. Xanjarini sugʻurib, boshini kesib olib ketmoqni koʻzladi. Ammo, naq, kesish oldida, aynib qol



di. Qoʻlini siltab, xanjarni qiniga tiqdi. Toʻg'“onbekning oltin, kumush va qimmatbaho toshlar bilan
bezalgan qilichi, xanjari, kamarini oldi. Otga minib,
uzoqda dam oʻt chimtib, dam chiroyli boshini koʻtarib
tevarakka jovdiragan qizil jiyron tomon yurdi. Bevosh
ot uni ancha ovora qilib, nihoyat, chizimchasi oyoqlariga oʻrashgandan soʻng, taslim boʻldi.

Arslonqul yoʻlda tunab, ertasi choshgoh vaqtida
lashkargohga yetib keldi. Yetovdagi otni tanimagan
odam oz edi. Darrov Arslonqulni qurshab oldilar.
Arslonqul otdan tushmasdanoq mojaroni soʻzlab
berdi. Yigitlar koʻproq uning oʻljasiga havaslandilar.
Oʻlja otni silab-siypab, har kim oʻz bilganicha, uning
ta'rifini qila boshladi.

Arslonqul oʻz toʻdasi turgan chodirga bordi. Zarang tovoqdagi umochni katta qoshiq bilan xoʻr-xoʻr
ichib, goh bir zumgina sheriklariga qarar, mojaroning
tafsilotidan biron gap aytib, yana osharkan, birov
Navoiyning chaqirayotganini xabar qildi. Arslonqul
uch-toʻrt qoshiqni ustma-ust ichib, oʻrnidan turdi.
Ustki lab oroyishi enlikkina tarashlangan moʻ`ylabini,
qop-qora, qisqa, dagʻal soqolini qudratli dast panja
bilan artdi-da, yirik, hapqat odimlar bilan joʻnadi.

Atrofdagi harakat va shovqinlarga tamom beparvo
kabi, oʻz chodirida nimadir yozib oʻtirgan chol dildorlik bilan qarshiladi.

— Gapir, sendan qiziq ishlar sodir bo`lmoqda, —
dedi Navoiy ulugʻvor kulimsirab.

Arslonqul sarguzashtning oʻtkir, rangli tomonlarini
kamtarlik bilan yashirishga tirishib, oddiy bir voqeani
hikoya qilganday aytib berdi.

— Boshi qani? — soʻradi Navoiy.

Arslonqul koʻzlarini katta ochdi.

— Ishonmaysizmi? Oti, qilichi, kamari dalil boʻla
olmaydimi? Boshi qursin...

— Ishonamiz... — dedi va kulib davom etdi
Navoiy. — Ammo senga uning boshi qadar oltin
in'om qilmoq kerak edi. Zolimning boshi uchun oltin
bermoq gʻoyat savobli ish.



— Bu tomoni hech bir xotiramga kelmabdi-da, —
chayqalib qoʻydi Arslonqul.

— Boshqa jihatdan hissasini chiqaramiz, — dedi
Navoiy qat'iyat bilan. — Sen qolgan umringni sipohilikka baxsh et. Biz xoqonga arz etib, seni yuzboshi
yoki mingboshi tayin ettirurmiz. Sen xalq oʻgʻlisen.
Inshoollo, xalqqa foydali ishlar qilursen, navkarlarni
yaxshi parvarish etib, yurtning osoyishtaligiga g'ayrat
va himmatingni aslo ayamassen. Bu fikrimni ma'qul
toparsenmi?

— Otang bolasi boʻlma, el bolasi boʻl, deganlar.
Elga xizmat qilmoq burchimizdir, — Navoiyning
ishonchi va iltifotidan ta'sirlanib, javob berdi Arslonqul.

— Rahmat, — dedi Navoiy, — Vatan va uning
salomatligi uchun har bir jon har lahza oʻzini qurbon
etmoqqa hozir turmogʻi kerak.

— Koʻnglingiz to“q boʻlsin, taqsir! — dedi ham qulluq qilib tashqari chiqdi Arslonqul.

I

Ota-bola orasidagi bema'ni urush, adovat kun sari
Navoiyning yuragini chuqurroq ezardi. Har ikki
tomon qat'iy, uzil-kesil janglarga botinmasdi. Goh-goh
shiddatli toʻqinishlar roʻy berar, lekin ular urush
taqdirini hal qilishdan ojiz edi. Urush uzoq davom
etib, inson hayotini oz-oz qamrab, oxirda «Tomatoma koʻl boʻlar», deganday koʻp qonlar behuda
toʻkilishi mumkin edi. Yoki Badiuzzamon mamlakatning bir burchiga chekilib, urush-janjal qidirib yurganlar orasida yangi kuchlar toʻplab, yana harakat boshlab, dahshatli falokatlar keltirishi mumkin edi. Bu
andisha Navoiyni qattiq tashvishga soldi, nihoyat,
baloning oldini olishga qaror berdi.

Husayn Boyqaro qoshiga kirib, vaziyatni tushuntirdi. Isyonchi valiahdi bilan mustahkam sulh barpo
etish kerakligini talab qildi. Oʻ`gʻillarning yuragida
muhabbat va sadoqat, insof va nomusdan biron
uchqun qolmaganiga qattiq ishongan podshoh dastlab




bu taklifga e'tibor bermagandek qaradi. Oylarcha
davom etgan qonli janglardan keyin shikast yeb, sulh
taklif etgan, hatto tiz choʻkib, o“z gunohining kechirilishini tilagan o`g`illar, sal o'tmay, uning orqasidan
yangi isyon koʻtarar, u poytaxtga yetib, bir kun orom
olmasdan, qoʻshinni orqaga surar edi. Qari, kasal
Husayn Boyqaro bir oʻgʻilni boʻysundirib yengil
solish olguncha, ikkinchisining ustiga yurish qilishga
majbur boʻlardi. Lekin muttasil safarlar bezdirgan,
charchatgan edi. Bundan tashqari, Astroboddami,
Balxdami, Marvdami, Mashhaddami biron joyda
isyonkor oʻgʻillarning yoki hali xanjarini yeng uchida
yashirib turgan boshqa bir oʻgʻilning isyonini kutar
edi. Navoiy sulh shartlarini ham soʻzlab, oʻz talabida
qat'iy turgach, podshoh koʻnishga majbur boʻldi.

Qari, bedarmon shoirni qoʻltiqlab otga mindirdilar.
Quvonchli, minnatdor koʻzlar bu sulh elchisini, goʻyo
yangi oyning oltin oʻrogʻini ilk koʻrib, baxt va salomatlik orzu qilganlar kabi, uzoq vaqt kuzatib qoldilar.
Navoiy haftalarcha jang maydoni boʻlgan dalada
ketardi. Onda-sonda oʻqlar, uzuq-yuluq ot asboblari
yotardi. Oʻtlarning ustida nohaq toʻkilgan qonlar qurigan lola bargiday koʻzga tashlanardi. Shoir qoshlarini
chimirdi, peshonadagi chiziqlar yana quyuqlashdi:
«Dushman ikki shohdan bir-biriga yaqin va doʻst ikki
darvesh yaxshi», deb bir vaqtlar aytgan misralari yodiga tushdi. Ot taqir tepalarga chiqishi bilan pastda
Badiuzzamonning qarorgohi — chodirlar, gʻivillagan
odamlar, chopishgan otlar koʻzga chalindi. Asta
chayqalib, yoʻrgʻaning boshini tortibroq yuraverdi.
Qarorgohga yaqinlasharkan, tanishlar yugurishdi.
Badiuzzamonning ulugʻlari ham kelishdi. Shahzodaning hamsuhbatlaridan shoir mavlono Zamoniy ham
qulluq qildi.

— Mirzoning qoshiga eltinglar meni, — dedi otdan
tushib, nafasini rostlab Navoiy.

Odamlar: «Marhamat, marhamat», deb ehtirom
bilan yoʻl boshladilar. Mana, Badiuzzamon, qari,
sodda, soʻzi va harakati telbaroq bahodir Zulnun



Arg“unbek ham boshqa yaqinlari bilan chodiridan
chiqib, shoirni qarshi oldi. U, hamma vaqtdagidek,
zavq va noziklik bilan kiyingan, avvalgidek chiroyli,
xushmuomala edi. Hurmat bilan elchini oʻzining juda
serhasham xos chodiriga taklif qildi.

Navoiy shahzodaning iltimosi bilan hammadan
yuqori oʻtirdi. Zulnun Arg“unbek va boshqa yuqori
mansabdorlar har qaysilari oʻz mavqelariga yarasha
joy oldilar. Yaqindagi boshqa bir chodirdan yoqimli
musiqiy va ayollarning goʻzal qoʻshiqlari eshitilardi.
Navoiy sehrli sadolarga beixtiyor berildi. Lekin koʻp
oʻtmasdan, sadolar birdan kesildi.

— Shahzoda, men sulh barpo etmoq kayfiyatida
keldim, — Badiuzzamonga murojaat etdi Navoiy.

— Bu kalima hammamiz uchun bebaho edi, —
dedi Badiuzzamon jiddiy va sokin, — ammo zoti oliylariga ma'lum boʻlgan ba'zi hodisalar bu kalimani
batamom ma'nosiz etib qoʻydi...

— Xato qilasiz, shahzoda, — ishonch bilan dedi
Navoiy, — mamlakat, davlat, el-ulus sulh va osoyishtalikka nihoyat tashna ekan, hayot va salomatlik
yolgʻiz shu kalimaga bogʻliq ekan, siz qaysi mantiq
bilan aksini isbot qila olursiz?

Navoiy davom etdi:

— Aqli salim sohibi uchun bu imkonsizdir. Men
aminmenki, siz jaholat tigʻini sindirmasangiz, birodarlaringiz nomussizlik botqogʻiga kun sayin chuqurroq
botaversalar, bu muborak yurtda hayot oʻchogʻi sovrilur. Maqsadlaringiz nima? Biz sizlardan nima kutgan
edik? Alhol, nimalar ko'rmoqdamiz? Xatolarni tuzatmas ekansiz, yurt sizni aslo kechirmas! Inilaringiz sizdan namuna olmoqdalar. Siz falokat boshchisi boʻlib
qoldingiz!

Badiuzzamonning yuzi oqarib ketdi. Xush mo`ylabi titradi, labini tishlab, yerga qaradi. Qari sardor
Zulnun Argʻunbek ogʻir solish oldi.

— Oʻgʻlimning motami dilimga chuqur jo

boʻlgan... — dedi qaygʻulanib Badiuzzamon.
— Qo`llarini goʻ“dak qoni bilan boʻyaganlarni, kim


lar boʻlmasin, hech vaqt oqlamaymen, kechirmaymen. Har vaqt ularga la'nat o“qiymen! — dedi Navoiy
hayajonlanib. — Ammo xalq va davlat aybdor emas.
Buni yaxshi fahmlamoq kerak, axir...

Badiuzzamon yana otadan koʻrgan haqsizliklar
toʻg'risida shikoyat qildi. Navoiy yurt, xalq oldida,
tarix oldida shaxsiy ginalarning hech qimmati yoʻqligini isbot etmoqqa tirishdi. Haqiqiy insonning fazilati
haqida gapirib, dedi:

— Inson uchun toj kiymoq shart emas, balki
nomus ham vijdon sohibi boʻlmoq, jamiyat oldida oʻz
mas'uliyatini sezmoq shart!

Badiuzzamon sukut qildi. Lekin ko`zlari bilan Zulnun Argʻ“unga nimadir ishorat etdi.

— Mir janoblarining soʻzlari ma'qul... — dedi
majlisga qarab qari sarkarda, sodda, dagʻal tovush
bilan. — Ammo ne asosda sulh yasalmogʻi kerak — bu
jihatni bilsak, yaxshi boʻlur edi.

— Shartlarni ham keltirganmen, — majlisni
koʻzlari bilan sinab dedi Navoiy. — Bu shartlar asosida aslo buzilmas, hamisha barqaror bir sulh tuzmogʻimiz kerak.

— Bilsak mumkinmi? — soʻradi Badiuzzamon.

Navoiy Balx viloyati ham Amudaryodan to
Murgʻobgacha boʻlgan yerlarni idora etmoq huquqi
shahzodaga berilishi mumkinligini soʻzladi.

Badiuzzamon maslahatlashmoq uchun Zulnun
Arg“un ham bir necha yaqinlarini olib, tashqari chiqib
ketdi. Navoiy shahzodaning shoiri bo`lgan mavlono
Zamoniy bilan suhbatlashib oʻtirdi. Mavlono Zamoniy soʻz orasida sobiq qozi Shahobiddin haqida gapirdi. Oʻzini Badiuzzamon tarafdori koʻrsatib, bu yerga
qochib kelgan va shahzoda tomonidan katta iltifot
koʻrgan qozi, aslida, Muzaffar Mirzoning josusi ekani
ham kuni kecha yashirin hujjatlar bilan qoʻlga tushgani, bukun erta bilan dorga osilgani haqida gapirdi.
Navoiy jinoyatkorlarning taqdiri hamisha razil, sharmanda, mash'um bir ravishda bitajagini katta ishonch
bilan bayon qildi.



Badiuzzamon kirib, sulh shartlarini qabul etganini
bildirdi. Bu kundan boshlab har qanday dushmanlik
harakatlaridan voz kechishini shoirga qat'iy va'da etdi.
Ziyofatdan keyin shartnoma tuzilib, imzo chekildi.

Ikkinchi kun erta bilan Badiuzzamon oʻz lashkarini ko`chirishga boshlarkan, Navoiy Husayn Boyqaro
qarorgohiga sulh olib keldi. Sulh xabari bu yerda hammaning yuragini favqulodda quvonch bilan toʻldirdi.

Kechga yaqin shoir Hirotga kirdi. Yoʻl-yoʻlakay
butun xalq uni tabriklab, o`z muhabbati va minnatdorligini namoyish etdi.

Mana, «Unsiya». She'r va fikr oʻchogʻi. Olimlar,
shoirlar, rassomlar, naqqoshlar, cholg`“uchilarning
ilhom bulog£ʻi... Hirotning, butun Xurosonning,
Movarounnahrning koʻrki, iftixori, qalbi va vijdoni.
Yana doʻstlar, yaqinlar kelishib, shoirning muhabbati
bilan ruhlarini gullatib ketdilar.

Osmonning tiniq zangorisida toʻlin oy nur oʻtovini
tikkan. Sanoqsiz yulduzlarning muazzam, ulugʻvor
ohangida kecha jimgina pinakka ketgan. Yupqa oy
nuriga oʻralgan bogʻchalar kuzning salqin nafasidan
yengil titraydi. Xonalarda chiroqlar yoqigʻliq.
Mulozimlar, xizmatkor ahli, har vaqt boʻlib turadigan
mehmonlar, yaqinlar biron narsa bilan mashg'ullar.
Sohib Doro qalamni siyohdonga botirib, koʻzlarini
yumib, qofiya qidiradi. Xizmati va sadoqati bilan bu
dargohda soqolini oqartirgan Shayx Bahlul oʻz
xoʻjasining devonini oʻqiydi. Bir xonada shatranj
havaskorlari qizgʻin oʻyin bilan band. Bir xonada
hisob-kitobga epchil mulozimlar shoirning kundalik
xayri ehsonlari uchun sarf boʻlgan mablag`larini daftarga yozib, hisoblaydilar. Hovlida otboqar sodda xalq
qoʻshigʻini kuylab, asta kezadi.

Shoir oʻz xonasida tanho oʻtiradi. Nechundir umr
quyoshining shomga kirayotganini u keyingi vaqtlarda, yolgʻiz qolarkan, koʻproq oʻylay boshladi. Oʻlim
doʻstlarni bir-bir chaqirmoqda. Hasan Ardasher qani?
Pir Muammoiy, jonajon Muhammad Said pahlavon
qani? Jomiy qani? Bularni oʻylarkan, qalbida dard



mavjlanadi. Bu — oʻlimdan qoʻrqqanidan emas, balki
hali qilmoqchi boʻlgan ishlarning, yozilmagan mavzularning koʻpligidan... Soʻnggi yillarning tashvishlari,
iztiroblari, mehnat oltmishdan oshgan shoirni oyoqdan chalayozgan edi. U taqdirning rang-barang jilvalarini koʻrdi. Nash'asini ham, qaygʻusini ham ayni
donishmandona tur va qarash bilan kechirdi:

Gahi topdim falakdin notavonlig`,

Gahi ko'rdim zamondin komronlig`

Base isig“, sovuq ko'rdim zamonda,

Base achchig”, chuchuk totdim jahonda.

Shoir oʻz hayotida yaratgan ilmiy, madaniy muassasalarning yashashini, xayri ehsonlarning oʻzidan
keyin ham kattaroq miqyosda davom etishini orzu
qildi. Hozir uni «Vaqfnoma» yozish fikri egallab oldi.
Madrasalarning, «Shifoiya»ning, xonaqohning ta'minoti, talabalarning nafaqasi, mudarrislarning maoshi
uchun lozim mablagʻlar, muhtojlarga beriladigan
kiyim-kechak, bayramlarda xalqqa tortiladigan taomlar, yetim-esir, kambag`allarga kundalik xayr qozonlari
va boshqa in'omlar, ehsonlar uchun qancha qo`y,
qancha ho`kiz berish, halimga qancha bugʻdoy solish,
qancha botmon undan non yopish, qancha pud halvo,
qand-nabot va hokazo kerakligini batafsil koʻrsatgan
bir kitobcha — «Vaqfnoma» yozmoqqa qaror qildi.

Eekin oldin «Muhokamat ul-lug“atayn»ni bitirish
kerak. Ona tilida «Xamsa» yaratdi, «Chor devon»
yaratdi. Ulug“ fors shoirlari kabi, she'rning hamma
shakllarida qalamni jasur surdi. She'rning, turkiy sozning sadolari bilan oʻz tilining qudratini, husnini,
boyligini isbot qildi. Endi buni mantiq bilan, ilmiy
usulda isbot etish kerak. Butun Sharqqa dong chiqargan fors tili bilan xoʻrlangan ona tilini kurash maydoniga olib kirish kerak. Qani, qaysi pahlavon
toʻlaqonliroq ekan!

Shoir daricha yonida, shamga yaqin oʻtirib, qalamni qogʻozlar betida qitirlatdi. Ikki til — oʻzbek va
fors tillari — ikki pahlavon. Ular goh mantiqning
gurzisini ko`taradilar, goh husn va salobatlarini na


moyish qiladilar. Goh qoʻ`yinlaridan dur va gavharlarni hovuchlab-hovuchlab sochadilar, goh xush sadolikni ishga soladilar.

Bu ajoyib, bemisl kurashni tomosha qilgʻali Firdavsiydan boshlab mavlono Jomiyga qadar hamma
ulugʻ fors shoirlari kelgan edilar. Har qaysilari oʻz
obroʻlarining yuksak poyasida yarqirab oʻtirardilar.
Lekin ular tillarining kurashidan noxushlana boshladilar: fors pahlavoni qay boyligi bilan chiranmasin,
oʻzbek botiri uni qizartirib qoʻyadi!

Navoiyning qalam tutgan qoʻli toldi. U pahlavonlarning kurashiga qiziqsinib, uzoq oʻtirib qolganini
sezmadi. Keyin kurashning davomini ertaga qoldirib,
oʻrnidan turdi. Oʻz pahlavonining qudratiga ishongan,
uni qat'iy gʻalaba bilan olqishlab, kurash maydonidan
qoʻllarida koʻtarib, ardoqlagali kelgan ulugʻ azamat
fors shoirlari ranglari oʻchgan, allanechuk boʻshashgan bir holda koʻzdan gʻoyib boʻldilar. Ularning
orasida faqat marhum mavlono Jomiy oʻzbek
pahlavoniga ofarin oʻqib, uning yelkasini qoqdi.

Navoiy oʻrnidan turdi. Yuragida shodlik dengizi
chayqalardi: ona tilining gʻalabasi uning gʻalabasi,
uning suygan xalqining, tarixining g'alabasi edi. Shoir
shamni oʻchirdi. Hassani qoʻlga olib, yotoq uyga kirmoq uchun, uvushgan oyoqlari bilan asta-asta yurib,
tashqari chiqdi. Salqin toza havo yuzlariga yoqimli
erdi. Cheksizlikda muazzam ohang bilan oqqan yulduzlarning nafasi, bogʻchadagi daraxtlarning shitirlashi, yarim kechada ip yigirgan jafokash kampir
charxining «gʻ“uv-g“uvi», uzoqda karvon tevalari
qoʻngʻirogʻining vazmin ohangi — barchasi shoirning
koʻngliga bir xilda yaqin, tanish, ma'nodor tuyular,
barchasini u chuqur sevar edi...

O'ttiz yettinchi bob
Izgʻirinli ochiq kunda ertalab Sultonmurod tamom
bitgan qalin ogʻir kitobni — «Jome ul-funun»'ni shohi
ro“molga oʻrab, qoʻltiqqa oldi-da, uydan chiqdi.
' Fanlar toʻplami.


Tafakkur bilan uyqusiz kechirilgan sanoqsiz tunlarning mashaqqati, turli davrlarda, turli tillarda
minglarcha kitoblardagi odamzod fikrining yaratuvchi
aql bilan saralangan, mantiqning oʻtkir tigʻi bilan
tarashlangan qiymatdor gavharlari bu qalin kitobda
edi. Sultonmurodning avvalgi asarlari uning obroʻyiga
sabab boʻlgan esa, bu — uning gʻururi edi. Bu xazinani haqiqiy xazinadorga, maslahati, ilhomi, moddiy
ta'minoti bilan koʻmaklashgan Navoiyga taqdim
etmoq uchun olib bormoqda edi. Olim ishonch bilan
boshini koʻtargan, yuragida, bahor toshqinlariday,
kuylab oqqan shodlikning musiqiysi bilan yengillanib,
loy qotmagan yoʻllarda goʻyo uchgandek ketardi.

«Unsiya»ga kirish bilan olim bu dargohning mulozim va xizmatkor ahlining bo`zday oqargan jonsiz
yuzlarini, egilgan qadlarini koʻrib, oyoqlari yerga mixlangandek, qotib qoldi. Goʻyo kimdir bu odamlarni
oʻlim jazosiga buyurgan: ular hozir hayotdan koʻz
yummoq uchun oʻz navbatlarini kutib turadilar!

— Ne boʻldi? — soʻradi Sultonmurod anqayib.

— Mir janoblari xasta yotibdilar, — majolsiz ovoz
bilan javob berdi bir xizmatkor.

Tubsiz bir oʻpqinlikdan sakragandek, olimning
yuragi «shuv» etib ketdi. Navoiyning xonasiga yugurdi. Katta xonada Hirotning tib ilmida nodir odamlaridan boʻlgan oʻndan ortiq tabibni, Darveshalini, vazir
Xoʻja Afzalni, yana shoirning ba'zi yaqinlarini koʻrdi.
Xasta uyning toʻrida toʻshakda yotardi. Ustiga xitoyi
atlas koʻrpa tashlangan.

Sultonmurod oyoq uchida yurib, kitobni shoirning
tepasidagi tokchaga qoʻydi. Keyin xastaning par yostiqqa botgan boshiga go`yo sajda qilgan kabi, engashdi. Hayhot! Butun fikr olamining ifodasi bilan
boquvchi dono koʻzlar yumuq. Yuzda sezilar-sezilmas
iztirob. Sultonmurodning koʻzlaridan qizgʻin buloq
toshdi. Uzoq tikildi: «Ulug“ ustod, men qalamga
olgan kitobimni bitirdim!» — ko`proq engashib, dard
bilan gapirdi olim. Xastaning koʻzlari bir zumgina
majolsiz ochildi. Lablari qimirlab, nimadir soʻzladi.
Sultonmurod eshitmagan boʻlsa ham, koʻzlarining




ma'nosidan, lablarining harakatidan shoirning quvonganini bildi.

Xoʻja Afzal olimga yaqinlashib, unga taskin berishga tirishib, yupantiruvchi soʻzlar aytdi. Tabiblar oyoq
uchida dam eshikka chiqib, dam qaytib shivirlashib,
oʻzaro kengashar edilar. Aksari yana qon olishni
maslahat berardi. Kasali sakta'ni davolash uchun eski
yunon tabiblari va Abu Ali ibn Sinodan tortib bukungi tabiblar qo`llaydigan har bir chorani koʻrishga,
har bir doruni tayyorlab, tadbiq etishga gʻayrat qilishardi.

Sultonmurod tabiblarga kengash tariqida ba'zi
mulohazalarini soʻzlab, ularning ishiga xalaqit bermaslik uchun tashqari chiqdi; xonalardan biriga kirdi.
Bunda Osifiy, Suhayliy, Hofiz Yoriy, Mir Mirtoz,
Gʻiyosiddin Dehdor va hokazo shoir, olim, san'atkorlar namli, qizargan koʻzlarini oʻspirin Xondamirga
tikkan edilar. Sultonmurod bir chekkaga oʻtirdi.

— Hoqon sohibqironning istiqboliga chiqqan
odamlar, — hikoya qilardi koʻrganlarini Xondamir, —
Foryon rabotida qaror topdilar. Kechani bu yerda oʻtkazdik. Tong otganda, Navoiy hazratlari rabot devorlariga, eshiklariga musofirlar yozib ketgan har nav
yozuvlarni oʻ“qimoqqa boshladilar. Eng avval shoirning
koʻzlari shu qit'aga tushdi:

Dar in daqiqa bimondand jumlai hukamo,
Ki odamiy chi kunad boqazoi kun-fayakun,
Frugʻi nabz chi shud munharif zi junbishi asl,
Baloi ajz furu raft poi Aflotun,

Salohi tab'i chi sui fasod ro'y nihad,
Bimonad behuda dar dasti Bu Ali qonun.

— Alisher janoblari bu qit'ani ma'qulladilar. Men
buni shu onda yozib oldim. Bir oz fursatdan soʻng barchamiz Malikshoh rabotiga qarab yurdik. Ro`
' Birpasda sezgi va harakatning to`xtab qolishi.

Ma'nosi: Bunday nozik ishda, ya'ni qazo yetganda, barcha hukamo ojiz
qoldilarkim, odam tangri xohishi bilan bo`lgan qazoga qarshi nima qila oladi?
Qachonki, tomir charogʻi asl harakatdan oʻchib qolsa, Aflotunning ham oyogʻi ojizlik botqogʻiga botib qoladi. Tabiatning salomatligi buzuq tomonga qarab yuzlangach.
Abu Ali ibn Sino qonunlarining hammasi bekorchi boʻlib qoladi.




baro“dan sohibqironning mahofalari' koʻrindi. Shu
asnoda taqdir iqtizosi bilan Alisher janoblarining hollarida gʻarib tag'ayyur roʻy berdi. Xo`ja Shahobiddin
Abdulloni chaqirib: «Holimdan ogoh boʻ`lingiz,
ahvolim ogʻir», dedilar. Bir nafasdan soʻng otdan
tushdilar, ammo istiqbol uchun ilgari yurmoqdan ojiz
qoldilar. Darhol Xoʻja Shahobiddin bilan mavlono
Jaloliddin Qosim qoʻltiqladilar. Bu kasali sakta Mirni
takror harakat va soʻzlash qobiliyatidan mahrum qildi.
Koʻngillarda qayg'u joʻsh urdi. Aziz xastani mahofaga
yotqizib, Hirot sari yurdik, hakimlar yoʻlda qon
oldilar. Lekin foyda bermadi. Yarim kechada bu muborak manzilga yetib keldik... Ey voh, baqosiz falak!

Xondamir koʻz yoshini artib, jim bo`ldi.
Hammaning boshi bukik, koʻngli siniq edi. Xondamir
hikoyasidan keyin hech kim ogʻiz ochmadi. Hamma
dardli, ogʻir sukutga botdi.

Rangida qon qolmagan odamlar ustma-ust kelardi.
Tabiblar benihoyat gʻayrat koʻrsatar, yangi-yangilari
kelib, davolashga urinardilar.

Bu dard ilaki o'larmen maraz chu zohir emas,
Tabiblar bu baloga ne chora qilg'aylar?

Shoir oʻz kasali haqida toʻgʻri aytgan ekan shekilli,
kasal soat sayin ogʻirlashardi. Ertasi, yakshanba kuni,
tong chogʻida shoir hayot bilan vidolashdi.

Bukun — hijriy 906-yil, 12-jumodiloxir — tarixda
ulug“ motam kuni boʻldi. Butun Hirot hasrat bilan
uygʻondi. Qora xabar yuraklarga singdi, dardning
olovida koʻmir boʻlib yondi. Hamma oʻz boshida
oʻlim koʻlkasini sezar, iqror qilar, lekin ulugʻ shoir
uchun buni hatto faraz etishga ham botinmas edi
shekilli! Har bir hirotlik yolgʻiz o“z yuragida emas,
butun shaharda, butun mamlakatda qandaydir ezuvchi
boʻshliq sezardi. Goʻyo hayotga ruh bagʻishlagan,
narsalarga ma'no bergan nimadir gʻoyib boʻldi. Katta
bogʻlar, xiyobonlar, madrasalar, jomelar, maydonlar,
koʻchalar xalq bilan lim-lim. Lekin butun shahar qan
' Podshohning aravasi ma'nosida.




daydir boʻsh va oʻksiz... Qarilarning koʻrkam 50401аridan tomchilar yumalaydi. Go`daklar favqulodda jiddiylashgan. Ular sovuq havoda burunlaridan koʻra,
koʻproq yeng uchi bilan koʻzlarini artadilar. O`z tarixida ne-ne ulug“ zotlarni ko`mgan Hirot hech vaqt,
hech qaysi motamda, bukungi motamdagidek, qayg'u
girdobida chirpinmagan.

«Unsiya»ning ichi lim-lim odam. Yuzlab olim,
yuzlab shoir, yuzlab san'atkor, shayxlar, sadrlar,
mansabdorlar, hunarmandlar, dehqonlar kirib, shoir
bilan vidolashar, hoʻngrab-hoʻngrab chiqardilar.
Ulardan keyin yana yangi toʻlqin oqardi...

Darveshalini dard bukib qoʻygan. Qadrdon mulozimlar Shayx Bahlul, Sohib Doro, Mahmud Toybodiy va boshqalar esa hushdan ayrilganlar. Ayriliq,
muhabbat, koʻz yoshi toʻgʻrisida sayragan shoirlar bu
soʻzlarning haqiqiy, ulugʻ“ ma'nosiga endi yetganlar.

Mana, Behzod. Shoirning, oʻz ustozining boshida
uning yigʻisi, o`lmas asarlari kabi, chuqur, ma'nodor.
Mana, kechagi sodda bahodir, doʻlvor yigit — bukun
ming navkarning boshligʻi Arslonqul. U bulutday
oʻkirib yigʻlaydi. Shoirlar bilan bir qatorda qahrli jangovar beklar yig`laydi...

Erkaklardan boʻshalgan xonaga ayollar kira boshladi. Yuzlab saroy xonimlari yigʻlab kelishdi. Bulardan
soʻng kelgan yuzlab xalq ayollari — qizlar, kelinlar,
kampirlar — tim qora kiyinib, faryod bilan havoni zirillatdilar.

Sultonmurod sokin, ulugʻvor yotgan ulugʻ oʻlikni
soʻng dafa quchoqlab chiqarkan, dahlizda xotinlar
orasida Dildorga koʻzi tushdi — timqora koʻylak, nozik
qoshlariga qadar tushgan timqora roʻmol. Qora, shahlo
koʻzlaridan duv-duv yosh quyuladi. Sultonmurod og£ir
xoʻrsindi, go`yo ichida bir olov tutaqdi: «Yigʻlang,
singlim, yig'lang! Bukun butun bir umr uchun toʻyib
yig'lamagan ko`zlar abadiyan koʻr boʻlur!» dedi
Dildorga u. «Oh, taqsirjon, yigʻi kuchsiz. Kuymoq, kul
boʻlmoq kerak!» dedi Dildor boʻgʻilgan ovoz bilan.

Shoirlar, she'r havaskorlari, olimlar, hatto tabiblarga qadar, qaygʻ“uni, Navoiyga bo“lgan muhabbatla



rini she'rga quymoqqa boshladilar. Ikki, toʻrt, olti,
sakkiz misralari ta'rixlar sanoqsiz paydo boʻla boshladi. Parcha-parcha qogʻozlar qoʻldan-qoʻlga oʻtib,
ko`chirilib, yangi ilhomlarni toʻlqinlantirdi. Har bir
soʻzidan yigʻi, faryod koʻtarilgan, qayg'u barq urgan
ajoyib marsiyalar yaratildi. Shoirning motamini she'r
gullari bezadi.

Shohilarga oʻralgan tobutni shoir doʻstlari, jangovar beklar, Hirotning a'yon va akobirlari koʻtarib
chiqdilar. Xalqning faryodi koʻkni titratdi. Ulug“
motamga beparvo qolishni istamagandek, osmondan
bulutlar ham duv-duv tomchilar quydilar... Tobut xalq
dengizi ustida chayqalib, minglarcha qo`llarda uzatilib, «Unsiya»dan birpasda uzoqlashib ketdi. Har kim
bu tobutga, jilla bo`lmasa, barmoq uchini tegizib qolishni baxt, insoniy burch deb bilar edi.

Oʻn minglarcha qoʻldan oʻtgan tobut Iydgohda
toʻxtadi. Motam marosimiga muvofiq, dabdaba bilan
Husayn Boyqaro hozir boʻldi. Bu yerda janoza oʻqildi.
Tobut yana xalq toʻlqini ustida suzdi. Shoirni, oʻzi soldirgan go`zal binolardan biri — Jomeda, abadiy qarori
uchun ilgaridan yasab qoʻygan maskaniga yotqizdilar... Ulug“ qabrning ustida Hirot yigʻladi. Jomening
azamat peshtoqlari, samo kabi gumbazlari iztirobli
sadolardan titrardi.

Oqshomdagina koʻchalarda, bogʻ va maydonlarda
odam toʻlqini siyraklandi. Sultonmurod va Arslonqul
boshlarini quyi solib, xiyobon boʻylab, asta ketardilar.
Quyosh olovlangan bulutlarga botib, ufqqa shoʻng'ir
edi. Xiyobon oxirida Sultonmurod xoʻshlashmoq
uchun toʻxtadi. Qizarib shishgan koʻzlari bilan Arslonqulga qaradi.

— Aziz otamizning fikrini, yoʻlini himoya qilmoq
uchun, — dedi Sultonmurod boʻgʻiq va hazin ovoz
bilan, — qilichingizni mahkam tuting, bahodir!

— Men tigʻim bilan, — qilichining sopini qisib,
dedi Arslonqul, — siz oʻz ilmingiz bilan xalqqa, yurtga xizmat qilaylik!

Olim bilan botirning qoʻllari sevgi-sadoqatning
kuchi va samimiyligi bilan mahkam birlashdi.




OYBEKNING SHOH ASARI

Insoniyat tarixida shunday porloq siymolar borki, ular toʻgʻrisida asar
yozish baxti har kimga ham nasib etavermaydi.

Alisher Navoiydan keyin kechgan besh asr ichida buyuk oʻzbek shoiri
haqida Oybekdek roman yozish huquqini qozongan boshqa birorta yozuvchi boʻlmasa kerak. Ehtimol, parvardigor Navoiyni — bu buyuk dahoni
oradan besh yuz yil oʻtgach, yangitdan kashf etib, oʻzbek xalqiga va
umumjahon madaniyatiga barhayot insondek qaytarish uchun Oybekni
yaratgandir.

Oybek singari komil insonlar haqida «tugʻildi» soʻzini qoʻllash —
ularni inson va ijodkor sifatida toʻla anglamaslik; zero, bunday nurli siymolarni parvardigor oʻzining xush soatlarida ijod qiladi, yaratadi.

Navoiy va Oybek... Bu ikki insonni besh asrlik davr daryosi bir-biridan ajratib turibdi. Lekin Oybek umr boʻyi davom etgan ijodiy mehnati
tufayli u bilan yonma-yon turish, u sochgan nurlarni oʻziga yigʻib-jamlab,
soʻng aks ettirish baxtiga musharraf bo“lgan. Oybek butun umri davomida
ana shu besh asrlik daryoni suzib o`tib, Navoiy yashagan sohilga yaqinlashib borgan.

Odatda togʻ“kezar oʻzining mashaqqatli yoʻlini yaqin choʻqqilarni zabt
etishdan boshlaydi. Xuddi shunga oʻxshash yozuvchi ham ijod yoʻlini tanish kishilar, qadrdon joylar va oʻzi guvoh boʻlgan voqealarni tasvir etish
bilan adabiyotga kirib keladi. Oybek adabiyot maydonida tetapoya qilgan
kezlarda Navoiy choʻqqisi qalin qor qatlamlari orasidan maftunkor qirralarini bugungidek koʻrsatmas, quyosh ham bu choʻqqining gavhar toshlariga urilib, harir nurlarini oʻzgacha bir joziba bilan taratmas edi. Lekin
oʻsha vaqtdayoq Oybek bu cho`qqi sari sekin-asta, ammo aniq maqsad
bilan yaqinlashib bordi; undan turli davrlar va mafkuralar qoldirgan qor
qatlamlarini kurab tashlab, uning muazzam boʻy-bastini porlatib yubordi.

Navoiy va uning ijodini oʻrganish bugun kimlargadir Oybekka qadar
boshlangan yumush boʻlib koʻrinishi mumkin. Darhaqiqat, ustoz Oybekka
qadar ham mumtoz shoirlar Navoiy asarlaridan saboq olib, uning ijodiy
«sir»lariga oshno boʻlishga intilganlar; navoiyxonlar ulug“ shoir asarlariga
mehr tuyib, ular magʻzini chaqmoqchi boʻlganlar va shundan bir olam
zavq-shavq olganlar. XX asrning 20-yillariga kelib esa, Navoiy yashagan
davrni, Navoiy hayoti va ijodini ilmiy asosda oʻrganish ishlari boshlandi.
Shu davrda kimlardir Navoiy haqida dastlabki maqolalarini yozdilar. Koʻp
oʻtmay, bu dastlabki, oz sonli navoiyshunoslar safiga Oybek ham kirib
keldi va navoiyshunoslik u tufayli oʻzbek fani va madaniyatining moʻ'tabar
bir sohasiga aylandi.

Xullas, Navoiy bugun oʻzbek xalqi uchun milliy iftixor manbaiga,
adabiy, madaniy va ma'rifiy kamolot timsoliga aylangan, xalqimiz ulug`
bobokalonning bebaho merosiga oshno boʻlib, uning nomini sevib e'zozlar
ekan, bunda, zamondoshlarimiz orasida, birinchi navbatda, mavlono
Oybekning xizmatlari beqiyosdir.




Oybek ilk bor Navoiy nomini «eski maktab»da eshitdi. Shunda
Navoiy she'riyati gulshanidan esgan ufor butun umrga uning dimogʻida
qoldi. Soʻng, ulg“aygani sari, bu sehrli olamning, quyosh galaktikasi singari, turli rangdagi sayyoralardan iborat ekanligini sezdi va bu har bir
«sayyora»ni alohida-alohida kashf etish, shundan keyingina ularni oʻzaro
aloqada oʻrganish kerakligini tushundi. Nihoyat, bu «galaktika»ni yaratgan
va idora qilayotgan dahoning hayotini va u yashagan davrni o'rganishga
kirishdi.

Hozir Oybek uy-muzeyida «Navoiy haqidagi ilmiy ishlarga tayyorgarlik», «Sharq hayoti va adabiyotiga oid tadqiqotlar ustidagi ish» deb
sarlavhalangan bir necha daftar saqlanadi. Agar bu daftarlarni varaqlasangiz, yosh Oybekning «Zafarnoma» (Yazdiy), «Rashahot ayn ul-hayot»
(Koshifiy), «Nuzhat ul-qulub» (Qazviniy), «Matlab ut-tolibin»
(Muhammad Tolib) singari adabiy-badiiy va esse tarzidagi asarlardan tortib, ibn Batuta, Klavixo, Abdurazzoq Samarqandiy, Vosifiy, Mirxond,
Bobur, Xondamir, Bartold kabi olim va sayyohlarning ilmiy-tarixiy asarlari
va kundaliklariga qadar boʻlgan ulkan adabiyotni sinchkovlik bilan oʻrganganiga ishonch hosil qilamiz. Ana shu manbalardan misqollab terilgan
katta va kichik ma'lumotlar o`zaro birlashib, uning shuurida, xayolida
Navoiy siymosini yaratdi, bu siymoni qurshagan tarixiy muhit ham
Oybekning ko`z oʻngida haqiqiy va jonli qirralar kasb etdi. Adib shu tarzda tirik Navoiyni yorqin tasavvur qila oladigan, uning Hirot boʻylab
doʻstlari qurshovida harakat etayotganini «koʻradigan», goh mayin, goh
qahrli, ammo hamisha salobatli ovozini «eshitadigan» boʻldi.

«Navoiy she'riyati va Navoiy obrazi, hamisha kuchli bir quyosh kabi,
koʻnglimni tortar edi, — deb yozgan edi Oybek «Navoiy» romanini qanday yozdim?» degan maqolasida. — Oʻz asarlarimda shoir Navoiy obrazini yaratishga zoʻr mayl, orzu-istagim bor edi.

Taxminan 1936—1937-yillar kichik poema — «Navoiy»ni yozdim.
Lekin bu mashq Navoiy obrazini yaratishda chizilgan faqat bir eskiz edi.
Keyin 1942-yil buyuk polotnoga oʻtib, «Navoiy» romanini yozdim. Buning
uchun, albatta, Navoiyning barcha asarlari, Navoiy yashagan davrning tarixi, u davrning sotsial qiyofasi, u davr jamiyatining xarakteri, urf-odati,
xulq-atvori bilan tanishishga toʻg'ri keldi. Koʻp tarixiy faktlar, materiallarni
yigʻdim, ularni tahlil etib, magʻzini chaqish uchun chuqur his etishga,
oʻylashga boshladim. Bu ishga shu qadar g`arq boʻlgan edimki, romanning
ish plani qog`ozda yoʻq edi. U mening koʻnglimda, yodimda edi, butun
borlig'imni band etgan edi. Yursam-tursam hamisha Navoiyni oʻylar edim.
Uning ma'nodor, aqlli koʻzlari, xushfe'l, rahmdil, olijanob qiyofasi, asl,
pok, ulugʻ qalbini his etardim, koʻz oʻngimda koʻrardim...»

Bundan besh yuz yil ilgari yashab oʻtgan insonni bunday aniq va
yaqqol «koʻrish» uchun uzoq yillar mobaynida tarixiy davrni, Navoiy hayoti va ijodini o'rganishning o`zigina kifoya qilmaydi. Buning uchun yana
yozuvchi oʻz qalbining «antennalari»ni oʻsha davrga, muhitga, oʻz xayolini zabt etgan oʻsha siymoga sozlay olishi, uning nafasini tuyishi ham
lozim. Shundagina olis asrlarda roʻy bergan voqealar g'ayritabiiy bir
kuch — san'at yordamida, Oybek singari yozuvchilar tufayli, bizning koʻz
oldimizda butun jozibasi bilan gavdalanadi.

Navoiy, Oybek nazdida, asl, pok, ulug“ qalbli inson. XV asrdagi
Xurosonnigina emas, balki butun oʻzbek xalqi tarixini quyosh kabi yoritib
turuvchi daho. U o“z zamoni va zamondoshlaridan bir necha asrlarga
ilg“orlab ketgan va ularni kelajak sari, adolatli, ma'rifatli, saodatli zamonlar sari yetaklagan siymo. Biz quyoshning bolalik kezlarini bilmaganimiz




va tasavvur etmaganimiz kabi, Oybek ham roman yozilgan vaqtda
Navoiyning bolalik va yigitlik fasliga nazar tashlashni oʻziga munosib
koʻrmadi. Shuning uchun ham u Navoiy siymosini asar sahifalariga bir oz
keyin, kitobxon Sultonmurod va Zayniddinlar bilan birga uni sogʻina boshlagan paytda, tantanali ravishda olib kiradi. Bu, nazariy kitoblarda qayd
etilmagan badiiy priyomdir. Yozuvchi shu priyom vositasida Navoiyni
kitobxon nazarida koʻtarmoqchi va asar boshidanoq shoirning qasddan ideallashtirilgan siymosiga uni koʻniktirmoqchi boʻladi.

Shubhasiz, bu bejiz emas.

Masala shundaki, oʻzbek xalqining qadimgi davrdan shu paytgacha
kechgan tarixiga nazar tashlasak, Yassaviy, Beruniy, Forobiy, al-Xorazmiy,
at-Termiziy, Naqshband singari oʻnlab farzandlari koʻz oldimizdan birmabir oʻtadi. Ularning har biri jahon ilm-fani, adabiy-badiiy va diniy
madaniyati tarixida bir umrga qolgan siymolardir. Ammo Alisher Navoiy
mutlaqo oʻzgacha hodisa.

Agar avvalgi siymolar bilan ular yashagan tarixiy sharoitni oʻzaro
qiyoslasak, ular oʻrtasidagi dahshatli ziddiyat alangasi hozir ham olisdan,
asrlar osha ko`ringandek boʻladi. Navoiy bilan u yashagan tarixiy davr
oʻrtasida ham ma'lum ziddiyatni yoʻq, deb boʻlmaydi. Ammo uni shu
davrda tarix sahnasiga chiqqan temuriylar yaratgan. Agar Navoiy bir asr
oldin yo keyin yashaganida, temuriylar davrida oliy nuqtasiga erishgan
oʻzbek davlatchiligi, ilm-fani va madaniyatining hozirgidek buyuk tajassumi bo`lmasligi mumkin edi. U temuriylar davrining farzandi sifatida tarixiy voqelikka ulkan vazifalar nuqtai nazaridan qaray bildi: Amir Temur
va boshqa temuriyzodalar bajarishi mumkin boʻlmagan ishni amalga oshirdi — turkiy tilning adabiy til sifatida shakllanishi va fors tili bilan dahshatli
raqobatda omon qolishi va hatto gʻolib chiqishida mislsiz darajada katta
rol oʻynadi; oʻzbek xalqining yangi adabiyotiga asos solib, uning jahondagi yuksak madaniyatli xalqlar qatoridan oʻrin olishiga bebaho hissa
qoʻshdi; donishmand inson va mutafakkir shoir sifatida davlat ishlariga
aralashib, mamlakatni obod va farovon qilish, adolatli davlat tuzumini
barpo etish uchun kurashdi.

Navoiy shu va boshqa jihatlari bilan Yassaviydan ham, Beruniydan
ham, Ulugʻ“bekdan ham keskin ajralib turadi.

Oybek ana shunday buyuk tarixiy shaxs obrazini yaratishni oʻziga
maqsad qilib oldi va bunga, shak-shubhasiz erishdi.

Roman ustidagi ish 1940-yilda boshlangan. Bu davrda adib dastlabki
yirik nasriy asari — «Qutlugʻ qon» romanini endigina yozib tugatgan edi.
Safsataboz tanqidchilar va ularning homiylari tomonidan «yoʻlovchi shoirlar» jumlasiga mansub etilgan Oybek bu asarida ana shu xunuk yorliqdan
xalos boʻlish niyatida Yoʻlchini — oddiy xalq vakilini bosh qahramon
sifatida tasvirlagan edi. Lekin u asar ustida ishlab, Yo`lchi obrazining ichichiga kirib borar ekan, uning oʻz xalqini nurli manzillar sari yetaklay
olmasligiga amin boʻldi; xalq bunday gʻarib va uzoqni koʻra bilmaydigan
rahnamolarga muhtoj emasligini tushundi. Shu davrda Oʻzbekistonda
hukm surgan tarixiy vaziyat ham, qariyb romanda tasvirlanganidek, mujmal va noxush edi: oʻlkani Yoʻlchi singari katta bilim va tajribaga ega
boʻlmagan kishilar — yo`qsil sinf vakillari boshqarmoqda edilar.

Oybek ikkinchi romaniga Yo`lchining har tomonlama aksi boʻlgan
shaxsni — donishmand inson, buyuk shoir va zabardast davlat arbobini
bosh qahramon qilib tanladi. Ikkinchi jahon urushi boshlanganidan keyin
chinakam dohiylar, sarkardalar, turli sohalarning sardorlariga ehtiyoj
kuchaygan bir mahalda Oybek tanlagan yoʻlning toʻgʻriligi ayon boʻldi.




Shuning uchun — davr «Navoiy» romanining tezroq yozib tugallanishini
taqozo etganligi uchun ham adib 1942-yili — urushning eng qizg'in pal
lasida asar ustida ayniqsa katta zavq va ilhom bilan ishladi.

Agar yo'lingiz adib yashagan manzilga — Oybek uy-muzeyiga tushsa,
undagi kichik, ammo shinamgina bir xonaga ham kiring. Oybek 1942-yilning qahraton qishida, kerosin lampaning xira shu'lasida, qishki liboslarga
burkangan holda oʻtirib, shu yerda «Navoiy» romanini yozib tugatgan.
Adibning maskovlik rus birodari shoir Nikolay Tixonov har safar
Toshkentga kelganida, shu «Sharq xonasi»ni ziyorat qilishni sevgan va yordoʻstlariga Oybekning shu xonada, xontaxta atrofida koʻrpachada oʻtirib,
ijod qilganini zavq-shavq bilan soʻylab bergan.

Oybek 1940-yili Ishchilar shaharchasidagi uyini ovrupo uslubida qura
boshlagan esa-da, unda kichik bir hujraning ham bo`lishini istadi. U olis
va yaqin ajdodlari singari, shu hujrada oʻtirib, mutolaa qildi, asarlar yozdi.
Xontaxta ustidagi kerosin lampaning gʻira-shira nurida XV asrda yashab
oʻtgan qahramonlarini koʻrgandek va ular bilan suhbat qurgandek boʻldi.
Shu uydagi ota-bobolardan qolgan ko`hna asbob va anjomlar orqali ajdodlarining hayot tarzini koʻz oldiga keltirdi. Eski Toshkentning egri-bugri
koʻchalaridan oʻtib, yor-doʻstlarining naqshin eshiklaridagi temir halqalar
yo` zulfinlarni qoqqanida, Hirotning sershovqin hayotini yanada aniq
tasavvur etdi.

Roman yozilgan kezlarda sobiq sovetlar mamlakatining dushman
bosib olgan shaharlaridan koʻplab yozuvchilar, san'atkorlar, olimlar
Oʻzbekistonga koʻchirib keltirilgan edi. Shulardan biri Aleksandr Deych
boʻlib, u tez orada Oybek bilan doʻstlashib olgan. U TASS muxbiri sifatida xizmat qilish bilangina kifoyalanmay, shu yillarda o'zbek madaniyati
tarixi bilan ham qiziqib, Oybek yordamida bu tarixning munavvar timsoli
Alisher Navoiyga hurmat va muhabbat tuygan. Va ular birgalikda Navoiy
haqida rus tilida ilmiy-tanqidiy risola yozganlar. Oybek Deychni Navoiy
muhitiga olib kirish istagida Eski shahardagi Odam atodan qolgan
koʻchalarni aylantirib, koʻrinishi, yurish-turishi, hayot tarzi Navoiy zamondoshlarini eslatishi mumkin boʻlgan kishilar bilan oshno etgan.

Kunlarning birida bu ikki ogʻayni hozir metroning «Hamid Olimjon»
bekati joylashgan yerda ketar ekanlar, Oybek olisdan antiqa qiyofali
odamni uchratib qoladi; yugura borib, u bilan soʻrashadi va suhbatlashib
qaytadi. Ma'lum boʻlishicha, bu kishi Oybekning uzoq tanishlaridan biri
ekan. Tasodifiy uchrashuvdan mutaassir boʻlgan adib Deychga: «Ana shu
kishidan men romanimdagi biror navkar yo hatto bekning siyratini
chizishim mumkin», deydi.

Nazarimda, A. Deych orqali bizga yetib kelgan bu xotira ham
Oybekning roman ustida olib borgan koʻp qatlamli, murakkab va zavqlishavqli ishini bir qadar yoritib turadi.

Hozirgina romanni o`qib tugatgan kitobxonga u haqda boshqa biror
soʻz aytish oʻrinsizdir.

Oybek tarixning murakkab davrlaridan birida yashadi. Umuman, tarixda nomurakkab davrlar boʻlmaydi. Har bir asr, har bir ijtimoiy tuzum
oʻziga yarasha mushkul va chigal davrlardan iborat. Lekin, shunga qaramay, Oybek va uning qalamkash doʻstlari yashagan davrni boshqa biror
tarixiy muddat bilan aslo qiyoslab bo`lmaydi. Kommunistlar partiyasi bu
davrda jamiyatni harakatga keltiruvchi yagona kuchga aylanib, talaygina
xayrli ishlarni amalga oshirdi. Sovetlar davrida roʻy bergan yaxshi ishlar
dan biri xalqni yoppasiga ma'rifatlashtirish jarayonidir; maktab va dorilfununlar, gazeta va jurnallar, adabiyot va san'atga shu davrda katta e'tibor



berildi; partiya va hukumat bu borada sarmoyani sira ham ayamadi. Lekin,
shu bilan birga, xalqning aql-zakovati, or-nomusi va iftixori bo'lgan kishilarni qirib tashladi; qatagʻon degan ajal tegirmonini oʻylab topdi; xalq ustida uzluksiz tajribalar oʻtkazdi; tarixni sinfiy va partiyaviy nuqtai nazardan
talqin qilish, asosiy e'tiborni sovet voqeligiga qaratishni yozuvchilar oldiga
vazifa qilib qoʻydi; sovet voqeligini tasvirlash esa partiya olib borgan har
qanday siyosatni, amalga oshirgan barcha tadbirlarni yoqlashni, olqishlashni, sharaflashni anglatar edi. Oybek ham oʻzbek adabiyotining yirik
arbobi sifatida, jumhuriyat Yozuvchilar uyushmasining rahbari va SSSR
Oliy Sovetining deputati sifatida partiya da'vatiga «labbay» deb javob
berishi lozim edi. 1937 va 1952-yillarda tikilgan dorlardan arang omon qolgan Oybek oʻz ijodiy hayotida sovet jamiyatini idora qilgan qudratli kuchlar bilan hisoblashishga majbur boʻldi. Shuning uchun ham u, xususan,
urushdan keyingi yillarda «qizil» she'rlar yozishga, «Oltin vodiydan
shabadalar» va «Nur qidirib» singari badiiy jihatdan pishib yetilmagan asarlar yozishga majbur boʻldi.

Ana shunday tarixiy-madaniy sharoitda unga chinakam ilhom bergan,
uning ijod bulogʻini joʻshtirib yuborgan mavzu Navoiy mavzui edi.

Oybekning ulug“ shoirga bagʻishlangan ilk asari — «Navoiy» dostoni
1937-yili Moskvada yozilgan. Oʻzbek san'ati oʻnkunligi sobiq sovetlar
mamlakatining poytaxtida «Ienincha-stalincha milliy siyosatning tantanasi»
sifatida oʻtayotgan, boshqa qalamkash birodarlari shu tantanadan sarxush
boʻlib, teatr va konsert zallarini, restoranlarni obod qilib yurgan kezlarda
Oybek mehmonxonadan chiqmay, shu asarni yozgan.

Keyinchalik «Navoiy» dostoni qoʻlingizdagi roman uchun xamirturush boʻlib xizmat qildi.

1941-yilda nishonlanishi moʻljallangan Navoiyning 500 yillik yubileyi
urush tufayli yetti yilga kechiktirildi. 1948-yilda bu qutlug" sana oʻzbek
xalqining milliy bayrami sifatida tarixda birinchi marta nishonlanganida,
yubileyning katta; zalvorli yuki Oybekning zimmasiga tushdi. U ulugʻ
salafiga bo'lgan hurmat va muhabbatini yana bir karra go`zal bir shaklda
ifoda qildi.

50-yillarning oʻrtalariga kelib, mustabid Stalinning vafotidan keyin
sovet jamiyatida yangi hayot shabadalari esa boshladi. Bu hali istiqlol
shabadasi emas, balki kommunistlar bunyod etgan jamiyatda turib ham
erkin yashash, erkin ijod etish mumkin degan umidning, orzuning muattar shabadalari edi. Shu shabadadan xushnud boʻlgan Oybek yana XV
asrga qanot qoqib uchdi. Yana tarixiy asarlarni titishga kirishdi. U oʻzidagi ana shu zavqbaxsh va latif holatni bir ruboiysida tasvirlab, bunday yozdi:

Tarix so'qmoqlari izimdan cho tir,

Har bir xok shivirlar: «Bir lahza o'tir!..»
«Qushlar tili» piri — yurakda tilak,
Izlaymen marvarid — qo'limda elak.

Oybekning 60-yillarda, qoʻlda elak bilan, tarix soʻqmoqlari bo`ylab qilgan «kezindi»larining samarasi sifatida «Bola Alisher» («Alisherning bolaligi») qissasi hamda «Guli va Navoiy» dostoni maydonga keldi. 30—40-yillarda yozilgan maqolalardan tarkib topgan «Navoiy gulshani» va «Alisher
Navoi» (rus tilida, A. I. Deych bilan hamkorlikda) kitoblari chop etildi.
Agar 1968-yilda olimning sovuq qoʻllari Oybekni oʻz bag'riga tortmaganida, u Amir Temur va Bobur haqidagi ikki dostonini tugatib, yurak qatlarida yotgan azaliy orzusi «Amir Temur» romanini ham yozishga kirishgan
boʻlardi.



Afsuslar boʻlsinki, ulug" ijodkorga ajratilgan umr bu xayrli шуайагning ro'yobga chiqishiga imkon bermadi. Ammo shunga qaramay,
Oybekning Alisher Navoiy hazratlarini har bir o'zbekning dil-diliga yaqinlashtirishga qaratilgan ijodiy mehnatni amalga oshirdiki, bu uning buyuk
jasoratidir.

Har bir yozuvchi milliydir. Har bir milliy yozuvchi o`z xalqi tarixining yilnomachisidir. Lekin shu bilan birga har bir yozuvchi oʻz xalqi hayotiga murojaat qilganida, tabiatiga, qalbining nozik pardalariga yaqin
kishini qahramon qilib saylaydi. Don-Juan haqidagi asarni ingliz adabiyotida Bayron, rus adabiyotida Pushkinning yozishi bejiz emas. Karamazovlarning ruhiy iztiroblari va fojiasini Dostoyevskiydan boʻlak biror
yozuvchi shu koʻlamda, shunday mahorat bilan ochib bera olmagan. Agar
o`zbek adabiyotiga murojaat etadigan boʻlsak, hech kim qori Ishkamba
obrazini S. Ayniydek yarata olmasligi aniq. G'afur G'ulomning Shum bola
obrazini qoyilmaqom qilib tasvirlaganida ham tasodifiylik yoʻq. Xuddi
shunday qarashlar bilan yondoshsak, Navoiy Oybekning insoniy tabiati va
o`ziga xos porloq iste'dodiga har tomonlama uyg`un siymodir.

«Navoiy» romani o`zbek va rus tillarida bir necha marotaba nashr etilgan. Asar oʻz vaqtida qozoq, turkman, ukrain, eston, latish, chex, slovak,
fransuz va boshqa tillarga tarjima qilinib, jahon xalqlari orasida keng tarqalgan. Shu kunlarda asar xitoy tilida ham nashr etildi. Ana shu turli millatlarga mansub kitobxonlar ommasi asarni qizg`in va samimiy kutib oldi.
Ulardan biri — arman oʻquvchisi esa adibga qalb soʻzlari bilan murojaat
etib, «Nazarimda, Siz katta muhabbat bilan tasvirlaganingiz Navoiy siymosiga ruhan juda yaqin boʻlsangiz kerak. Aks holda, buyuk oʻzbek shoiri
siymosini bu qadar yorqin va goʻzal yarata olmagan boʻlardingiz», deb yozgan edi. Kitobxonning bu soʻzlarida katta haqiqat bor.

Asar tarixiga oid yana bir ajoyib voqeani ham eslagim keladi:

Ma'lumki, Ikkinchi jahon urushi maydonlarida, noilojlik orqasida,
dushman qo`liga asir tushgan jangchilar sotqin deb hisoblangan. Ular
dushman changalidan ozod qilinishlari bilanoq mamlakat ichkarisidagi
lagerlarga joʻnatilgan. Peshonasida shunday koʻrgilik yozilgan bir guruh
oʻzbek jangchilarining baxtiga, ularning birida Oybekning «Navoiy»
romani boʻlgan. Shu asar, unda tasvir etilgan voqealar, unda olg`a surilgan
hikmatli fikrlar bu baxtsiz jangchilarning it azobida kechgan hayotlarini
yorituvchi, ulardan o`n besh kuni yorug“ boʻlgan «adolatli erta»ga umid
uyg`otuvchi birdan-bir dono maslahatchi, najot yoʻlini koʻrsatuvchi
qiblanoma boʻlgan.

Bugun mana shu asarning yaratilganiga oltmish yildan oshdi. U shuncha vaqtdan beri yangi va yangi avlodlarni buyuk bobokalonimiz Alisher
Navoiy hazratlari bilan tanishtirib, ular qalbiga ezgulik, go`zallik va ma'rifat urugʻlarini sepib kelmoqda. Umid qilamanki, u oʻzining bu xayrli ishini hali uzoq davrlar mobaynida sharaf bilan davom ettiradi.

Sovet davrining mashhur shoiri Mayakovskiy «Toʻyona» degan she'rida o`zining kelajakda Pushkin bilan yonma-yon turishiga ishonch bildirgan
edi. Bugunning oʻzidayoq bu ishonch piyolasi kommunizmning xarobalari
ostida chil-chil boʻlib sindi. Ammo kamina Oybekning suyuk Navoiy bilan
hozir va kelajakda inoq yashashlariga astoydil umidvorman.

Naim KARIMOV,
filologiya fanlari doktori, professor.



«Asr oshgan asarlar»

OYBEK

NAVOIY

Roman

Toshkent
«Sharq» nashriyot-matbaa
aksiyadorlik kompaniyasi

Bosh tahririyati
2004

Muharrirlar: M.Sa'diy, D.Ismoilova
Musavvir: M.Samoylov
Texnik muharrir: R. Boboxonova
Sahifalovchi: L.Batseva
Musahhihlar: Yu.Bizaatova, Sh.Xurramova

Terishga berildi 18.03.2003. Bosishga ruxsat etildi 15.05.2003. Bichimi
84x108 '/32. «Tayms» garniturasi. Ofset bosma. Shartli bosma tabogʻi 26,8.
Nashriyot hisob tabog'i 23,5. Adadi 10.000 nusxa. Buyurtma Ne 4733.
Bahosi shartnoma asosida.

«Sharq» nashriyot-matbaa

aksiyadorlik kompaniyasi bosmaxonasi,


