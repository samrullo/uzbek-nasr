 

Ҳожиакбар Ислом Шайх

 

Мистик-фантастик қисса

Иттифоқо хизмат юзасидан сафарга борадиган бўлиб қолдим. Вазиримиз фалон вилоят ҳокимлигида бўлиб, турли муҳим ишларни бажариб келишим лозимлигини айтди.

Хизмат машинамизни бир кун ўбдон шайлаб-созлаб, эртасига наҳорда йўлга отландик.
Ҳайдовчи Шукрулло исмли қирқ ёшлардаги миқтидан келган хушрўй йигит бундай сафарларни жуда хуш кўрар, чунки илгари у улкан рефрижератор машиналарида узоқ йиллар
ишлаган бўлиб, собиқ иттифокдаги кўп йирик шаҳарларни кезиб чиққан, ярим умри йўлда
ўтган эди. Шунинг учунми, навбатдаги сафар тараддудидан хабар топиши биланоқ кўзлари
чақнаб кетар, кафтларини бир-бирига ишқаб: Эҳ, яна бир ҳангомалашадиган бўлибмизда — деб қўяр эди. Ҳангома учун эса, унда мавзу тўлиб-тошиб ётар, олис йўлларда
кўрган-кечирганларини ҳикоя қилишга тушиб кетса, вақт ўтганини сезмай қоларди киши.

Бу гал ҳам шундай бўлди. Тошкент — Самарқанд — Бухоро катта йўлига чиқарканмиз,
биздан эллик газ чамаси олдинда шляпали кексароқ бир одам йўлни шошилинч кесиб ўта
бошлади. 
— Ҳожака, мана шу одамни эслаб қолинг, — деди Шукрулло кшляпазга имо қилиб. —
Ҳализамон сизга қизиқ бир воқеани айтиб бераман.

— Ҳализамонингиз нимаси7 — дедим мен яна бир ғаройиб ҳикоя тинглашга руҳан
шайланиб. — Йўлда мошиналар анча сийрак, вақтимиз ҳам сероб, ҳикоянгизни бошлайверинг, бизга ким халақит беради"

— Э, Ҳожака, бу фоний дунёда бўлмайдиган ишнинг ўзи йўқ, — ҳайдовчи шундай дедида, пича сукут сақлаб, кутилмаганда савол бериб қолди. — Сиз умрингизда ўтакаси ёрилганча хотинидан қочган одамни кўрганмисиз.

Мен бир сония ўйланиб, сўнг қатъий жавоб бердим:

— Йўқ

— Мен эса кўрганмант — деди Шукрулло тантанавор оҳангда, гўё мени ҳайратга сола
олганидан кўнглида бир дунё лаззат туйиб. — Масков йўлида, бундан тўрт-беш йил муқаддам...

— Хўш-хўш7 — дедим мен қулоқларимни динг қилиб, орқа ўриндиққа бемалол жойлашиб ўтириб оларканман.


ж 

Шукрулло яна бир неча фурсат сукутга толди. Бетон йўлдан мошинани шошилмай
елдираркан, ашқол-дашқоллар солинадиган қутисидан сигарет олиб тутатди. Аччиқ тутунни
мириқиб икки-уч тортгач, гапида давом этди:

— Мошинамга мева-чева ортиб, Переделкинога кетаётгандим. Янги йил арафаси. Вақт
ярим тундан оққан, йўл тим қоронғу, қатнов қарийб тўхтаган, яккам-дуккам милтиллаб
ёнаётган чироқлар ёруғида оврупоча йўсинда қурилган эски қишлоқ уйлари кўзга ташланади. Айни шу палла йўлнинг қоқ ўртасида боягина йўлимизни кесиб ўтган шляпали кимсага
ўхшаган митти жомадонли бир одам тўхтатишимни илтимос қилиб, зўр бериб қўл силкитаётганини кўрдиму шиддат билан тормозни босдим. Мошинам зил-замбилдай оғир, тезлик жуда катта, шундай қилмасам, уни босиб кетишим ҳам ҳеч гап эмас эди-да.

Тўхташим билан ҳалиги шляпали кимса букчайганча югуриб, дераза қошига келди-да,
илтижо қила кетди:

—– Жон ука, мени ола кет, йўқ дема, бу яхшилигинг мендан қайтмаса, Худодан қайтсин,
у дунёю бу дунё барака топ, ўғлим, илтимосимни ерда қолдирма)..

Қарасам, туппа-тузук бир мўйсафид, бошига катта бир ташвиш тушганга ўхшайди,
ҳаддан зиёд безовта, ҳатто аянчли кўринди. Бунақа йўлларда одатда биз одам олмасдик,
чунки тунда ҳар хил жиноятчилар изғиб юришар, бемаҳалда тўхтатсанг, қурол ўқталиб,
мошинадаги бор молингни тортиб олиши, боз устига, чўнтагингни ҳам шипшийдам қилиши
улар учун писта чаққандай бир гап эди. Хуллас, бу оқсоқол унақа шубҳали зотлардан
эмаслигини пайқаб:

— Чиқинг, отахон, — дея бошим билан ўнг томонимга имо қилдим. (Шеригим кабина
ортидаги ётоқчада дам олаётганди).

— Бемаҳалда нима қилиб юрибсиз, бобой7 — сўрадим у жойлашиб олгач, аста газни
босарканман.

— Э, ўғлим, — деди мўйсафид чуқур хўрсиниб, сўнгра қўрқув ва хавотир тўла нигоҳини
менга қадаб, фавқулодда сўз қотди. — Ўтакаси ёрилиб хотинидан қочган одамни умрингда
кўрганмисан 7

— Йўқ, — дедим мен ҳам ўйлаб ўтирмай.

— Ўша зот — мен бўламан: — хитоб қилди оқсоқол дабдурустдан. — Ҳа-ҳа, хотинимдан
қочиб кетаяпман. Жин урсин уни:.. Минг лаънат"..

Унга зимдан савол назари билан тикилаётганимни сезиб, яна бир хўрсинди-да, умидсиз, синиқ овозда гап бошлади:

— Бундан кўп йиллар муқаддам, — у кезларда мен — қирчиллама, қадди-басти келишган, азамат йигит эдим, — вилоят фирқа қўмитасида ҳайдовчи бўлиб ишлардим, мафкура
бўйича котибни олиб юрардим. Хўжайиним Иван Иванич ҳар ҳолда яхши одам эди. кГАЗ245 мошиналари энди чиққан пайтлар, менга ҳам қулинг ўргилсин битта оппоғидан беришган эди. Хўжайин билан кеча-кундуз тиним билмасдан ишлардим, эрка хотинию болачақаси, танноз ўйнашларининг ҳам хизматини қилиб улгурардим. Кунларнинг бирида туйқусдан идорада тўс-тўполон бошланиб қолди. Масковдан катта бошлиқлар келиб, биринчи
котибимизни фирқадан ўчириб, ишдан олишди. Хизмат вазифасини суистеъмол қилгани
учун. Бунинг нималигини ҳалигача яхши тушунмайман. Кейин қурултой ўтказилиб, янги
раҳбар тайинлашди. Илгари бунақа тўс-тўполонлар тез-тез бўлиб тургани учун ҳамма: янги
бошлиқ янги муқомда йўрғалаб яна кимларни ишдан бўшатаркин, деб кутарди. Лекин узоқ
кутишга тўғри келмади. Биринчи котиб дастлабки кунданоқ биринчи муовинга ҳужум бошлаб, бир ойдаёқ уни бошқа ишга ўтгани муносабати билан ўз вазифасидан озод қилди. Кўп
ўтмай навбат менинг хўжайинимга ҳам етиб келди. Унга фирқа ёғочсозлик корхонасига
бошқон бўлиб ишлаш учун йўлланма берди. Молиявий инқирозга юз тутган корхонани
оёққа турғазиш керак экан. Кейинчалик эшитишимча, янги жой Иван Иванични бу ердан
кетказиш мақсадида атайин, сунъий йўл билан инқирозга юзтубан этилган экан. Чунки
Иван Иванич порахўр ва юлғич бўлишига қарамай, (ҳар ҳолда порани у бировларнинг
ишини битказиб, анча ҳалоллаб оларди), ҳамма масалада ўз фикрига эга, тўғрисўз ва
шартаки одам эди. Бундайлар эса, у кезларда катта раҳбарларга ёқмаслиги аён эди.

Хуллас, Иван Иванич билан хайрлашдим-у, мен учун тамомила янги ҳаёт бошланди.
Унинг ўрнига марказдан Айра Габдуллина исмли соҳибжамол аёлни қўйишди. Янги котибанинг юзи сутга чайилгандек оппоқ, қора қошлари қалдирғоч қанотларидек бир текис, елкалари оша тўзғиб ётувчи оловранг сочлари тилладек товланарди. Фақат катта-катта мовий
кўзларигина кишига тешиб юборгудек совуқ боқарди.

Ишга келган куниёқ у мени хонасига таклиф этиб, рўпарасига ўтиришимни буюрди.
Сўнгра ҳеч қандай андиша ва истиҳолага ўрин қолдирмайдиган оҳангда ҳаёсизлик билан
гап бошлади: б б

— Гап бундай, ўртоқ: мен бу ерга марказдан жуда катта ваколатлар билан келганман.
Икки марта гапиришни ёқтирмайман. Айтган гапим ҳамма ходимлар, айниқса, сен учун
қонун бўлиши керак. Ҳайдовчи — ҳар қандай раҳбар, айниқса, мендай олий раҳбарнинг ўнг
қўли ҳисобланади. Шу боис ҳар бир қадамингни ўйлаб босишингга тўғри келади, қиттак
измимдан чиқсанг ҳам, аяб ўтирмайман, пўстингга сомон тиқаман. Тушунарлими7




Бу кутилмаган гапдан лол қолиб, зўрға оғзимни очдим:

— Тушунарли...

Шукрулло бетон йўл чеккасидаги икки қаватли мўъжаз миршабхона биносига яқинлашаркан, жим қолиб, тезликни камайтирди. Сирдарёдан ўтган улкан кўприкка етиб келгандик. Бино яқинида беш-олти юк ва енгил мошиналар турар, ҳайдовчилари икки миршабни
ўраб олиб, алланималарни зўр бериб уқтиришга уринишарди. Йўқ жойдан камчилик топган
миршаблар эса, космон қўлларингда бўлса, ташлаб юборингларг, — дегандай ғўдайиб, бир
нималик бўлиб қолиш илинжидами, сурбетлик билан ишни пайсалга солишарди.

Миршабхона ёнидан шошилмай ўтиб олганимиздан сўнг Шукруллога яна жон кирди.

— Хуллас, Роберт Назарович (шляпали мўйсафиднинг исми-шарифи шунақа экан) вилоят фирқа қўмитасининг янги котибаси билан қандай иш бошлаганини батафсил ҳикоя
қиларкан, уйқусизликдан эснаганимни кўриб, буни зерикканимга йўйди чоғи, воқеалар
тизимини ҳатлаб ўтиб, гапни қисқа қилди:

— Охир-оқибат иш шунға бориб етдики, мен ўша жодугарга уйланишга мажбур бўлдим.

Мен унга ҳайрон бўлиб тикилдим.

— Қанақасига7.. Жодугар деганингиз нимаси7 — сўрадим чинданам ҳеч нарсага тушунмай.

— Ҳа, азизим, янги котибамизнинг асл маънода жодугарлигини англаб етишим учун у
билан узоқ йиллар бирга яшашим зарур бўлди.

Азбаройи қизиқиб кетганимдан кўзларимда ўт чақнаганини кўрган мўйсафид жонланиб,
ҳикоясини давом эттирди:

— Айра Габдуллина қўл остида ишлайдиганларга ҳаммавақт заҳрини сочар, уларнинг
дилини оғритиш ва ранжитишдан чинакам лаззат топар эди, тадбиркор, ишбилармон,
омади чопган одамларни жини севмас, айниқса, тақводор, художўй одамларни кўргани
кўзи йўқ эди. Мен илгари буларни котибамизнинг фирқа мафкурасига чексиз садоқати,
фирқа ишига фидойиларча муносабатига йўяр эдим. Лекин кейинроқ билсам...

— У сизни қандай... ўзига уйланишга мажбур қилди — сўрадим мен сабрим чидамай,
гапини бўлиб.

— Мен икки ой мобайнида худди аскардай хизматини қилдим. Янги мошинадан ажралиб қолмай, деган ниятда унга ёқиш, дилига йўл топишга интилардим. (Ўша даврларда
шўролар мамлакатида ишсизлар йўқ, деб гапириларди-ю, лекин аслида тузукроқ иш топиш
қийин эди)...

Кунларнинг бирида олис туманда иш билан анча кеч қолиб кетдик. Сўнгра янги котиба
ташрифи шарафиға энг зўр ресторанда базм уюштирилди. Хуллас, юкхонамни турли-туман
ичимлик ва мева-чеваларга тўлдириб, ярим кечаси уйга отландик. Айра хоним ширакайф,
орқа ўриндиқда оппоқ сонларини кўз-кўз қилаётгандай чалиштириб, ястаниб ўтираркан,
бирдан менга:

— Мусиқангни қўй1 — деб буюрди. Овозида аллақандай ёқимсиз шира, совуқ бир
жозиба бордай туюлди менга.

Радионинг қулоғини бураган эдим, Валентина Толкунованинг майин қўшиғи янгради.
Айра шу заҳоти: 
— Ўчир; — дея ўшқирди. — Шўхроғидан йўқми7 Элвис Пресли ёки ўзимизнинг Богдан
Титомирдан...

кО06-бо, шайтонча қўшиқларга ишқибоз экан-даз, — хаёлимдан ўтказдим, крокзни ўлгудай ёқтирмаганим боис ўлганимнинг кунидан ашқол-дашқол солинадиган қутини титкилаб.
Хайрият, ҳамкасбларимиздан бири солиб қўйган шекилли, бир кассета чиқди. Уни магнитофонга қўйишим билан бамисоли тўфон ёки бўронда қолиб кетган эркак кишининг ҳирқироқ
овозда кучаниб айтган қўшиғи янгради.

— Товушини кўтар — бақирди Айра хоним ўтирган жойида алламбало хатти-ҳаракатлар
қилиб, рақс туша бошларкан.

— Хуллас, у яқиндагина кўчган янги уйига етиб келганимизда (одамлар уй олишга
йиллаб навбатда турган бир пайтда унинг бир ўзига беш хонали уй беришганди), шайтоний
мусиқадан миям карахт, қулоқларим том битган эди. Боз устига, орқа ўриндиқда ялпайиб
ўтирган аёл томонга негадир қарашга ҳам юрагим безиллаб қолганди. Тезгина мошина
юкхонасини очиб, ундаги шиша-пиша ва мева-чеваларни ичкарига ташиб киргиздим. Сўнгра энди хайрлашмоқчи бўлаётгандим, унга нигоҳим тушди-ю, таққа тўхтаб қолдим. Унинг
кўзларида айни бир вақтда ҳийла, макр, жоду ва аллақандай шум бир севги тажассумини
туйиб, тилим айланмай қолди. Ажабо, шу пайт кўз олдимда тухумсимон катта кўзгу пайдо
бўлди ва унда кетма-кет ғалати ёзувлар акс эта бошлади: "Уйимда қол, истасанг — шампан
ичамиз, истасанг — қаҳва...= Ё тавба, афтидан, шу йўл билан мен Айра хонимнинг миясида
кечаётган фикрларни ўқий бошлагандим.

— Кетмай тур, мен ҳозир... — деди янги котибамиз нозли, эрка товушда, шошилмай
бурилиб, ичкарига йўл оларкан. Аёлнинг юриш-туриши, товушининг ўзидаёқ сеҳрловчи
алланима бордай эди. Лаҳза ўтмай, қайтиб чиқди. Энди дилга ғавғо солувчи бўлиқ бадани
яққол кўриниб турган узун шаффоф ичкўйлак кийган, қўлида биллур қадаҳ бор эди. Яна




тухумсимон кўзгуда ёзув кўринди: хИч, azna!» Негадир томоғим қақраб турган эди,
шартта қадаҳни олиб, охиригача симирдим. (Кейинчалик билсам, бу — иссиқ-совуқ қилиб
дамланган шароб экан).

Шу пайт... шу пайт Айра хоним кўз олдимда осмондан тушган фариштадай ой юзли
санамга айландики, уни мажнундек телбаларча севиб қолганимни англадим. Ҳозир рўпарамда турган гўзал бутун жаҳонни ўртаб, оламга бир бошдан ўт қўйгудай офатижон бўлиб
туюларди. Унинг яшиндай чақноқ нигоҳи юрагимга устма-уст ўт қалар, ғулғула солар эди.

Ўша куни бошимдан кечирган ишқий саргузаштларим таъриф-тавсифига тилим ожизлик қилади. Азбаройи ишқим зўрлиги ва чексиз бахтдан сармаст бўлиб, қандай унинг
ётоқхонасига кириб кетганимни сезмай қолдим. Онадан қандай туғилган бўлсак, шундайлиғимизча бир-биримизга арслондек ташландик. Айра мени эзиб-янчиб, тилка-пора қилиб
ташлагиси келар, мен эса бундан ҳадсиз бахтиёрлик туярдим. Аёл жами ишқи дилкашликларни тескарисига адо этар, унинг бу ғаройиб хатти-ҳаракатлари менга ҳам бир дунё завқшавқ бағишлар эди.

Хуллас, ўша тунни у билан айш-ишратда ўтказдим. Бундай қараганда, менинг, оддий
бир ҳайдовчининг, бошига бахт қуши қўнгандай, унча-мунча одам қўли етмайдиган, кимсан,
улкан вилоят фирқа қўмитаси дарғаларидан бири — соҳибжамол аёл муҳаббатини қозонган, висолига эришгандим. Етти ухлаб тушимга ҳам кирмаган яна қанақанги висол1).. Лекин
бу муҳаббат менга нечоғли қимматга тушишини, ўнинг ҳали бошимга нечоғли даҳшатли
фожиалар солишини ўшанда тасаввуримга ҳам сиғдиролмасдим.

Тонгга яқин ҳориб-чарчаб ухлаб қолибман чоғи, бир маҳал тепамда юлдузли осмон,
унинг қоқ ўртасида тўлин ой кўринди. Нохос кўкни яшиндай кесиб, думли юлдуз учиб ўтди.
Негадир марҳума онамнинг юз қиёфасига ўхшаб кетган ой менга ачиниб йиғлаётгандай,
юзларидан дув-дув ёш тўкаётгандай туюлди. Кутилмаганда думли юлдуз яна пайдо бўлиб,
мен томонга шиддат билан пастлай бошлади. У ҳам ғам-андуҳли кўринар, айни вақтда
аллақандай имо-ишоралар билан менга бир нималарни уқтирмоқчи бўларди. Мана, ниҳоят,
у шундоқ рўпарамга келиб, бир силкинди-да, узун оқ ридо кийган, соч-соқоллари кумушдек
нуроний мўйсафидга айланди. Ё раб, ахир, бу — раҳматлик отам-ку21 Ўрнимдан турмоқчи
бўламан, лекин ҳолим келмайди. Отамнинг кўзларида ҳам ёш милтиллаганини кўриб, ди-"
лимга баттар ғулғула тушди. У нимадан бунчалик хафа Ота-онамнинг безовта руҳи поклари мени нимадандир огоҳлантирмоқчи бўлар, лекин нимаданлиги фақат Парвардигорга аён
эди.

Туйқусдан котама устимга энгашиб, елкаларимдан тортқилай бошлади. Шу ондаёқ уйғондим ва тепамда елкаларимдан ушлаб, мени уйғотмоқчи бўлаётган Айрани кўрдим.

— Тур Тура қол энди, жоним; — деди у ноз-ишва билан. — Ишга кечикаяпмиз...

Нонуштадан кейин, хизматга отланиш олдидан у жиддий қиёфада менга юзланди. У
гапирмасданоқ кўз олдимда яна тухумсимон кўзгу пайдо бўлиб, фикрлари ёзила бошлади:

"Гап бундай, жоним: мен сени севиб қолдим. Кўриб турибман: мен ҳам сенга ёқаман.
Шундай экан, фирқамиз талабидан келиб чиққан ҳолда биз турмуш қурсак. Тўйдан кейин
ҳайдовчиликни йиғиштирасан. Кимсан, Айра Габдуллинанинг эрига бундай юриш ярамайди.
Ўзим сени олий ўқув юртига сиртдан ўқишга жойлаб, бирор автобазага бошлиқ қилиб
қўяман. Майда-чуйда гап-сўзлар олдини олиш учун тўйни, эҳтимол, янаги ҳафтагаёқ ўтказиб юборармиз.

У менинг фикрим билан қизиқиб ҳам ўтирмади. Чиндан бошимга бахт қуши қўнганига
заррача ҳам шубҳа қилмасди чоғи. Тўғриси, ўшанда мен ҳам тахминан шундай ўйда эдим.
Кўнглимни фақат бир нарса — ҳалигина тушимда кўрган ота-онамнинг руҳи поклари нега
бунча безовта бўлишаётгани хижил қилар эди, холос... —

Роберт Назарович, гап шу ерга келганда, ўйчан ҳолда пича сукутга толди. Ғизиллаб
машинамиз остига кириб кетаётган бетон йўлга кўз тикканча, оғир хўрсинди. Кўкда тиккага
кўтарилган тўлин ой йўл четидаги қайинзорларни сутдек оппоқ зиё билан йўғирган, осмонга сирли, ёрқин юлдузлар бодроқ янглиғ сочиб юборилгандай эди.

— Хўш, ваъдалари устидан чиқдими7 — сўрадим мен тезроқ ҳикоянинг давомини эшитиш пайида.

— Бўлмасам-чи, — жавоб берди Роберт Назарович жонланиб. — У ўша куниёқ автомобил олий илмгоҳнинг ректорини ҳузурига чорлаб, тегишли кўрсатма берди. Бир ҳафтадан
сўнг тўйимиз бўлди. Фирқачиларга хос дабдаба ва ҳашам билан ўтди. Бир ойнинг ичидаёқ
шаҳардаги йирик автобазаларнинг бирига аввал ишлаб чиқариш-техника бўлими мудири,
сўнгра бош муҳандис лавозимига ишга ўтдим.

Хуллас, мен қисқа фурсат ичида бу даҳшатли аёл қармоғига тўлиқ илиниб улгургандим.

Боз устига, мен унинг ҳамма айтмоқчи бўлган фикрларини тухумсимон кўзгу орқали
аввалдан ўқиб олишим ҳам ўта ҳайратланарли эди...

Айра бот-бот менга ўша иссиқ-совуқ қилинган дамлама шаробдан қуйиб берар, у
ниҳоятда самарали бўлиб, ўша кезларда унга нисбатан ишқим юз чандон, минг чандон
кучайиб кетар ва севгилим атрофида тамом гирдикапалак бўлиб қолардим. Аёл хулқатвори ой тўлиши билан узвий боғлиқлиги мени ҳаддан зиёд ажаблантирарди. Ҳирси



ҳиссиёти тўлин ой даврида бениҳоя кучайиб кетар ва бу пайтларда эр-хотинлик алоқаларимиз ақл бовар қилмас даражада авжига чиқарди. Айниқса у алоҳида куч-қувват касб этиб,
қутургандек ўта фаоллашиб кетарди.

Ўша вақтлар мамлакатда қайта қуриш= сиёсати айни авжига чиққан, бинобарин, хотинимнинг масъулияти ҳам янада ошиб кетганди. Фирқа ичкиликка қарши қатъий кураш
эълон қилганига қарамай, уйимизда бот-бот базми-жамшидлар уюштирилиб, йирик фирқа
арбоблари ёш-ёш қизлар билан меҳмон бўлишар, худди жинлар базмидагидек роса ичкиликбозликка берилиб, қарта ўйнашар, пировардида хоналарга тарқаб, ишрат қилишарди.
(Беш хонали уйни бежиз беришмаган экан). Бундай пайтларда мен барвақтроқ ишдан
келиб қолсам, улар негадир саросимага тушиб қолишар, хотинимга очиқдан-очиқ заҳарларини сочишар эди.

Кунларнинг бирида хотиним ҳаддан зиёд синиққан, руҳи чўккан ҳолда қайтиб келди.
Кела-сола музхонадан ароқ олиб, истаконни тўлдирди-да, шартта ичиб юборди. Сўнгги
пайтларда ишлари чаппасига кета бошлаганидан унча-мунча хабарим бор эди. Турли-туман
халқ фронтлари, ёмғирдан кейинги қўзиқориндек кўпайиб кетган сохта кдемократларг бир
ёқадан бош чиқариб, ҳайратланарли якдиллик билан комфирқаларга ҳужум бошлашган ва
минг бир айб тўнкаб, давлат тўнтаришига киришишган эди.

Айра шу даражада асабий эдики, кутилмаганда бармоқларидан кўм-кўк учқунлар сачради, танасига йиғилиб қолган қаҳрабо заррачаларини ерга ўтказиб юбориш учун шюша- пиша иссиқлик қувурларига ёпишди. Маълум бўлишича, охир-оқибат хдемократеларнинг
қўли баланд келиб, комфирқа раҳбарларини ишхоналаридан қувиб солишди. Фирқа раҳбари бўлган хотинимнинг бошқа касби йўқ эмасми, шу-шу уйдан чиқмай қўйди. Кеча-кундуз
тиним билмай кишлашиога ўрганганиданми, энди у ўзини қўярга жой тополмай қолди. Шу
боис ҳам арзимаган нарса учун жанжал чиқариб, бутун аламини мендан олар эди.

Унинг чинакам жодугарлиги айни шу кунларда намоён бўла бошлади. Масалан, у очарвоҳ (вампир)га айланиб, устомонлик ва хушвақтлик билан менинг руҳий қувватимни сўриб
оладиган одат чиқарди. Айни вақтда Айра менинг тақдиримга ҳам ўз таъсирини ўтказар,
аниқроқ айтганда, омадимни ўғирлашга қарор қилгандай эди. Чунки ўша кезларда менинг
ишларим ҳам чаппасидан кетаётган, мен раҳбарлик қилаётган автобаза заҳира қисмлар ва
ёнилғи учун қарзга ботиб, иқдисодий таназзулга юз бурганди. Боз устига, хотиним шунақанги ёлғончи эдики, кўзимга бақрайиб туриб, коқни — қораз, кқорани — оқ дейиши чўт
эмас эди.

Унинг энг оддий жодугарлик хислатларидан бири рўмолчам ёрдамида уйда йўқолган
нарсаларни излаб топиш эди. Мен болалигимдан бедаво паришонхотирлик касалига мубтало эдим ва ҳамма вақт майда-чуйда буюмларимни йўқотиб юрардим. Энди эса, авторучкам, ҳамёним, тароқ, қалам ва ҳоказо лаш-лушларим кўз очиб-юмгунча топилар: бунинг
учун хотиним дастрўмолимни чап тўпиғига боғлаганча, ўзимни қўлтиғимдан олиб, атрофга
қулоқ солаётгандай бир зум тек қотар, сўнгра кутилмаганда уйнинг ҳафталаб супурги ёки
латта тегмаган ифлос бурчига ўзини отиб, тантанавор қиёфада йўқолган нарсамни топиб
берарди. .

Булар бари арзимас ишлар эди, албатта. Янада ғаройиброқлари ҳали олдинда экан...

Бир куни ошхонада тимискиланиб юрган Айра қўполлик қилиб, устолдаги суюкли бувисидан эсдалик бўлиб қолган чиройли хитой косачасини тушириб юборди, лекин у жонҳолатда нигоҳини қадаши билан косача ҳавода бир зум муаллақ қотди-да, сўнгра худди сувга
чўкаётгандай вазмин чайқалганча, оҳиста ерга кқўндиз.

— Биласанми, — дея изоҳ берди хотиним бу ғалати ҳодисага, — мен косача синмаслиГини шунақанги хоҳлардимки, бутун вужудим ана шу истакка айлангандай эди...

Бу пайтда ғалла ўрими мавсуми бошланган бўлиб, мени бир гуруҳ ҳайдовчиларга
раҳбар сифатида шаҳар яқинидаги жамба хўжалигига жўнатишди. Хўжалик раиси мени
ёлғиз бир онахоннинг кенг ва озода ёғоч уйига жойлаштирди. Кечқурун чой ичиб, суҳбатлашиб ўтирарканмиз, аёл: "Ҳаммаси жойида-ку, лекин кимдир сигиримни иссиқ-совуқ қилганга ўхшайди, ҳеч нарса емай, жуда озиб қолди, сут бермай қўйдиз, — дея зорлана кетди.
Мен унга раҳмдиллик кўрсатиб, бош ирғар эканман, бирдан кўз олдимда хотиним намоён
бўлди-да, алланималар дея имлаётгандай туюлди. Кейин онахонга ўз-ўзимдан:

— Эҳтимол, сизга хотинимнинг ёрдами тегар, у баъзи бир афсунлар ва гиёҳларни
билади, — дея сўз қотарканман, гапларимнинг маъносини ўзим ҳам англаб етмагандай
эдим. Уй бекаси хурсанд бўлиб кетди ва раиснинг олдига бориб, келгуси якшанбада
шаҳарга тушиб чиқишим учун мошина ундириб келди.

Душанба куни кечқурун эса, хотиним сочларини оқ дурра билан танғиганча, қишлоқ
йўли бўйлаб мен билан ёнма-ён бораркан, теваракни диққат билан кузатарди. "Сен ҳаммасига қарайверишинг мумкин, лекин асло гапира кўрмат — дея огоҳлантирди у мени. Айра
бот-бот тўхтаб, ой нурида ғира-шира жилоланаётган қандайдир ўт-ўланлар пояларини узиб
олар эди. Шу тариқа кўп ўтмай, қўлида турфа-турфа ўт-ўланлардан иборат даста пайдо
бўлди ва уйга қайтгач, уни супурги ёки бўёқ чўткасига ўхшатиб боғлади. Сўнгра тоғорага
қудуқ сувидан солиб, устига энгашди-да, алланималар деб пичирлади, овози шу даражада




паст эдики, мен қанча қизиқмай, бари бир эшитолмадим. Бир маҳал у қаддини ростлади,
менга тоғорани олиб, орқасидан юришимни имо қилди-да, ёғоч уй ичкарисидаги катта
хона сари юрди. Шу ерда шифтга осилган катта қаҳрабо чироқ уйни нурафшон қилиб
турарди. Хотиним қўлидаги ксупургиния тосга ботирди-да, сўнгра уни бир силкитиб, афсун
ўқилган сувни уйнинг чап бурчига қараб сачратди. Шу заҳоти қулоқни қоматга келтирувчи
чийиллаган овоз эшитилди, бамисоли ўнлаб сичқонлар девор бўйлаб юқорига ўрлаб кетгандай тапир-тупирдан сесканиб кетдим.

Мен энди хотинимга даҳшат ичра тикилардим: у лабларини маҳкам қимтиганча, гиёҳлар боғламини тоғорадаги" сувга ботириб, тўрт томонга силкитар ва ҳар сафар шовқинсурон кўтарилар, ғалати тапир-тупир овозлар ҳаммаёқни тутиб кетганди. Мен кўзга кўринмас мавжудотларнинг эгри-бугри йўналишда пастдан юқорига — шифтга ва у орқали томга
югураётганларини пайқадим. Тахминан, яна бир дақиқадан сўнг бутун тарақ-туруқ тепамизга, бутунлай томға кўчиб ўтди. Биз ҳовлига отландик. Энди, афтидан, томда доира ясаб
айланаётган сичқонларнинг тапир-тупир овозлари азбаройи кучайиб кетганидан ёғоч уй
томи қисирлаб силкинар ва ўнлаб, юзлаб сичқонлар мўрига тиқилиб қолгандай эди. Шовқин-сурон тобора кучайиб, кўп ўтмай авж пардада чийиллаганча, осмон қаърига отилди...

Ўзингиз ҳам сезган бўлсангиз керак, шундан сўнг қишлоқлик онаҳоннинг муаммолари
ўз-ўзидан ҳал бўлди: эртасигаёқ сигирининг сиштаҳасия очилиб, озуқа ейишга тушди,
сўнгра сут ҳам бера бошлади. Қишлоқ хўжалик ишларини тугатиб, уйга қайтиш фурсати
етиб келганда, аёл каминани ўтқазгани жой тополмай, бир қоп картошка билан сийлади,
истаган куним азиз меҳмон бўлиб келаверишим мумкинлигини айтди...

— Аслида нима бўлган экан ўзи, Роберт Назарович7 — сўрадим мен сабрим чидамай,
унинг гапини бўлиб.

— Бу воқеа менга ҳозир ҳам худди ўша вақтдагидай буткул қоронғу. Айра бу хусусда
лом-мим демас, савол бериш бизда ножоиз саналарди. Қачондир у менга: к"Тилга кўчган
билим кучини йўқотадиз, — деганди. Ана шу, холос...

— Бунинг қандайдир изоҳи бўлиши керак-ку, ахир7 — сўрадим мен яна ўжарлик билан.

— Кейинчалик илми сеҳр ёки афсунгарлик билан боғлиқ адабиётларни мутолаа қилиб
шуни аниқладимки, жодугарлар уч тоифада бўларкан: оқ, қора ва кулранг. Биринчи тоифаси қўлидан фақат эзгу ишлар келаркан, иккинчиси — ёвузлик, учинчиси — униси билан ҳам,
буниси билан ҳам шуғулланавераркан. Жодугарлик, афсун масаласида ўрта асрларнинг энг
билимдон иблисшунослиги сўнгги тоифадаги жодугарлар кенг тарқалганлигини эътироф
этади. Хусусан, ҳосилсизлик, турли касалликлар пайдо бўлиши, қурғоқчилик, фолбинлик,
инсонга қарши иссиқ-совуқ қилишларни одатда уларга тўнкашган. Жодугарлар ёвуз ғайиб
кучлари ёрдамида иш юритишади ва улар билан хуфя мулоқотда бўлишади, деб тахмин
қилишган. Жодугарлар ёвуз кучларга ҳам таъсир кўрсата олишган, улардаги ғайритабиий
қобилиятлар мана шу билан изоҳланади. Буюмлар, ҳайвон ва ўсимликларнинг сирли хусусиятларини билиш ва улардан моҳирона фойдаланиш ҳам жодугарларга хос хислатдир.

Роберт Назарович мошина чироқлари ёритаётган асфалът йўлга ўйчан тикиларкан, яна
сукутга ботди. Мен эса, воқеаларнинг энғ қизиғи энди бошланишини ботинан сезарканман,
миямда саволлар ғужғон ўйнарди.

— Кечирасиз, Роберт Назарович, — дедим мен жимликни бузиб, — тушунишимча,
хотинингиз жодугарларнинг эзгу тоифасидан шекилли7

— Йўқ, дастлаб мен ҳам шундай деб ўйловдим, янглишган эканман. Кейинча кулранг
жодугарлар тоифасига мансублигини англадим. У одамларга яхшиликни ҳам, ёмонликни
ҳам бирдай раво кўраверарди. Лекин... кунларнинг бирида биз турадиган уйнинг (биз
шаҳар марказидаги ҳашаматли кўп қаватли уйнинг учинчи қаватида яшардик) шундоқ биқинидаги кўчадан намойишчилар ўтиб қолишди-ю, шу кундан бошлаб хотинимнинг хулқатвори кескин ўзгара бошлади.

Намойишчилар пастда комфирқага қарши турли шиорлар ёзилган матоларни кўтарганча, бақир-чақир қилиб ўтишаётганди.

Қутургудек ғазабга кирган Айра хонада асабийлик билан уёқдан-буёққа одимларкан:

— Лаънати демократлар Кўрасизлар ҳали, ҳолингизга маймунлар йиғламаса, отимни
бошқа қўяман, бошингизга ит кунини соламан — дерди тишлари орасидан илондай вишилялаб. Кейин куракда турмайдиган сўзлар билан болохонадор қилиб сўкинди. Шу топда у
чинданам ўзини ўлжасига отмоқчи бўлаётган кўзойнакли илонга ўхшаб кетганди.

Шундай деди-да, у жадал ичкарига отланди, лаҳза ўтмай, бир челак сув ва турли
гиёҳлардан иборат ксупургизсини кўтариб чикди. Сўнгра қаҳр-ғазаб ўтида ёнаркан, челакдаги сув устига энгашди ва алланималар дея пичирлаб, афсун ўқишга киришди. Кейин
ксупургизсини челакдаги сувга ботириб, дераза орқали пастга, намойишчилар устига силкитишга тушди. Бу ишни бир неча бор такрорлагач, ажабо, оломон худди аридек тўзиб
кета бошлади. Шовқин-сурон кучайиб, баъзи бировлар чеккада саф тортиб турган миршабларга дағдаға билан ўзларини отишди. Лаҳза ўтмай шунақанги тўс-тўполон қўпдики,
оломон ва миршаблар жиққа-мушт бўлиб, ўнлаб одамлар оёқ остида эзғиланди. Исёнчи

 




тўда уммондай жавлон уриб тўлқинланар, ер-кўкни остин-устун қилишга шайланган аждарҳодек жазавага тушганди.

Шайтонлаб қолган боладай оғзи кўпирган Айра кўзларини ғазабнок чақнатиб, заҳархандалик билан қаҳ-қаҳ уриб куларкан, терлаб-пишганча, хсупургисизни челакка ботириб, оломон устига узлуксиз силкитишда давом этарди.

Мен аксарият ҳолларда ўзимни тийиб туришга одатланган эдим, лекин бу сафар ундай
қилолмадим.

— Ўзингни бос, жоним, бас қил — дея хотинимга ёпишиб, қўлидагини тортиб олдимда, пастга улоқтирдим.

Айра каминага нафрат билан тикилди, унинг оҳуникидай кўпга-канта кўзларидан бамисоли қаҳрабо учқунлари сачраб, бутун борлиғимни ўраб-чирмар экан, мен худди ҳамма
нарсага лоқайд қарайдиган манқурт одамдай туйқусдан юввош тортиб қолдим. Айни дамда
у менинг ички куч-қувватимни очарвоҳ янглиғ сўриб олаётгандай оёқ-қўлларимда чексиз
бир чарчоқ ва мадорсизлик туйдим. Шу заҳоти кўз олдим қоронғилашиб, рўпарамда хотиним чирпирак бўлиб айлана бошлади. Сўнгра ҳушимдан айрилганим элас-элас ёдимда...

(.Зимистон коинот қўйнида, тилла ипдай латиф нур бўйлаб, учиб кетаяпман. Олисда
қуёшга ўхшаган дум-думалоқ ёрқин шуълани илғагандай бўламан. У гоҳ пайдо бўлади ва
гоҳ кўздан йўқолади. Ён тарафимда ой сузиб юрганини пайқайман. Юзи негадир хира
тортган. У бамисоли кўзидан юм-юм ёш оқизиб йиғлаётган мунис аёлни эслатади. Тавба,
ахир, бу онамнинг қиёфаси-ку71 У нега йиғлаяпти7 Қўққисдан ойнинг ёнгинабида думли
юлдуз чақнаб, атрофимда гирдакапалак бўла бошлади. Хатти-ҳаракатлари ғайриоддий: гоҳ
жойида тўхтаб, менга маъюс тикилаётгандай бўлади, гоҳ ой атрофида чарх уради. Ёпирай,
ахир, думли юлдузнинг кюзиз отамнинг ўзгинаси-ку: Чамаси, у менга нимадир демоқчи
бўлаяпти. Лекин нима".

кОтам тим қоронғу кўкда худди мулбтфилоқмдагидай нурдан алланима кчизишгга киришади. Мана, дастлаб у думи билан тўртбурчак шакл ясайди, кейин унинг ҳошияларини
нақшин жилолар билан безайди. Ўртасига кўҳна лотин имлосида "Инжилга деб ёзади. Тайёр
бўлган муқаддас китобни имо-ишоралар ила менга узатади.

Мен тилла ипдай латиф нур бўйлаб гоҳ кўриниб, гоҳ кўздан ғойиб бўлаётган ёруғлик
сари интиларканман, бу ғалати манзарага ҳайрат ва таажжуб ила тикиламан.

Думли юлдуз кўк пештоқига энди ўзгача сувратлар чизишга киришади. Бир ондаёқ кўз
олдимда қизил тожли дакангхўроз сўнгра товуқ пайдо бўлади. кОтамғ уларнинг атрофида
парвонадек айланаркан, нохос биқинида кумуш сопли узун ханжар кўринади. Юлдуз ханжар
сопини думи билан ўраганча, аввал хўрозга яқинлашади, дафъатан унинг калласини сапчадай
узиб ташлайди. Сўнгра товуққа навбат келиб, у ҳам бошидан жудо бўлади. Танасиз каллалар
севинч билан жилмайган кўйи мен интилаётган чароғон нуқта сари учиб кетишади.

Мен ҳам латиф нур бўйлаб ҳамон ўша нуқта сари интиламан. Лекин аксига олиб, худди
тошбақадай имиллайман. Яраланган бургутдай аранг қанот (ҳа-ҳа, икки курагим остидан
қанот ўсиб чиққан ва бу ҳол табиийдек ажабланмайман) қоқаман. Йўқ, мен энди буткул
тўхтаб, осмону фалакда муаллақ қотаман. Ой юзига негадир қонталаш булутлар парда
тортади. Энди ойнинг кўзларидан ёш эмас, қон томчилари сизаётгандай туюлади.
кОтам2 — думли юлдуз ҳам туйқусдан камон ўқидай фалакнинг олис бурчига отилиб, тим
қоронғулик оғушига сингиб кетади.

Энди истиқболимдаги порлоқ нуқта гардишга айланиб, янада чароғонлашиб кетгандай
бўлади, беихтиёр кўзларим қамашиб, киприкларимни пирпиратаман. Ё раб, мен осилиб
бораётган латиф нур энди негадир жуда хира тортган, у ҳозир узилиб кетадигандай, мен
эса, тубсиз жарга қулайдигандай эдим. Мана, ниҳоят, нур қоқ ўртасидан узилди, мен эса
рўпарамдаги ёрқин қуёшга тикилганча, даҳшат ичида тубсиз жар сари учиб кетдим...

. Жон аччиғида ҳансираб, кўзларимни очганимда, хонанинг қоқ ўртасида чалқанча
чўзилиб ётардим, юқорида, нақ бурним устида биллур қандилдаги юз шамли чироқ чарақлаб ёниб турганини кўрдим-ку, елкамдан тоғ ағдарилгандай енгил тортдим.

Сўнгра хаёлимни жамлашга уриниб, бўлиб ўтган тўс-тўполон воқеаларни бирин-кетин
хотирамда тиклай бошладим. Кўчамиздан ўтган намойишчилар... Деразадан бош чиқариб,
улар устида супурги силкитаётган Айра... Одамлар ва миршаблар ўртасидаги жиққа-мушт
тўқнашувлар... Жунбушга келиб, бир-бирларини босиб-янчиб бораётган оломон... Хотинимнинг ғазабнок нигоҳи ва ундан сачраётган совуқ учқунлар...

Демак, мен ҳушимдан айрилибман-да7 Демак, туш кўрибман. Туш бўлгандаям, яна
қанақаси денг1 Қанча ҳушсиз ётдим экан" Бир соатми ё бир кеча-кундузми"..

Атрофга алангладим. Ёлғизман. Кўнглим ғаш, хонада бамисоли аллақандай мавҳум бир
ваҳм ҳукм сураётгандай. Йўқ, бугина эмас, қандайдир ёвуз бир шарпа кезиб юргандай.
Уйда Айра йўқ, лекин айни дамда ўзимдан бўлак яна кимдир борлигини ботиний бир туйғу
билан аниқ ҳис қилаётгандим. Мана, кутилмаганда, тепамдаги қандил чарсиллаб, аста
тебрана бошлади. Шу заҳоти жавондаги идиш-товоқлар шақир-шуқир қилиб, жон битгандай, турган жойларида силкина кетди. Кийим-кечак жавони эшиги ҳам ўз-ўзидан очилибёпилди.




Азбаройи қўрқиб кетганимдан сувга бўккан мушукдай жунжикдим, рангим ҳам мурданикидай оқариб кетган бўлса керак.

Обдон ҳолдан тойган эканман, амаллаб ўрнимдан турдим. Айни шу дам визиллаган
товуш эшитилди: идиш-товоқ жавонидан силжиб чиққан митти ликопча шундоқ бурним
устидан учиб ўтиб, деворга зарб билан урилди-да, чил-парчин бўлиб синди. Титраб-қақшаганимча, гандираклаб, эшик томон юрдим. Ташқарига қадам қўйиб улгурмай, эшик табақаси куч билан башарамга урилди. Яна гумбурлаб, чалқанчасига ағдарилдим. Пешонам ғурра
бўлган, тағин ҳушимдан айрилаёзгандим. Э, Худо, нима бўляпти ўзи7 Ё зилзила бошландимикин3 Лекин у ҳолда бутун уй, дарпардалар, совутгичу бошқа ҳамма нарсалар зир титраши керак-ку7

Амал-тақал қилиб, тағин ўрнимдан турдим. Томоғим қақраб кетган эди, сув-пув ичгани
ошхонага судралдим. Ошхона эшигини эҳтиёткорона очдим-у, таажжуб ва қўрқувдан тахтадай қотиб қолдим. Кўз олдимда учта қора мушук деразадан кетма-кет отилиб кирди-да,
худди одамлардай курсиларга ўтириб олди. Шу чоқ хонада ўз-ўзидан чироқ ўчиб қолди.
Лекин кўзларим қоронғиликка тезда кўникиб, уларни аниқ-тиниқ кўриб турибман. Улар
кўзларини чақнатиб, менга совуқ тикилишади, мен эса — уларга: Нима қилишимни билмай:
"Пишт-е, пишт5 — дея ҳайдадим. Улар курсилардан бирин-кетин сакраб тушишди. Лекин
қаёққа ғойиб бўлишганини англолмай қолдим. Қорамтир пардаларга айланиб, қўшни хонага ўтишди чоғи, изларидан юрдим. Ўрта хона эшигини очсам, не кўз билан кўрайки, нигоҳи
бежо, чўққисоқол бир кўк эчки уй тўрида худди одамлардек чўккалаганча, олд оёқлари
билан китоб варақлаб ўтирарди. Анча узун думи юқорига диккайган эди. Эсхонам чиқиб,
худди безгак тутаётгандай баданимга титроқ югурди, совуқда қолган одамдай тишларим
такиллай бошлади. Шу пайт кўк эчки бешбаттар эсимни оғдириб, менга маъноли тикиларкан, шумлик билан манқаланиб деди:

— Қўрқма, ошна, биз сенга хушхабар олиб келдик...

Тилим зўрға айланиб:

— Қ-қанақа... хушхабар" — деб сўрадим.

— Сени яқинда олиб кетишади.

— Қ.. қаёққа7 — дедим жон-поним чиқиб.

— Қаёққа бўларди, — бамайлихотир жавоб берди эчки, китоб варақлашда давом этаркан. — Жаннатга-да. Сен яхши одамсан-ку, ахир...

Ўша пайтларда ҳар ҳолда соғлиғим жойида, ҳаливери дорилбақога жўнаш ниятим йўқ
эди. Шу боис ҳам ўзимни пича қўлга олиб, кескин жавоб бердим:

— Мен ҳеч қаёққа бормайман)..

— Ҳамма шунақа рад қилади, — деди эчки энсаси қотиб. — Лекин бормай иложинг
қанча) Вақти-соати етган одамларни биз Ерда узоқ қолдиролмаймиз. Ҳаққимиз йўқ бунга.

— Ахир, мен ўлишни истамайман, боз устига, Фоний дунёда ишларим кўп ҳали". —
дедим мен куюниб.

Кўк эчки негадир диккайган думини ликиллатиб, пича ўйга толди-да, бирдан кўзларимга тик қаради.

— Агар бир шартимизни бажарсанг, маълум муддатга сени қолдиришимиз мумкин.

— Қандай шарт7 — сўрадим мен ҳушёр тортиб. — Шайтон билан битим тузишим керак
эмасми ишқилиб7

— Ҳозирча йўқ, — деди эчки қатъий оҳангда. — Билъакс, зарурат туғилса, шундай
қилишга ҳам тўғри келар. Лекин... шартимиз шуки, Айра хонимга ҳеч қачон қарши бормайсан, ҳар қандай шароитда уни қўллаб-қувватлайсан. Салгина измидан чиқсанг ҳам, биз
сени аяб ўтирмаймиз, пўстингни шиламиз1..

Мен азбаройи ҳайратга тушганимдан оғзим очилиб, яна ҳайкалдай қотиб қолдим.

— Бугина эмас, — дағдаға қилишда давом этди кўк эчкин, — акс ҳолда пайсалга солиб
ўтирмай, тўғри дўзахга олиб кетамиз.

Шу топда миям зумда ёришиб, мен бу масхарабозлигу лўттибозликнинг асл моҳиятини
англаб етгандай бўлдим. Илк марта Айра хоним билан гаплашганимда ҳам у худди шундай
дағдаға қилганди. Демак, хотиним фирқа котибаси бўлиб юрган пайтдаёқ шайтоннинг...
Лекин аниқ хулосага келишдан олдин бир масалани ойдинлаштириб олишим керак эди.
Яна ўзимни кўлга олиб, кўк эчкига юзландим:

— Нуқул «63, биз2, дейсиз, кимсизлар ўзи

— Кимлигимизни наҳотки ўзинг тушунмаган бўлсанг Сени бунчалик калтафаҳм одам
деб ўйламовдим. Дарвоқе, олий ўқув юртини юқоридан қўнғироқлар ҳисобига тугатган
одамдан яна нимаям кутиш мумкин, — деди эчки манқа овозда, ижирғаниб.

— Англашимча, сизлар... нариги дунё вакилларисиз.

— Балли. Лекин билиб ол: биз оддий вакил эмасмиз. Хуллас, гап шундай: шартимиз
сенга тушунарли деб ўйлайман. Ҳузурингга яқин кунлардаёқ махсус вакилларимиз яна
ташриф буюришади. Бир ҳужжатга имзо чексанг, бас, жононинг билан маза қилиб яшайверасан. Акс ҳолда... нима бўлиши ўзингга маълум.

Эчки шундай дея чап оёғи билан ктапе этказиб, олдидаги китобни ёпди. Беихтиёр




китоб муқовасига нигоҳим тушди: улкан шохдор шайтон суврати: Буни пайқаган эчки туйқусдан тараддуд ва саросимага тушиб, калласини ликиллатганча, бир пуфлаган эди, у зумда
кўздан йўқолди. Эчки эса бир сакраб, ўзини ташқарига отди. Мен шоша-пиша дераза
ёнига келиб, пастга қарадим: эчки сувга тушган кесакдек ғойиб бўлган, 603 устига, қўш
табақали дераза ойнаси ҳам синмаган, бус-бутун эди.

Бизни болалигимиздан, Худо йўқ, деб даҳрийсифат қилиб тарбиялашган, шу боис на
Инжил ва на Тавротни ўқиган эдим. Раҳматли бувим Инжилнинг икки-уч оятинигина ўлсак
ўқийсан, деб мажбуран ёдлатган эди. Ҳозир Худо кўнглимга солдими, (сўнгги йилларда
мен Худо борлигига имон келтиргандим), тиз чўкканимча, юқорига қараб, ана шу оятларни
ўқишга киришдим. Уйимизда менга раҳматли бувимдан эсдалик бўлиб қолган Инжил ҳам
бор, лекин уни илк бор кўрган Айра дастлабки пайтдаёқ негадир жони-пони чиқиб, сандиқ
тубига тиқиб юборганди.

Оятларни уч мартадан ўқиб, хкоминг қилгач, сандиқни очиб, Инжилни излашга тушдим.
Девонанинг ишини Худо ўнглабди, деганларидай, муқаддас китоб кийимлар уюмининг тагида экан. Энди уни Айра топа олмайдиган, лекин ўзим учун қулай жойға яширишим керак
эди. Ўйлаб-ўйлаб, уни охири жавондаги Ленин сайланмаси ортига қўйдим. Чунки хотиним
ҳеч қачон китоб ўқимас, Ленин жилдлари эса, Айра фирқа котиблигида қандай келтирилган
бўлса, шундайлигича терилиб турарди.

Ҳаммаёқ тинчиб қолганига ишонч ҳосил қилгач, секин ошхонага ўтиб, қаҳва ичиб, нонпон еган бўлдим. Лекин хаёлим буткул бошқа ёкда; ўта маъюс, паришонхотир бир ҳолатда
эдим.

Болаликдан юрак хасталигим бор, шунинг учун ҳакимлар ҳар текширишганда менга
асабийлашиш, умуман, ҳаяжонланиш мутлақо мумкин эмаслигини қайта-қайта таъкидлашарди. Ёшлигимдан ҳар қандай тўқнашувлар ва жанжал-суронлардан ўзимни четга олиб
юришим, ҳамма билан муросасозлик қилишим ана шундан эди. Айра ҳам буларни яхши
билар, шу боисми, арзимаган нарсадан жанжал чиқариб, нуқул жиғимга тегиш пайида
бўлар, назаримда, мен асабийлашиб, жунбушга келсам, бундан лаззат олиб, ўзи роҳатланадигандай эди. Авваллари бунинг сабабини сира тушунолмай бошим қотарди. Чунки мен
унга жанжал учун қарийб ҳеч қандай важ-карсон ёки баҳонага ўрин қолдирмасдим-да.
Шунга қарамай, хотиним: "Чойни суюқ дамлабсанз, "Нега ишдан кеч келдинг 32, «By сафарги ойлигинг нега кам7=2 — дея минғирлагани-минғирлаган эди.

Шундай бўлдики, автобазамиз қарзга ботиб кетгани сабабли уч ой мобайнида ойлик
беролмай қолдик. Шунда аҳволимни бир кўрсангиз эди. Ойлик бериладиган кунлари кечқурун уйга қайтаётиб юрагим безилларди. (Айранинг омонат жамғармаларида анча-мунча
маблағлари бўлишига қарамай, уларга тегилмас, биз фақат менинг ойлигим ҳисобига
яшардик). Остона ҳатлаб ўтишим билан эса:

— Нима, бу сафар ҳам ойлик йўқми7 Нима, бу уйда эркак киши борми ўзи Ё ўрнингга
мен эркак бўлишим керакми Аёл бошим билан сени энди мен боқишим зарур чоғи7 Минг
лаънат сендақа эрга: — дея шунақанги шовқин-сурон кўтарардики, қулоқларим том битиб
кетарди.

Бир куни юк машиналаримиздан бири кўчада гандираклаб юрган одамни уриб кетиб,
ишхонамизни миршаблар босди. Тергов ишлари билан бўлиб анча кеч қолиб кетдим.

Шундан кейин уйга қайтганимдаги жанжални бир кўрсангиз эди

— Нима бало, янги ўйнаш орттирдингми" Кўнгиллари ёшроғини тусаб қолибди-да71 Биз
қариб қолибмиз-да, энди): Ёш жононларга суягинг йўқлигини илгари ҳам билардим-а1 Ҳе,
сендақа хотинбознинг энасини..

Шундай дея, у эркакчасига жирканч сўзлар билан болохонадор қилиб роса сўкинди.

Айранинг феъли-хуйи фирқа котиблигида қандай бўлса, шундайлигича қолган, у ўша
даврдаги кўпчилик раҳбарлар қатори ҳеч бир гапнинг тагига етиб ўтирмас, ҳеч бир масаланинг моҳиятини сўраб-суриштирмас, ҳатто буни эшитишни ҳам истамас, жиддий ва узрли
сабаб билан бирор камчиликка йўл қўйсанг (агар бу камчилик саналмаган тақдирда ҳам),
бирдай балога қолардинг, яъни аёвсиз ҳужум, йўқ, даҳшатли тўфонга йўлиқардинг, етти
аждодингдан умрингда эшитмаган ўта беҳаё сўзлар билан ҳақоратланиб, сурбетларча балчиққа қориб ташланардинг. Бундай кезларда эътироз билдириб, бирор гап айтишга уринсанг, бамисоли оловга ёғ қўйгандай бўлардинг. Айра (ёки бошқа фирқа котиби) бешбаттар
жазавага тушиб, оғзидан кўпик сачратиб, мантиқсиз ва маза-матрасиз гаплар билан сени
буткул янчиб ташларди.

Шу пайт ташқари эшиги очилиб, хаёлим бўлинди, афтидан, хотиним кириб келганди.
Дарров соатга қарадим: вақт ярим тунга яқинлашиб қолганди; Бундай вақтларда мен соч
қорним, тинч қулоғимз, деган ақидага риоя қилиб, Айра ўзи ҳисоботз бермагунча оғзимга
талқон солгандек ўтираверардим.

Лекин Айра бугун ўзида йўқ хурсанд, эркаланиб, бўйнимга осиларкан, озгина кайфи
борлигини ҳам пайқадим. Бу сафар сабрим чидамади.

— Жуда кеч қолиб кетдинг, жоним — дедим мен иложи борича юмшоқ оҳангда, қўлла:
рини силаб.




— Лаънати демократларни роса бопладик-да бугун, — деди у жавобдан қочиб, гапни
чалғитаркан. — Сен халақит бермаганингда, обдон пўстини шилардиг-а. Лекин барибир
бошланиши чакки эмас. Энди улар билан бирма-бир ҳисоб-китоб қилишимга тўғри келади.
Аблаҳлар)..

— Сендан сўраяпман, жоним, — дедим мен иложи борича назокат билан. — Шу пайтгача қаерда юргандинг

— Намунча мижғов бўлмасанг, — жавоб берди хотиним жаҳл аралаш. — Иш билан
юрувдим. Биз анави қаттол демократларга қарши сиёсий ҳаракат бошлаяпмиз.

— Биз деганинг кимлар

— Комфирқачилар-да. Улар бизни собиқ маҳкамачи тўраларг, деб аташади. Ўзларининг кимлигини сўрайдиган одам йўқ. Энди буни биз сўраймиз.

— Комфирқани яна тикладиларингми7

— Албатта-да. Улар ҳозир бизнинг бўйнимизга минг бир айб қўйиш билан овора. Лекин
ўзлари-чиЗ Улар ўзларини демократлар деб аташади-ю, лекин аслида фашистларнинг ишини
қилишяпти. :

— Macanan?

— Масалан, зўравонлик билан ҳокимиятни қўлга олишяпти. Зўравонлик билан корхоналарни хусусийлаштира бошлашди. Зўравонлик билан бозор иқтисодига ўтказишяпти. Уларни демократ эмас, балки давлат тўнтарувчилари, деб атаса, тўғрироқ бўлади. Аслида улар,
ватан хоинлари, ашаддий жиноятчилар.

Хотинимнинг кайфияти яхши кезларда у билан баҳслашиш мен учун мароқли машғулот
эди.

— Лекин бозор иқтисодига ўтмай, корхоналарни хусусийлаштирмай туриб, чинакам
демократик жамият қуриш мумкин эмас-ку1 — дея эътироз билдирдим мен. — Демократия —
ҳозирча башарият асрлар мобайнида эришган энг нурли чўққилардан бири саналади.

— Тўғри-куя, лекин бу жараён табиий равишда кечиши, зўравонлик билан амалга оширилмаслиги керак. Умуман, бизда ҳозир ёмғирдан кейинги қўзиқориндай кўпайиб кетган
лўттибозларни демократ деб аташ ҳам калтабинликдан бошқа нарса эмас. Шунинг учун
ҳам биз...

— Сен улар билан бирма-бир қандай ҳисоб-китоб қилмоқчисан 7 — сўрадим мен унинг
дастлабки гапини ёдига солиб.

— Эрта-индин рўзномада ўқийсан. Бугун кечаси демократларнинг энг катталаридан
бирининг хонадонида чинакам қиёмат-қойим бошланади:.. — деди Айра мамнун ҳолда
кафтларини бир-бирига ишқаларкан, айёрлик билан кўзларини ўйнатиб. — Қишлоқдаги
онахон ёдингдадир" Унинг уйига кириб олган инс-жинсларни мен ўша аблаҳнинг хонадонига
ҳайдадим.

Мен дарров ўша қишлоқи аёлнинг уйидаги аввал деворлар орқали томга кўчган, сўнгра
осмонга кўтарилиб кетган ўнлаб сичқонларнинг тапир-тупирию қулоқни қоматга келтирувчи
чийиллаган товушини эсладим.

— Агар ўша маънода бўлса, қиёмат-қойим бизнинг уйда ҳам бошланган, — дедим мен
маъюс оҳангда бошимни хам қилиб.

Айра менга сичков тикиларкан, яна айёрлик билан кулимсиради.

— Демак, хонадонимиздаги ботиний кучларга сенинг баъзи ишларинг маъқул тушмаган.
Хулқ-атворингни тезда яхши томонга ўзгартиришинг керак. б

— Яхши томон деганинг нимаси7

— Айтайлик, бизларга қўшилиб, ўша пасткаш демократларга қарши курашиш ҳам яхшилик саналади.

— Лекин демократлар аксинча мулоҳаза юритишади. Нима яхши-ю, нима ёмонлиги
нисбий тушунча-да, ахир: Буни бизга ким узил-кесил ҳал қилиб беради Парвардигорми"7

=Парвардигора сўзини эшитган хотинимнинг бирдан қовоқ-тумшуғи осилиб кетди. Кўзларида аллақандай ваҳима акс этиб, гап ройишини дарҳол бошқа ўзанга бурди.

— Менга қара, азизим, майда-чуйда гапларингни қўй. Бугун демократлар устидан қозонган кичик ғалабамизни ювишимиз керак. Уйда шампан борми

— Бор, — дедим мен истамайгина ўрнимдан турарканман.

Хуллас, ўша куни хотиним билан шампан ичиб, маишат қилиб, анча кеч ётдик. Қаттиқ
уйқуга кетган эканман, кимдир эшик қўнғироғини жиринғлатаётганини эшитиб, ғижиниб
ўрнимдан турдим. Айра тош қотиб ухлаб ётар, уни осонликча уйғота олиш амримаҳол эди.
Гандираклаганча бориб, кимлигини сўраб ҳам ўтирмай, эшикни очдим. Очдим-у, ҳайратга
тушиб, беихтиёр орқага тисарилдим.

Остонада оппоқ соқоллари кўксига тушган, узун оқ ридо кийган, баланд бўйли, ниҳоятда нуроний бир отахон менга аллақандай мехр ва... хавотир билан тикилиб турарди.

Кўнглимга ғулғула тушиб, Айра айтган қиёмат-қойим чинданам бошланди шекилли, дея
хаёлимдан ўтказарканман, мўйсафидга салом бердим. У ўта жиддий қиёфада бош ирғаб
алик олди-да, вазмин оҳангда сўз қотди:

 




— Ўғлим, бемаҳалда безовта қилганимиз учун маъзур тутасиз. Лекин биз сизни йўқлаб
келдик.

Шунда мен унинг орқасида худди шундай узун оқ ридо кийган яна бир савлатли оқсоқол, зина пастроғида эса, оппоқ либосдаги рўмол ўраган икки аёл турганини кўриб, таажжубим баттар ортди.

— Лекин менинг ҳеч қаёққа бориш ниятим йўқ, — дедим мен қатъий оҳангда, пича
асабийлашиб, — Бу хусусда аввал юборган вакилингизга айтувдим-ку.

— Сиз янглишяпсиз, ўғлим, биз ҳеч қандай вакил юбормаганмиз.

— Қанақасига7 Ахир, куни кеча кўк эчки қиёфасидаги вакилингиз...

— Маъзур тутинг, ҳаммаси тушунарли, — деди мўйсафид назокат билан гапимни бўлиб. — Кўзингизга эчки қиёфасида шайтон кўринибди. Ундан жуда-жуда эҳтиёт бўлишни
маслаҳат берардик.

— Унда сизлар кимсизлар, ахир7

— Биз самовотдан, дорилбақоданмиз... Сиз тақводор бўлмасангиз ҳам одамларга ҳамиша яхшилик қилиб келган, дили пок инсонсиз. Уйингизни ёвуз руҳлар, иймонсиз инсжинслар босган. Улар сизни ҳалок қилиб, руҳингизни дўзахий ҳилқатга айлантиришмоқчи.
Ҳозирги вазиятда улардан осонликча қутулолмайсиз.

— Лекин мен сизлар билан кетишга тайёр эмасман. Ўйлаб кўришим керак.

Нуроний отахон аста юз ўгириб, ёнида турган ўзидан ҳам савлатлироқ мўйсафидга
мурожаат қилди:

— Нима қиламиз, ўйлаб кўришига вақт берамизми"7

— Ҳай, майли, — вазмин бош ирғади ҳамроҳи. — Ўйласин. :

— Бўлмаса, ўйлаб кўринг. Ҳозирча хайрлашмаймиз. Лекин пайсалламанг. Биз ҳали яна
келамиз.

— Бу иш ҳаддан зиёд қийин эса-да, Айрани буткул тарк этишга уриниб кўринг, — гапга
аралашди зиналоянинг иккинчи муюлишида турган аёллардан бири. — Биз уни қўлдан бой
бердик ҳисоб.

— Ҳа-ҳа, — оҳиста бош ирғади оқ рўмол ўраган иккинчи аёл. — Чунки лаънати Иблис у
билан битим тузишга муваффақ бўлибди. Улар одатда шартномага ўз қонлари билан имзо
чекишади. Қон билан кирган нарса эса жон билан чиқади.

— Аммо сиз бунга йўл қўя кўрманг, тушундингизми, асло йўл қўя кўрманг1 — қатъий
тайинлади рўпарамда турган нуроний отахон менга хайр дегандай ўнг кафтини силкитиб.

Улар бамисоли тумандай ҳавога сингиб, зумда кўздан ғойиб бўлишди. Кейин қандай
воқеалар кечгани буткул ёдимдан кўтарилибди...

Эрталаб ширин уйқу оғушида ётарканман, хотинимнинг негадир олисдан келаётган
овозидан уйғониб кетдим.

— Тура қол, Роберт, ишга кечикяпсан, — дея ошхонадан туриб бақирарди Айра. Сал
ўтмай у тепамга келиб, хавотирли қиёфада сўради: — Кечаси ташқари эшикни сен очиқ
қолдирганмидинг3)

Кеча кечаси ташриф буюришган оқ либосли нуроний отахон ва онахонлар дарров
ёдимга тушди. Лекин бу ҳақда хотинимга бирор гап айтишни лозим топмадим. Ётган
жойимда елкамни қисиб, мужмал жавоб бердим:

— Ёдимда йўқ. Шампанни сал кўпайтириб юборибмиз чоғи.

— Ҳечқиси йўқ, — деди Айра айёрона кулимсираб, — бу дунёда кайф-сафо, маишат
қолади, қолган ҳаммаси ўткинчи. Лекин эшик очиқ қолгани чакки бўлибди. Ё биров келдиMU?

— Й... йўқ, — дедим мен дудуқланиб, бош чайқарканман. — Ҳеч ким келгани йўқ.

Хотиним негадир менга шубҳали нигоҳ ташлаб:

— Тура қол энди, юз-қўлингни ювиб, чойга чиқ. Пастда машинанг ҳам кутиб қолди, —
дея ошхонага йўналди.

Ўша куни ишга келдим-у, тўсатдан ташриф буюрган тунги меҳмонлар буткул хаёлимга
ўрнашиб олса бўладими7 Вазирлар Маҳкамаси учун шошилинч маълумотнома ёзишим
кераклигини баҳона қилиб, ҳамма ишларни муовинимга топширдим-да, эшикни ичкаридан
қулфлаб олдим.

Сўнгги кунлардаги воқеалар бутун онгим, дунёқарашимни остин-устун қилиб юборганди. Айранинг жодугарлиги боисми ёки ўзимда ҳам қандайдир ғайритабиий хислат борми,
ҳар қалай, мен ботиний ёхуд ғайб олами мавжудотлари билан мулоқотга киришгандим ва
бу мулоқот, агар янглишмасам, унинг нур ва зулматдан иборат ҳар иккала қатламини
қамраб олганди. Хулосаки, эзгулик ва ёвузлик ўртасидаги муросасиз кураш фақат Ерда,
одамлар ўртасидагина эмас, балки латиф, ёндош оламлар, Коинот миқёсида ҳам кечади.
Нур бўлмаса, соя ва зулмат ҳам бўлмайди. Лекин зулмат бўлмаса-чи7 Фақатгина нур ва
зиёдан иборат дунёни тасаввур қилиш мумкинми" Ёки аксинча, фақатгина соя ва зулматдан ташкил топган дунёни биз қандай идрок этамиз Нур ва зиё аҳли ҳам, соя ва зулмат
вакиллари ҳам ўз ҳаёт фалсафаларини яратишган. Кўҳна давр қарғишга учраган ўтмиш
сифатида ҳеч қачон тарих сарҳадларидан ўчиб кетмаган, аксинча, у узлуксиз бунёд этилаётган келажак биносининг пойдеворлари вазифасини ўтаган. Лекин шундай ҳам бўлиши




мумкинки, бу бино пойдевори яқин ёки узоқ ўтмиш лойиҳачилари айби билан ибтидосидаёқ қийшиқ ҳолда мўрт жойга қурила бошланган. Вақти келиб қуриб битказилади, юзлаб,
минглаб оила кўчиб киради ва ҳаёти гуркираб яшнаётган бино вақти-соати келиб, фавқулодда ер билан яксон бўлади. Хўш, бу бинони дастлабки даврдаёқ, одамлар кўчиб кирмасидан аввал портлатиб юборган афзалми ёки ҳайбаракаллачилик билан қурилиш тугашига
кенг йўл очиб бериш ва шу билан фожиа юз беришига имкон яратиш мақсадга мувофиқми7 Ахир, кези келганда, биз шу хил биноларни дастлабки даврдаёқ бузиб ташламоқчи
бўлганларни бузғунчилар, террористлар деб атаганмиз. Уларни жиноятчилар тарзида қамоқхоналарга тиққанмиз. Орадан етмиш-саксон йил ўтгачгина ўшанда ноҳақ бўлганимизни,
аслида улар эзгулик учун курашганликларини англаб етганмиз.

Фикри ожизимча, нур-зиё ҳамда соя-зулматнинг ўзаро доимий мувозанатда бўлишига
эришиш башарият жамияти қаётининг энг муҳим қонуниятларидан бири эмасмикин" Ҳар
қандай жамиятда ҳукмрон сиёсатга соғлом мухолиф кучлар доимо мавжуд бўлиши шу
жамият тараққиётида муҳим омил саналади, демак, ўртадаги мувозанат бузилса, у ёки бу
томон қўли баланд келса, қон тўкилиши муқаррар бўлганидек, нур ва зулмат ўртасидаги
мангу зиддият ҳам оқсоч тарих силсиласидаги мураккаб воқеа-ҳодисалардан қудратли
Оқибат дарахти ўсиб вояга етишига замин яратмасмикин7

Бинобарин, худди ана шу оламшумул вазият айни вақтда менинг митти оиламда ўз
аксини кўрсатмаяптимикин" Мана, куни кеча хонадонимга ёвуз кучлар ҳам, эзгу кучлар ҳам
кетма-кет ташриф буюришди. Айранинг ёвуз кучлар қармоғига тўлиқ илингани, каминанинг
ҳали (ҳозирча) эзгу кучлар томонидан экани эътиборга олинса, оиламда муроса-мадорага
путур етгани, ёвуз кучларнинг кўли баланд кела бошлагани ойдинлашади. Мабодо, ана шу
мувозанат бузилмаганида, уйга ўша ботиний кучлар ҳам ташриф буюришмас, камина эса,
бунақа ғайриоддий, ваҳимали воқеаларнинг гувоҳи ҳам бўлмас эдим.

Олдимда энди фақат икки йўл мавжуд: мен ё оиламдаги руҳий (истасангиз — ижтимоий) мувозанатни тиклашим ёки Айрадан буткул ажралиб, уйни тарк этишим лозим. Мен
аллақачон бу ишни қилишим мумкин. эди. Лекин ҳамма бало шундаки, барча қусурлари,
инжиқлиги ва серхархашалигига қарамай, мен уни севардим. Ҳа-ҳа, мен уни чинакамига
севиб қолгандим) Шу боис ундан осонликча воз кечишим қарийб мумкин эмасдай туюлар
эди. Нафсиламбрини айтганда, мен бир кўришдаёқ туғиладиган ишққа ишонмайман. Ғирт
сафсата бу; Ҳақиқий севги йиллар мобайнида шаклланади, у ҳаётнинг мураккаб синовларида тобланиб, сайқал топади ва илоҳий мазмун касб этади...

Роберт Назарович чўнтагидан =Малбороз қутисини чиқариб, сигарет тутатди. Ҳамон
ғизиллаб тагимизга кириб кетаётган бетон йўлга тикиларкан, яна бир неча фурсат маъюс
ўйга толди. Мен раҳмим келиб қараб қўйдим-да, кўнглини кўтариш учун атайин қувноқ
кайфиятда сўз қотдим:

— Юз грамм оқидан қуйиб берайми, Роберт Назарович7

Ҳамроҳим ғамгин ҳолда кулимсираб, юзимга тикилди. Кейин аста:

— Борми" — деб сўради.

— Албатта-да. Бўлмаса, таклиф қилармидим3 — дедим жилмайиб, машинани йўл четига
буриб тўхтатарканман. Сўнгра ашқол-дашқол солинадиган қутини очиб, ухлашдан аввал,
шеригим юз граммини ичган ароқни олдим, пиёлага тўлдириб қуйдим-да, Роберт Назаровичга узатарканман:

— Мошина ҳайдамаганимда, сизга шериклашардим, лекин буям насиб қилар, — дедим
яна кулимсираб. (Худди шу гапимга фаришталар хоминг деган экан, аммо бу ҳақда кейинроқ).

Ҳамроҳим юраги ёнаётган эди чоғи, пиёлани бир зумда бўшатди. Тошкентдан эрмак
учун биз бир коса қурт ҳам олгандик, биттасини унга узатдим.

— О, газак зўр-ку{ — деди Роберт Назарович пича кўнгли ёришиб, қуртдан тишлар экан.

— Яна озгина қуяйми7 — дедим мен унга савол назари билан тикилиб.

— Етади, кетдик, — деди Роберт Назарович аста-секин аввалги маъюс ҳолатига кайтаркан. Мошинани ўт олдириб, олға жилдирарканман, у яна ҳикоясини давом эттирди:

— Хулласи калом, ўша куни ана шундай оғир ўйлар исканжасида бошим ғувиллаб, уйга
қандай етиб келганимни ҳам билмай қолдим. Уйда хотиним йўқ, ошхонадаги устол устига:
«Men фирқачилар шўъбасига кетдим, дарғамиз Геннадий Илъич чақиртирибдилар. Тезда
қайтаман. Овқат — қозонда. Сенинг Айранга, — деб ёзилган бир энли хат қолдирибди.

Азбаройи сиқилиб кетганимдан бардаги аввал очилган "Жириновский- ароғини олиб,
қадаҳга қуйдим. Бир кўтаришда сипқоргач, газак қилмай, яна қуйиб ичдим. Худди Соколовга ўхшаб (Шолоховнинг машҳур қаҳрамонини танийсиз, албатта) учинчи қадаҳдан кейингина тузланган бодринг билан газак қилдим. Хотиним карам шўрва тайёрлаб кетган экан,
истамайгина ликопга қуйиб, уч-тўрт қошиқ тотинган бўлдим.

Кейин ойнаижаҳонни қўйиб, нимкатга чўзилдим. Ярим мудроқ ҳолатда эдим, бирдан
сергак тортиб, бошимни кўтардим. Ажабо, кўзгудан боғичсиз узун қора ридо кийган, кўзлари чақчайган девдай дароз кимса менга аллақандай макр ва ижирғаниш билан қадалиб
тикилаётган эди; этларим жимирлашиб кетди. Унинг қоп-қора сочлари ҳам икки жойидан




худди шохга ўхшаб тикрайиб турарди. Бирдан думғазасида калтагина думи борлигини ҳам
пайқаб қолдим. Негадир у думини узун қўллари билан силаб-силаб қўяр эди.

Мен энди сархушланиб, дунё ташвишларини ҳеч қурса бугун унутишни истагандим,
кайфимдан асар ҳам қолмади.

кБу лаънати кўрсатув қайси дастурдан бериляпти ўзи7= — деган хаёл билан ўрнимдан
турмоқчи бўлган эдим, кўзгудаги махлуҳ худди масофадан фикримни ўқиётгандай совуққонлик ила:

— Қимирлама: — деди дағал овозда. — Дастурдан ташқари кўрсатув бу. Фақат сен учун..
Бошқа дастурларни ишга тушираман деб овора ҳам бўлма. Ҳаммасини мен банд этганман.
Биз аввал келишганимиздай, гаплашиб олишимиз керак.

— Сен ўша махсус вакил... эчкимисан" — сўрадим мен зўрға тилим айланиб.

— Йиўқ. Чўққисоқол сенга қизғин салом йўллади. Лекин биз бир гуруҳданмиз, биз
мафкурага хизмат қиламиз.

— Иблис мафкурасигами" — сўрадим мен истеҳзо билан, энди пича дадиллашиб.

— Олампаноҳимизни сизлар шундай атайсизлар. Унинг асли исми — Улуспир жанобла- :
ри.

— Хўш, яхши, мендан нима истайсизлар ўзи7

— Ахир, чўққисоқол сенга қозоқнинг тўққиз пулидай аниқ айтган эди-ку; биз сени олиб
кетгани келдик. Сен ҳам жанобимизнинг хизматига ўтишинг керак,

— Мен ҳам унга тўққиз пулдай қилиб: ҳеч қаёққа бормайман, деғанман. Энди шайтонга
малай бўлишим қолувди.

— Менга қара, нобакор, — ўшқирди кўзлари чақчайган кимса, нохос жаҳл отига миниб,
(телекўзгуда энди у оғзидан ўт пуркаб турган улкан аждарҳонинғ устига миниб олганди), —
намунча катта кетмасанг, бу гапни кимингга ишониб гапиряпсан3 Агар билсанг, биз айтган
сўзни ҳамиша амалда исботлаб келган қудратли зотлармиз. Шундай экан, чучварани хом
санама... i

— Нега энди айнан мени танладинглар7

— Чунки сенинг руҳинг ёш, соғлом. Боз устига сен Айра чизган йўлдан юришни истамаяпсан, фирқачиларга қўшилмаяпсан, ҳатто сен хотинингни ташлаб қочмоқчи бўлаётганингдан ҳам хабаримиз бор. Билиб қўй: биздан ҳеч қаёққа қочиб қутулолмайсан. Осмонга
чиқсанг — оёғингдан, ерга кирсанг — қулоғингдан тортиб оламиз. ИИИ

Ақлга сиғмас бундай зўравонлик, бундай сурбетлик ва густоҳликдан ғазабим дақиқа
сайин ошиб борар, ўзимни зўрға тийиб турардим. Назаримда, ғазабим ортгани сайин
кўзгудаги ғанимим шунчалик хурсанд бўлаётгандай эди.

— Сенда калла бўлганида, аллақачон кхўп= деб, биз билан отланган бўлардинг, — деди
у безбетларча, пича жаҳлдан тушиб (энди у аждарҳо ўрнида қопқора тулпор отга миниб
олганди). — Ахир, тушунсанг-чи, овсар, Фоний дунёда қачонгача хору зор бўлиб юраверасан71 Биз билан бўлсанг, имкониятларинг шу қадар кенгаядики, Коинот миқёсида яйрайсан. Агар билсанг, кайф-сафо, маишат, пари-пайкарлару онаси ўпмаган жононлар — ҳамма-ҳаммаси қўлингда, хизматингда бўлади... Нимадан бош тортаётганингни энди тушунгандирсан"..

— Йўқ, тушунганим йўқ, тушунишни ҳам истамаймант — дедим мен ўжарлик билан
тишларимни ғижирлатиб.

— Сен ўзи кимга, нимага эътиқод қўйгансан, ҳой, тентак2; — бақира кетди яна кўзгудаги зот оғзидан кўпик сачратиб. — Агар билсанг, Коинотда, бутун ўн саккиз минг оламда биз
жорий қилган йўл энг тўғри йўл саналади. Кимдир истайдими-йўқми, охир-оқибат ҳамма
шу йўлни танлайди. Бошқа йўлларнинг бари сохта, сароб ва кборса келмас" йўллардир.
Ҳамма бизнинг туғимиз остига бирлашади. Наҳотки шунга ақлинг етмаса, ҳой, зоти паст71

Шу пайтгача унинг ҳамма ҳақоратларига чидаб тургандим, зоти пастз дегани суяксуягимдан ўтиб кетди. Ирғиб ўрнимдан турдим-да, чақчайган кўзли кимсанинг олайганча
кНима қиляпсан3 Эсингни йиғ Ўзингни бост1..= — дея илтижо қилаётганига қарамай, ойнаижаҳонни азот кўтариб, полга улоқтирдим. Унинг ичидаги алламбало асбоб-ускуналар чилпарчин бўлди. Табиийки, кўзгудаги тулпор минган махлуқ ҳам кўздан йўқолганди. “

Кўзгу орқали менга елимдай ёпишиб олган лаънати шайтон малайидан қутулганимга
шукроналар айтиб, ошхона сари юрдим. Яна ҳалиги шиша қопқоғини очиб, қадаҳни тўлдирдим-да, шартта кўтардим. Сал ўзимга келгандай бўлиб, атрофга кўз югуртиргандим, тағин
ўша... худди одамлардек курсиларга ўтириб олган учта қора мушукни кўриб, яна эсхонам
чиқиб кетди. Айни пайтда азбаройи ғазабга минганимдан буткул ўзимни йўқотиб қўйгандим. Бу лўттибозликларнинг чеки бўладими ўзи..

Устуллардан бирини кўтариб, лаънати мушукларга ҳамла қилдим. Улар худди ўтган
сафаргидай ҳавога сингиб, шу заҳоти кўздан ғойиб бўлишди. Фақат аллақандай қорамтир
шарпалари ёқимсиз биғиллаганча, ошхона эшиги орқали ўрта хонага ўтиб кетгандай бўлди.
Устулни кўтарганимча, шарпалар ортидан югурдим.

Ўрта хонага кирдим-у, яна тараша бўлиб қолдим. Не кўз билан кўрайки, уй тўрида ўша
чўққисоқол кўк эчки чўнқайганича, думини диккайтириб, китоб варақлаб ўтирарди. х9Э,




сендақа олимдан ўргилдим)з — дея энди унга ташланмоқчи бўлгандим, эчки совуққонлик
билан шаштимдан қайтарди:

— Ўзингни бос, тентакт Намунча ҳовлиқмасанг. Нега махсус вакилимизни хафа қилдинг2
Ахир, у камдан-кам одамлар ҳузурига шахсан ўзи ташриф буюради. Ҳазратимиз Улуспирнинг ўнғ қўлларидан саналмиш Баал Зебуб жанобларини наҳотки танимаган бўлсанг" Ҳурмат-иззатингни жойига қўйиб, шундай обрўли вакилимизни юборсак ҳам ақлингни йиғиштириб ололмадинг. Энди ўзингдан, кўр, ғаламис1..

Эчки ғазаб билан китобни ёпган эди, унинг муқовасидаги шайтон сувратига кўзим
тушди-ю, нохос миямга келган фикрдан қичқириб юбора ёздим. Инжил).. Чинданам, мен
тентак, қовоқкалла, уйда Инжил борлигини буткул унутиб қўйибман-ку1.. Ота-онамнинг руҳи
поклари тушимда буни менга бежиз эслатишмади, ахир. Боз устига, уларнинг хўроз ёки
товуқ сўйиб, Худо йўлига қурбонлик қилишим кераклигига шама қилишгани ҳам ёдимдан
кўтарилаёзибди.

Зудтар ўзимни китоб жавонига отдим-у, сарғайган асарлар ортига қўлимни тиқдим. Э,
Худо, муқаддас китоб жойида йўқ эди. Алам билан яна эчкига юзландим.

Кўк эчки эса, китобни олд оёқлари орасига олиб, орқа оёқларида бамайлихотир чайқалғанча, энсаси қотиб сўзлади:

— Ё тавба; Одам ҳам шунчалик калтафаҳм бўладими" Наҳотки бизни ҳам ўзингга ўхшаган лақма, тўпори деб ўйласанг 1 Энди бу ёғига кўз очиб кўрган суюкли ёринг Айра хоним
жазоингни беради. Кунингни кўрсатади ҳали у

Шундай деб, у китобни қўлтиқлаганча, камондай эгилиб, ўзини деразага отди. Ўтган
сафаргидай на бир шовқин эшитилди ва на дераза ойнаси синди. Лекин айни дамда яшин
чақнаб, кетма-кет момақалдироқ гумбурлади-да, шатир-шутир ёмғир қуя бошлади.

Мен қаҳр-ғазаб ўтида ёнарканман, аллақандай хунук воқеани олдиндан сезиб, вужудимни мавҳум бир Ғулғула, хавотир ҳисси чулғаб олаётгандай эди. Мен ана шундай ҳолатда уйдан Инжилни излашга киришдим. Уни Айрадан бўлак биров олиши мумкин эмас. Яна
қаерга яширди экан7 Ярим соат ичидаёқ уйни остин-устун қилиб юбордим. Инжил на
сандиқда, на жавонда ва на бошқа жойда бор эди.

Кўп ўтмай, эшикдан Айранинг ўзи кириб келди. Негадир у ҳам дарғазаб кўринар, қовоқлунжи осилиб кетган эди.

— Лаънати демократлар, — деди у фиғони ошиб. — Думада ўзларича комфирқа фаолиятини умуман таъқиқлаш ҳақида масала кўтаришибди. Эналарининг ҳаққи борми бунга7
Яна демократлар эмиш... Биз уларга таъқиқлаш қанақа бўлишини кўрсатиб қўямиз ҳали.
Геннадий Илъич ҳаммамизни катта курашга, керак бўлса, жангга киришга шай туришимизни тайинладилар. Эртага яна намойишга чиқамиз. Қурол бўлса қани эди-я1

— Қон тўкилиши мумкин-ку, ахир7 — дедим мен беихтиёр хавотирга тушиб.

"Қон сўзини эшитган Айранинг кўзларида аллақандай совуқ учқун чақнаб кетди.

— Албатта тўкилади-да, — деди у мамнунлигини яшириб ўтирмай. — Бундай вазиятда
қурбонларсиз иш битмайди. Эртага уларга шунақанги сабоқ берайликки, то ўла-ўлгунларича эслаб юришсин:; Ўша аблаҳларнинг пўстини шилиб, сомон тиқамиз1

Хотиним кийим-кечак ва бошқа нарсалар ағдар-тўнтар бўлиб ётган сандиққа, жавонларга нигоҳ ташларкан, бешбаттар аччиғи чикди. Менга нафрат билан тикиларкан:

— Нима қидирдинг3 — деб сўради.

Мен тўғрисини айтишга мажбур бўлдим.

Айранинг худди гармдори чайнаб қўйгандек афти буришди.

— Нимага керак бўлиб қолди сенга ўша...

Мен Айрани сира алдай олмасдим, чунки у масофадан бемалол фикримни ўқир, мен
ҳам кўпинча ғаройиб кўзгу орқали унинг нима демоқчилигини аввалдан билиб турардим.
Мана, ҳозир ҳам кўз олдимда ўша кўзгу намоён бўлди. Кетма-кет хотинимнинг ўйлари
ёзила бошлади: кОббо, лаънати-ей. Одам бўладиганга ўхшамайди бу. Ўша бемаъни китобни излашга тушибдими, бу мияси айниганидан далолат. Асли буям демократлар томон
шекилли3 Йўқ, уни жазоламаса бўлмайди. У дунё-бу дунё унутмайдиган қилиб жазолаш
керак.

Ташқарида яна яшин чақнади. Кетма-кет бутун оламга дағдаға қилаётгандек момақалдироқ гумбурлади. Шатирлаб ёғаётган ёмғир тобора кучайиб, жалага айланаётганди.

Мен энди чинакамига қўрқиб кетдим. Айрадан ҳамма балони кутиш мумкин, истаган
ёмонлик қўлидан келарди. (Хотиним учига чиққан ёлғончи бўлишига қарамай, кўзгу орқали
фақат тўғри гапни айтарди чамаси. Мен бунга тажриба орқали ишонч ҳосил қилгандим). кУ
мени ўлдирмоқчиз, — деган фикр хаёлимдан ўтди-ю, бутун вужудимга титроқ югургандай
бўлди. Афсунгарлик ҳақидаги китобларни ўқиб, мен бир нарсани яхши билиб олгандим;
ёвуз ниятли жодугар ўз яқин одамининг ички қувватини сўриб олиш учун уни ўлдириши
керак эди. Мен доимо шундан қўрқиб яшардим. Оилавий можаролар вақтида у менга бир
неча бор асабларимни қақшатиб, тишларини кўрсатган, агар измидан юрмай, чизган чизиғидан чиқсам, минг бир балога гирифтор қилиши мумкинлигини бот-бот таъкидлаган эди.

Ҳозир ҳам бирпасда жазавага тушганча, шанғиллаб, бақир-чақир қиларкан, шундоқ




ҳам таранг асабимни аёвсиз эговлашга тушди. Айни чоғ чинданам шундай бўлдими ё
кайфим борлиги туфайли шунақа туюлдими, хотинимнинг афти-башараси тишлари иржайиб чиққан қора бўрининг сиёғига айлана бошлади. У фавқулодда ўзини устимга отиб,
ёқаларимни йиртиб, кўксимга ёпишди. Ё фалак, у гарданимга тишларини ботириб, қонимни сўра бошлаганди.

Зоҳирий маънода ҳам, ботиний маънода ҳам юрагим зардобга тўлиб, уни бор кучим
билан итариб ташладим-да, сакраб ўрнимдан турдим. Айра гилам устида думалаб ётаркан,
асабий ҳолда қаҳ-қаҳ уриб кула бошлади. Мен азбаройи даҳшатга тушганимдан қон сизғиб
чиқаётган бўйнимга дастрўмолимни босганча, қўшни хонага ўтиб, эшикни қулфладим. Сўнгра
жароҳатимга йод суртиб, дока билан танғиб бойладим. Шоша-лиша энг керакли нарсаларимни митти жомадонга жойларканман, кийим-кечак жавонининг энг тагида ётган Инжилга
кўзим тушди. Азбаройи суюниб кетганимдан уни дарров қўлимга олиб, дуч келган бетини
очдим-у, хотиним қамалган уйнинг эшиги сари юрдим. 77-сурадаги оятларни товуш чиқариб ўқишга тушдим.

Айни дамда ичкари уйда асабийлик билан қаҳ-қаҳ уриб, эшикни тепкилаётган Айра
фавқулодда тинчиб қолди. Кейин ҳиқичоқ тутиб, ўқчий бошлаганини пайқадим. Мен оят
ўқишда давом этарканман, сал ўтмай, унинг бутунлай овози ўчди.

Мен энди бир қарорга келишим керак эди. Айрани ёвуз ботиний кучлар, Иблис малайлари ихтиёрига буткул ташлаб кетишим, бу жойларни тарк этишим ёки тақдирга тан
бериб, хотиним билан бирга қолишим, уни ёвуз кучлар тазйиқидан қутқариб, эзгу йўлга
бошлаш мақсадида пешонамга ёзилганини кўришим зарур эди.

КАйтсам тилим куяди, айтмасам — дилимз, — деганларидек, ташлаб кетай десам, унга
бўлган севгим вужудимни оташдай чулғаб, жону жаҳонимга ўт қўйгудай, кетмай десам,
даҳшатли қора бўрининг сўйлоқ тишлари иржайиб чиққан важоҳатли калласи шундоқ кўз
олдимда гавдаланади.

Аросатда ғамгин ўйга толиб, қанча турганим ёдимда йўқ, бир маҳал ичкаридан йиғи
овозини эшитиб, яна сергак тортдим. Ичкари уйда, Айра, чамаси, эшикка бош қўйганича,
мук тушиб йиғлар, алланималар деб илтижо қиларди. Яқинроқ бориб қулоқ тутдим.

— Азизим, мени тарк этма: Ўтиниб сўрайман, Роберт, ёлғиз ташлаб кетма мени), —
дерди у негадир паст овозда зорланиб,

Азбаройи раҳмим келганидан юрагим эзилиб, эшикни очмоқчи ҳам бўлдим. Лекин бир
қадам босиб, тўхтадим. Нохос кўз олдимда яна ўша тухумсимон кўзгу пайдо бўлиб, унга
қуйидаги битиклар кетма-кет ёзила бошлади:

КАзизим Роберт; Шундай оғир вазиятда сен мени ташлаб кетишдек номардликка йўл
қўёлмайсан. Буни яхши биламан. Чунки сен мени чин дилингдан севасан. Ёдингдами, мен
ҳам сени илк кўрган кунимданоқ яхши кўриб қолгандим. Биз бахтли оила қурдик. Лекин
ҳозир ана шу оиламиз устида қора қузғунлар пайдо бўлган. Улар бизни бир-биримиздан
жудо этиб, у дунёю бу дунё ҳаётимизни дўзахга айлантиришмоқчи. Сендан ўтиниб илтижо
қиламан: бунга асло йўл қўйма, азизим; Акс ҳолда қолган умринг қашшоқлик ва хору
зорликда ўтади. Билиб қўй, жонгинам, сенинг пешонангга фақат мен ёзиғлиқман ва мендан
ўзгаси сенга вафо қилмайди. Ана шу пок ва самимий севгимиз ҳаққи мени ташлаб кетма,
Роберт Йўқса, мен адойи тамом бўламан ва мен билан мангу видолашасанБ

Хотинимнинг кўзгудаги дил сўзларини ўқирканман, фавқулодда ҳаяжонга тушиб, тўлқинланиб кетгандим. Азбаройи таъсирланганимдан кўзларимда ёш қалқиб, беихтиёр эшик
сари юрдим-да, калитга қўл чўздим, айни шу дамда ташқари эшик қўнғироғи чўзиқ жиринглаб қолса бўладими" Сесканиб тушдим. Бундай бемаҳалда уйга ҳеч ким ташриф буюрмас
эди. Ким бўлиши мумкин Ё ҳалиги... оқ ридо кийган боболармикин3

Эшикни очмоқчи бўлиб, ташқарига отланаётгандим, Айранинг таҳдидли овози тўхтатди:

— У ёққа бора кўрмат Икки каллакесар уйингни ўмаргани келган. Агар икковимизни ҳам
чавақлаб кетишларини истамасанг, эшикни оча кўрман.

Мен энди нима қилишимни билмай, яна аросатда гангиб қолдим. Айра эшик ортида
шунақанги илтижо қилиб, шунақанги зориллай кетдики, мен беихтиёр тиз чўкканча, мук
тушиб йиғлай бошладим.

Охири сабр-бардошим тугаб, ўрнимдан турдим, хотиним қамалган уйнинг эшигини
шартта очдим-у, яна шафқатсизларча алданганимни сездим. Не кўз билан кўрайки, ичкари
уйда жамоат жам: юқорида чўққисоқол кўк эчки китоб варақлаб ўтирар, чап томондаги
нимкат устига ўша учта қора мушук худди одамлардек чўнқайиб олишган, уйнинг ўнг бурчида кўзлари чақчайган, думли дароз кимса ҳам ғўдайиб турарди. Айра эса... Айра ўртада тиз
чўкиб ўтирар, юзи ҳамон... бўри қиёфасида эди. У менга ўткир тишларини кўрсатиб, заҳарханда билан иржайди, кейин ҳозир ўзини устимга отадигандек орқага тисарилди, гавдаси
камондек таранг тортилди.

Ташқарида борлиқни ларзага келтириб, шунақанги ваҳимали момақалдироқ гумбурладики, худди осмон узилиб тушаётгандек эди. Кўкни тилка-пора қилган чақмоқнинг нурлари
хонани бир зум ёритиб, унда жам бўлган ғайб дунёси мавжудотларига бешбаттар ваҳимали, афсонавий тус берди.




Мен қўрқувдан дир-дир титрарканман, ўзимни аранг қўлга олдим: қўлтиғимдаги Инжилни азот юқорига кўтариб, яна оят ўқишга киришдим.

Шу чоқ хона ўз-ўзидан кенгайиб, шип ўрнида митти юлдузлар ғира-шира милтиллаётган қоронғу осмон кўринди. Пастда Айра, чўққисоқол эчки ва бошқа махлуқлар қора шарпаларга айланиб, алланимадан хавотирга тушгандай ғимирлаб қолишди. Осмонда ҳилол ой
пайдо бўлиб, шундоқ биқинидан думли юлдуз ўқдай отилиб чиқди-да, Коинот қаърига
сингиб кетди. "Ахир, булар шўрлик ота-онамнинг руҳлари-ку5 — хаёлимдан ўтказдим мен
ва уларнинг ишорасини ҳам англаб етгандай бўлдим: улар менга Айрани тарк этишни, Худо
урган бу уйдан воз кечишимни уқтираётганди.

Шоша-пиша эшикни ёпиб, шарақлатиб қулфладим. Йўл-йўлакай митти жомадонимни
қўлга олиб, кўчага югурдим. Остонада ўша эски танишларим: узун оқ ридо кийган, оппоқ
соқоллари кўксига тушган икки мўйсафид бу ишимни қўллаб-қувватлаётгандай менга мамнуният билан тикилишарди. Уларга салом бериб, пастга интиларканман, зиналарда турган
икки аёл ҳам менга самимий жилмайиб қараётганини кўриб, кўнглим таскин топгандай
бўлди.

Уйимиздан катта шохкўчагача яёв юрилса, бир соатлик йўл эди. Вақт ярим тундан
оққан, кўчада биронта ҳам мошина кўринмасди. Бахтимга, жала тинган, осмондаги пағапаға қора булутлар энди жанубга қараб жадал сузишарди. Оёқларимни қўлимга олиб, орқаўнгимга қарамай югурарканман, ўша йўлни бор-йўғи чорак соатдаёқ босиб ўтдим-ов.

Яна ярим соат ўтмай, шоҳкўчада сенга дуч келдим. Жавонмард йигит экансан, умрингдан барака топ, йўқ демай, машинангга олдинг. Энди умримнинг охиригача дуоингни қилиб
ўтаман...

Ҳикоя шу ерга келганда, Шукрулло бир зум жим қолди-да, қалай, маъқулми, дегандай
менга маъноли нигоҳ ташлади. Мен чинакамига ҳайратда қолиб, ҳаяжонга тушгандим.

— Тайёр фантастик асар-ку, бу — хитоб қилдим мен жонланиб. — Зўр кино қилса ҳам
бўлади.

— Лекин бу ерда ҳеч қандай таҳайюлот йўқ. Бари ҳаётий.

— Йўғ-е, — эътироз билдирдим мен. — Роберт Назаровичнинг руҳан соғлом одам
эканига ишончинг комилми7 Галлюцинация, руҳий сароб деган гаплар бор, ахир7

— Бунга зарра шубҳам йўқ. Чунки у билан биз бир ой ўтмай, яна кўришдик-да.

— Хўш-хўш" — сўрадим мен сабрим чидамай. — Қаерда кўришдинглар 7

— Бўлмаса, ҳикоянинг якунини эшитинг, — шошилмай давом этди Шукрулло. Биз бу
пайтда кўҳна шаҳарга туташиб кетган туманга кириб келгандик. Кўзлаган манзилимизгача
арзимаган масофа қолганди. — Хуллас, ўша куни мен Роберт Назаровични Переделкинога
етмасдан Гелицине деган қишлоқдаги синглисининг уйида қолдирдим. Мен билан отаболадек самимий хайрлашаркан, у бир дақиқа тўхтаб, чуқур ўйга толди. Кейин ўта жиддий
қиёфада сўз қотди:

— Ҳаётда тасодифий иш бўлмайди, ўғлим. Ҳар бир кечган воқеа замирида қандайдир.
қонуният, мантиқ бор. Мана, сен билан ҳам бежиз учрашмадик, деб ўйлайман. Бунинг
маъноси ҳақида мен анча бош қотириб, ҳозир тагига етгандайман. Гап шундаки, сен шарқда туғилиб ўсгансан. Шарқ эса, азалдан улуғ набийлар, азиз авлиёлар ва шайхлар макони
саналган. Улар бор жойда эса, эзгулик, поклик, олижаноблик илдиз отган. Иблис ҳам
қадамини ўйлаб босган. Сизнинг юртингизда ҳозир ҳам шундай табаррук одамлар, муқаддас зиёратгоҳлар бор, деб эшитаман.

— Албатта бор-да, — дедим мен хурсандлигимни яширолмай, гапни нимага тақамоқчи
эканига дарров фаҳмим етиб. — Авлиёсифат тирик шайхлар, машҳур халқ табиблари бизда
ҳали ҳам сероб. Сўгал отаз каби илоҳий қадамжолар ҳам анча-мунча. У ерда сехрли бир
қудуқ бўлиб, унинг хосияти шундаки, ёнига пок ниятли, яхши одамлар келиб челак ташласа, сув чиқади. Ёвуз ниятли нопок одамларга эса бир қутлум ҳам насиб этмайди. Одамлар
ана шу сувда ювиниб, ҳар хил дардлардан, иссиқ-совуқ ва ёвуз афсунлардан фориғ бўлишади.

— Балли; — хитоб қилди Роберт Назарович чин дилдан суюниб. — Жуда фаҳм-фаросатли йигит экансан. Сенга айтсам, ўғлим, мен бу ерда, синглимникида узоқ қололмайман.
Эртами-кечми, бари бир Айранинг ҳузурига қайтиб бораман. Чунки мен хотинимсиз яшай
олмайман. Лекин...

— Лекин сиз янгани "Сўгал отаз зиёратгоҳига олиб боришингиз керак. Шунақа аёлларнинг қанчаси шифо топиб, шайтонга ҳай берган.

— Барака топ, ўғлим; Кўнглимдаги гапни айтдинг. Олиб борганим бўлсин; — шундай
деб Роберт Назарович менга қўл ташлаб, уй манзилимни ёзиб олди.

Ишонасизми, бир ой ўтмасданоқ Айра хонимни бошлаб, Тошкентга келди. Аёлнинг
кўзлари олазарак, ўзи қандайдир асабий кўринарди. Мен уларни кТикоз машинамга ўтқизиб, кСўгал отаз зиёратгоҳига бошлаб бордим. Хоҳ ишонинг, хоҳ ишонманг, Айра хоним
ташлаган челакка сеҳрли қудуқ бир томчи ҳам сув бермади. Лекин Роберт Назаровичнинг
ўзига челак қарийб тўлиб чиқди. Роберт Назарович сувни меҳмонхонага олиб бориб, хотинини ювинтирди. Ана шунда, биласизми, чинакам мўъжиза юз берди: Айра хоним ваннахо



надан анча хотиржам тортиб, буткул ўзгача одамга айланиб чиқди. Ўшанга қадар оғзига
талқон солиб олгандай бир оғиз ҳам гапирмаган, аслида эса у дилбар, ҳазилкаш, сўзамол
ва кўнгилчан экан. Биз томонларга умрида биринчи келиши, шунинг учунми у ҳамма ёққа
ҳайрат ва завқ-шавқ билан тикилар, арзимаган манзаралардан ҳам худди ёш боладай
суюниб кетар эди. I

Эртаси ярим тунда ўзларида йўқ хурсанд эр-хотинни тайёрагоҳгача кузатиб қўйдим.
Осмон мусаффо, кўк пештоқи узра ғарбга оғаётган тўлин ой бамисоли жилмайиб боқар,
юлдузлар ҳам ўзгача бир жилва билан милтиллаётгандай эди. Шу чоғ ойнинг биқинидан
худди байрам мушаги отилгандай ёрқин из қолдириб, думли юлдуз учиб ўтди...

— Қойил-эт Роса савобга қолибсиз-ку:1 — хитоб қилдим мен ҳам азбаройи севинганимдан Шукруллонинг гапини бўлиб. Юрган йўлида нуқул савоб ишнинг пайида бўладиган бу
танти йигитга нисбатан ҳурматим яна ўн чандон ошиб кетганди шу топда.

— Нимасини айтасиз. Роберт Назаровичнинг хурсандлигини айтмайсизми. У ҳозир ҳам
хат ёзиб туради. Ҳамма ишлари жойида экан. Айра хоним фирқадаги фаолиятини буткул
тўхтатиб, мактабда дарс бера бошлабди. Бир ўғилча кўришибди. Исми нима дерсиз7
Каминанинг ҳурматлари боис уни Шукрулло, деб аташибди.

Бу пайтда биз кўҳна шаҳарга ҳам етиб келгандик...

жин

Ҳокимиятга кириб келишим биланоқ қабулхона тўрига нигоҳ ташладим-у, қаққайганча
бир зум ҳайкалдай туриб қолдим. Тўрдаги устол ортида ўтирган, малла сочлари тилладай
товланиб, кўҳликкина юзидан заҳар томаётган қорамтир кўзлари негадир олазарак боқувчи
аёл ҳозиргина Шукрулло тасвирлаб берган Айра хонимнинг айнан ўзгинаси эди.

Унга салом бериб, ҳоким бор-йўқлигини сўрадим. У саломимга алик олишни ҳам лозим
топмай, аллақандай беписандлик ва кибру ҳаво ила:

— Ҳоким йўқ, — деб жавоб берди ва бу жавоби билан таъбимни хира қила олганидан
хурсанд бўлиб кетгандай туюлди.

=Наҳотки бизда ҳам ўшанақа аёллар... Йў-ғе1.,= Оғир ўйлар гирдобида вазмин одимлаб,
ҳоким муовини хонаси сари юрдим. У билан биз қачонлардир олий билимгоҳда бирга
ўқигандик, шу боис хонасига истаган вақтда берухсат бостириб кираверишим мумкин эди.
Ҳалиги малла сочли аёл орқамдан:

— Ҳой ўртоқ, ҳой ўртоқ" Қаёққа7 Тўхтанг1., — дея шанғиллаганча қолаверди...

 

ЯПОН ШЕЪРИЯТИДАН

Накамура Кусадао

Кўм-кўк осмон чорраҳаларида
ғазабланган, музлаган шамол
титранади ўзидан-ўзи.

Қарағайлар шовуллар елда,
демак, яна юз кун
юз кўрсатар ёз.

6 Шарқ юлдузи Ne 2

Бошимни кўтараман,
қалдирғоч овозини кўрмоқ учун
салқин ялаган кўкда.

Ёз авжин олган.
Хира ой остида
оролчада юраман субҳидам.


