84 (59)6
H78
УДК: 821.512.133

Амир Темур ўлим тўшагида...

Бу вақтда шаҳзодалар орасида бўлаётган тахт
учун курашлар авж олди. Уларнинг ўз манфаатлари
йўлида тузаётгаан турли режалари ва айни
жараёнга Бибихонимнинг муносабати, воқеаларни
тўғри баҳолай билиши, зукколик билан ёндошуви
асарда жуда қизиқарли очиб берилган. Китоб
тили равонлиги, воқеалар шиддати ва моҳиятнинг
яққоллиги, энг муҳими, қаҳрамонлар тўғрисидаги
тасаввурнинг мукаммаллиги ўқувчини безэътибор
қолдирмайди.

Китоб кенг омма эътиборига мўлжалланган.

Барча ҳуқуқлар амалдаги Қотуғтёрга асосан ҳимояланган.
Китобдан кўчириб босиш нашриётнинг ёзма рухсати билан
амалга оширилиши лозим.

ISBN 978-9943-393-01-1

O Шаҳодат ИСАХОНОВА, 2011
О (РАУВ РЕЕБ552 нашриёти, 2011



Ёз чилласи чиқишига бир ҳафта қолган,
чошгоҳдан сўнг тандир каби ҳил пуркайдиган
саратон, дарахтлар тагида жон сақлаётган
ажриқларни ҳам сарғайтириб, ўру қирни ўз
оташида куйдирмоқда эди. Димоқларни қуритиб,
лоҳас этувчи гармсел шамоли офтоб тиғидан яйраб,
чаппар уриб гуллаётган янтоқ ва юлғунларга иссиқ
қум пуркаганича, бир-бирига басма-бас нағма
қилаётган чирилдовуқларга бас келмоқчидай,
овозига монанд титраётган нафис қанотчаларини
юлқилаётган кўйи гоҳ гувиллаб, гоҳ чийилларди.
Ҳосили йиғиб олинган арпа ва буғдойпоялардан
озуқа йиғаётган юмронқозиқларгина ҳар-ҳар
замонда бош кўтаришиб хавотир ичида атрофга
аланглашар ва ўша заҳоти яна ғойиб бўлишарди.
Ёзнинг бу палласи сичқон ини минг танга,
қимирлаган жон борки, ўзини соя-салқин, панага
урарди.

Бомдод маҳали миёнқалъанинг Гулработига
қўнган карвон йўловчилари икки ҳафталик
азоб-уқубатдан сўнг ғира-шира ёруғда туси ҳам
билинмаётган тўшакларга ўзларини таппа-таша
ташлаганларича, этини кесса ҳам сезмайдиган
алпозда донг қотиб ухламоқда эди.

Карвонсарой ходимлари оёғи олти, қўли етти
бўлганича, эгаларининг таъбири билан айтганда,
кнозик меҳмонэларнинг уйқудан уйғонишларига
емак ҳозирламоққа киришган эди. Қимизу
қимрон, айрону чалоб мешлари аллақачон муздай
ертўлаларга туширилган, сўйилган ҳўкиз ва қўйлар




нимталаниб, пешма-пеш ошхонага юборилмоқда,
катта-катта дошқозонларда қайнаётган шўрва
ва кулчатой юзига солиш учун қовурилаётган
шаржўшнинг ёқимли ҳиди икки ҳафтадан бери
тансиқ емак кўрмаган ва бомдодда наридан
беригина тамадди қилиб олган йўловчиларнинг
димоғини қитиқламоқда эди.

Ипак йўли орқали кобуллик меҳмонларни
бошлаб келаётган карвонбоши Муродбек сарбон
чарчаганига қарамасдан, чиллада Қизилқум ва
Сирдарё чўлларидан эсон-омон ва талофатсиз
ўтишганидан, бунинг устига бадавлат йўловчилар
шарофати билан икки-уч сафар давомида орттирадиган даромадни бирваракайига ишлаб олаёттанидан хурсанд, у ёнидан-бу ёнига ағдарилганича,
тушажак маблағни хомчўт қиларди. Волидасининг
норозилигига қарамасдан саратонда сафарга
чиққани учун хижил бўлиб юрган сарбоннинг
кўнглидаги чигили тарқалган, кирса ҳам, чиқса ҳам
онаси такрорлайдиган кбошинг икки бўлмагунча
биринг икки бўлмайдиз, деган армонли гапини
эслаган кўйи, жўраларидай бола-чақа орттириш
ҳақида хаёл қилмоқда эди.

Асосий қисми, етти иқлим ҳукмдори, жаҳонгир
Амир Темур давлатининг маркази ҳисобланмиш
Мовароуннаҳр сарҳадларидан ўтувчи ва ўғиллари,
набиралари бошқараётган мамлакатлар билан
боғловчи ҳамда шарқу ғарбни тижорат воситасида
яқинлаштирувчи Ипак йўлининг аҳамиятини қадрлаган улуғ Амир унга катта эътибор қаратган
ва барча йўналишлари бўйича қаттиқ назорат
ўрнаттириб, карвонларнинг манзилига бехатар ва
бешикаст етишларини таъминлаган эди.

Қўналға, карвонсарой ва работлар орасидаги
масофаларда жойларнинг ўзидан ёлланган аскарлар
кузатиб борувчи қўрима сифатида хизмат қиларди.
Шу боис, карвонлар ва йўловчилар ҳаётига, юки




ва улови хавфсизлигига фавқулодда юз берувчи
тасодифий ҳодиса ёки табиий офатдан бўлак ҳеч
нарса дахл этолмасди.

Амир Темурнинг бу борадаги фармони олийи
қуйидагича эди:

к... ва яна турордимни, йўл устига кузатувчилар,
зобитлар тайинлансунларки, йўлларни қўриқлаб,
йўловчилар, савдогарлар ва мусофирларни кузатиб,
мол-мулки ва бошқа нарсаларини манзилданманзилга етказиб қўйсинлар. Йўл устида бирортасининг нарсаси йўқолса, ўзи ўлдирилса ёки
бошқа кори ҳол юз берса, булар учун жавоб бериш
уларнинг (маҳаллий ҳокимларнинг) зиммасида
бўлсуни.

Буюк Ипак йўлининг илк йўналиши Чиндаги
Хуанхз дарёсининг ўрта оқимида жойлашган савдо
ва тижорат шаҳри Сиандан бошланиб Манчжоу
орқали Дунхуанга ўтилар ва шу ерда йўл иккига
бўлиниб, бири — шимоли-ғарбга, иккинчиси —
жануби-ғарб томон кетарди.

Шимоли-ғарб йўналиши Турфон орқали Тари
воҳасига, у ердан Қашқарга, сўнг Довондан
(ҳозирги Фарғона водийси) ошилиб, Самарқандга
ўтиларди.

Бир ярим аср ичида, чингизий шаҳзодалар
босқини ва талоши натижасида парчаланиб, тарқоқ бекликлару хонликларга айланган Турон
замин ерларини бирлаштириб, қудратли давлатга
айлантирган Амир Темур мамлакати пойтахтини
Кешдан (ҳозирги Шаҳрисабз) Самарқандга кўчиргач, турк саркардаси Афросиёб пойтахт этган қадим
шаҳар яна гуллаб яшнамоққа юз тутган эди.

Шу боис, Самарқандда савдо-сотиқ яхши йўлга
қўйилган, карвонлар ҳам икки-уч ҳафта туриб
қоларди.



Самарқанддан йўлга тушган карвон билан
Бухорога, сўнг Марв орқали Кобулга кетиларди.
Жануби-ғарб йўли эса Хўтан, Ёркент, Помир
тизма тоғлари орқали Балхга ўтиб, шу ердан иккига
ажралар, бири Ҳиндистонга, иккинчиси ғарб орқали айланиб, Марв шаҳрида шимолий йўл билан
туташарди. Марвдан эса Нисо, Ҳамадон, Бағдод,
Дамашқ, Тира, Қуддус ва Мисрга кетиларди.

Саратон кириши олдидан Қизилқум ва Сирдарё
чўлларининг тафтидан тухум пишувчи учи-қуйруғи
йўқ қум барханларидан иборат ўтиш йўли вақтинча
беркитилиб, чилла чиққунича, карвонлар қатнови
тўхтатиларди.

Шаҳзодаларнинг сунбулада бошланажак никоҳ
тўйи муносабати билан йўл саратонда очилган
ва назорат икки маротаба кучайтирилган эди.
Самарқандга киришдаги Гулработ карвонлар учун
асосий қўналға ҳисоблангани боис, узоқ-яқиндан
тўйга келаётган йўловчилар бу ерга кунора
қўнар, шаҳар ичкарисидаги катта карвонсаройлар
меҳмонлар билан тўлиб-тошган эди.

– Ер ёрилиб одам келаётганга ўхшайдур, –
ҳайратланганича бир-бирига шипширди елибюгуриб хизмат қилаётган югурдаклар, – қирқ кечаю
қирқ кундуз тўй бўлармуш... Қирқмас, йигирма
кундаёқ ҳамма ёқни шип-шийдон қилишади бул
меҳмонларт Шунча одамнинг ейиш-ичишини
ўйланги

– Тўйда неча шаҳзода уйланишини билдингизму7
– гапга қўшилди хонтахтага дастурхон солаётган
хизматкор қиз уларнинг суҳбати қулоғига чалингач
секингина.

Югурдак болалар бир-бирига қарашди.

– Билсангиз сўйланг, мен билмасмен, — деди
болаларнинг каттароғи юмушидан тўхтаб.

– Мен ҳам: – ҳайрат билан қиз томон юрди бўз
кўйлаги устидан белбоғ боғлаб олган кичиги.




Қиз айтсамми, йўқми дегандай тараддудланиб
турди. Сўнг атрофга аланглаб, овозини пастлатди,
— хожамиз бугун бош ошшазга сўзлаганини
эшитдим. Соҳибқирон Амир Темур беш набира
шаҳзодаларни уйлаётган эрмиш...

– Беш шаҳзодани; — Кичик боланинг кўзлари
косасидан чиққудай бўлиб олайди. — Бирданига
беш одамния 1 Қанча набираси бор экан ўзи улуғ
Амиримизнинг

— Унисини билмасмен, тўрт ўғлонлари ва икки
қизлари борлигини эшитганмен, лек икки ўғиллари
ва бир қизлари ўлган эркан.

– Эшитганим бор, – қизнинг гапини бўлди
болаларнинг каттаси ўзининг ҳам унча-мунча
нарсадан хабардор эканлигини билдирмоқ учун, –
валиаҳд шаҳзода ҳам ўлган.

– Йўғ-ей, — кичик боланинг ҳайрати ошиб
шеригига ишонқирамай қаради.

– Лекин сен тишингдан чиқазмагин яна, – катга
бола хавотирланиб кичигининг бошига нуқиди. —
Яна мана бул кетиб қолмасун

– Астағфируллоҳ, гапингизни иссиқ ҚИЛИНГ, Оға
– ёқасига туфлади кичик бола. – Кичик бўлганимиз
бирлан унча-мунча нарсага бизнинг ҳам ақлимиз
етадур1

– Ақлингетишини биламен, лек бугун айғоқчилар
кўп, — катта бола шундай деб қизга юзланди.
Кобулдин келган бугунги меҳмонлар орасида
шаҳзода Халил Султон Мирзо ҳам борлигини
эшитдингизму

Қиз бош ирғаб тасдиқ ишорасини қилди:

– Ички ҳовлидаги хоналарнинг хизматкорлари
алмаштирилиб, соқчилар қўйилиши ҳам шундин.

– Қай бирлари шаҳзода Халил Султон Мирзо
эркан; Ҳалиги канизак билан... — гап қўшди кичик
бола. — Лашкарлар қуршовида келган йигитму7




Қиз атрофга аланглаганича бармоғини лабига
теккизди.

– Жим Деворнинг ҳам қулоғи бор1

— Улуғ Амиримиз омонлик берган эрмиш-ку1

– Вақтинчалик... Боласи туғилгач...

– Ундан сўнг...

– Қолғони менга қоронғу, билганимни сўйладим.
Лек тўй муносабати бирлан улуғ Амирнинг улусга
кўп хайрия ва омонликлари бор эрмиш, – деди қиз
юмушни тез тугатаркан. — Бошқа нарсалар бирлан
бизнинг неча пўллик ишимиз бор

– Мана шунисидин гапиринг, – юзларига қувонч
эниб, қизнинг ортидан қараб қолди кичик бола. —
Элга нафи тегса, ҳар йили тўй берсун, тўғриму,
оға

– Ҳар йилини қўй, ҳар куни қилсун

Улар қиз айтган хайрия ва омонликнинг нимадан
иборат эканлигини аниқ билмасаларда, севинчлари
ичига сиғмай, юмушларига уннаб кетишди.

Карвонсарой ички ва ташқи ҳовлидан иборат
бўлиб, ички ҳовлининг хоналари катта ва серҳашам
эди. Тўй муносабати билан тўшанчилар зудлик
билан алмаштирилган, хоналарга яп-янги гиламлар
ва жулқурслар тўшалиб, яқиндагина қавиқдан
чиққан бахмал жилдли кўрпа, кўрпачалар солинган
эди. Деворларга жилдлари қашқар шоҳисидан
тикилган парқу ёстиқлар суялган, ёнбошлаш учун
лўла болишлар ташланган эди. Токчаларга терилган
сопол ва чинни кўзалар, косалар, пиёлалар,
ликопча ва лаганлар яқинда артилганидан ялтираб
турарди.

Муродбек сарбон уйқуси келмагач, юз-қўлини
ювиш учун ташқарига чиқди. Тахоратхона
меҳмонхонанинг этагида, тандирхонанинг ёнида
эди. Узиб олинаётган ширмой ва патирларга
ювиқсиз назари тушмаслиги учун юзини ўгириб
ўтди. Тахоратхона эшиги олдида меҳмонларни




қўриқлаб келган қўрима йигитларидан бир нечтаси
пойлоқчилик қилиб туришарди. Муродбек сарбон
йигитларнинг юзидаги жиддийликни кўриб, бош
ирғаб сўрашган бўлдида, ичкари томон юрди.
Лекин икки йигит олдини тўсиб, қаршисида ғоз
турганича бараварига:

– Кириш мумкун эмас, – дейишди.

Муродбек сарбон икки ҳафталик машаққатли
йўлда мулла минган эшақдай жим келган ва оғаинидай бўлиб қолган бу йигитларнинг муносабатига
тушунолмай орқасига қайтаркан, иззат-нафси
оғриб, ярим йўлида тўхтади.

– Тушуна билмадим, – деди сарбон ўзини аранг
босиб йигитларга яқинлашаркан. — Негалигини
билсак бўлурму

– Билгунингча калланг кетиб қоладур, сарбон
Яхшиси билмайдурғон ишингга аралашма, айтган
гапни қил

Йўловчиларнинг раъйига қараб сўзлайдиган
сарбон ноҳақликдан вужуди титраб, ўзини
тутолмади.

– Қилмасам-чиё

Ўнг тарафдаги йигит қаршисидаги даванг,
елкадор, узун қўлларининг панжалари паншахадай,
юзлари чўзинчоқ ва отжағ, сарғиш чағир кўзлари
ҳўкизники каби ташқарига битган кўса йигитга
имо билан маъноли қараш қилди.

Йигитнинг хиёл букчайиб турган полвон гавдаси
ростланиб, кўз очиб юмгунча Муродбек сарбонни
даст кўтариб, ўчоқбоши томон улоқтирди. Бундай
бўлишини кутмаган Муродбек сарбон ўзини ҳимоя
ҳам қилолмай қолди. Калла-почаларни тозалаётган
чўри қизлар ёнига бехос учиб тушди. Узун, озғин
ва бесўнақай гавданинг гурсиллаган товушидан
ўтакалари ёрилган қизлар қий-чув қилганларича
дувва қочишди. Уят ва аламдан қаҳрланиб, шер
каби талвасага тушган Муродбек сарбон қандай




қилиб темир косовни олганини ва бир лаҳза ичида
уч йигитни тахлаб, тўртинчисининг қиличини уриб
туширганича, бўғзига косов тираганини ўзи ҳам
билмай қолди.

Шовқин-сурон овозига югуриб келган
бошқа навкарлар ёппасига Муродбек сарбонга
ташланишди.

Таҳоратхонадан чиқаётиб, бу манзарага кўзи
тушган шаҳзода Халил Султон Мирзо олдин ҳеч
нарсага тушунолмай, ҳангу манг қотиб қолди.
Жангларда чиниққан, ҳар бири уч-тўрт одамнинг
жойини индамай соладиган баҳодир йигитларини
элаб ташлаётган Муродбек сарбонни орқасидан
таний олмади, қароқчилардан билиб, қўримага ктут)
деб ишора қилганича, ўзи ҳам жангга шайланди.
Ун чоғли қўримага ҳам бас келишга уриниб,
силталанаёттан сарбонни танигач, қиличини
сопига солганича йигитлардан воқеа тафсилотини
суриштирди, сўнг Муродбек сарбоннинг ёнига
келди.

– Хуш кўрдук, Муродбек: — деди Халил Султон
Мирзо қойил қолганини билдирувчи оҳангда. —
Шул қувват, шул қудрат билан сарбонлик қилиб
юрибсизму ҳалий.. 
Номини Мустафо, ўзини кобуллик беклардан
деб таништирган бу камгап ва одамови йигитнинг
шаҳзода эканлигини билмаган сарбон ноҳақликдан
оғринаётганини сездириб қўлларидан тутиб турган
йигитларга нафрат билан қаради.

– Қарамоғимда ёлғиз онам бор, бек, йўқса
мен ҳам сиздек бек бўлишни орзу этганмен, бир
пайтлар...

Халил Султон Мирзо сарбоннинг узун ва ориқ
гавдасига, томирлари ўйнаб турган қўлларига
қараб жилмайди:

–— Худди етмишга кирган одам киби
гапирмоқдасиз. Ёшингиз нечада, сарбон




– Йигирма тўртга кирдим.

– Ҳа, анча қарибсиз, — деди ҳазил билан Халил
Султон Мирзо ва йигитларига кқўйиб юборинг
ишорасини қилди.

Сарбоннинг қайрилган қўллари бўшалиб, жони
ором топди. Лекин зирқираётган елкаларини
силашга ори келди.

– Хотин, бола-чақангиз борму7

— Йўқ, кузда уйланмоқ ниятидамен.

– Қариганда денг, — Халил Султон Мирзо яна
ҳазил қилди.

— Бой балоғат ёшида, камбағал топганида
уйланадур...

Шу топ Муродбекнинг орқасидаги йигитлардан
бири биқинига туртганича стилингга эҳтиёт бўли,
деб шивирлади. У бир лаҳза сукут сақлаб жим
қолди.

– Солишишда бизнинг йигитларга тир келдингиз,
сарбон, устозингизни билсак бўлурму{ — Савол
беришда давом этди шаҳзода.

Муродбек сарбон бир лаҳза каловланди.
Сўнг айтсамми, йўқми, дегандай томоқ қириб,
тараддудланди.

– Тошлоқлик Шодди полвон эрди...

Шоди полвоннинг отини эшитган йигитлар ялт
этиб шаҳзодага қарашди. Халил Султон Мирзо
сезмаганга олиб, гапида давом этди.

– Шоди полвон кўп баҳодир эрди, ҳозир ҳам
борму7

– Бор бўлсада, йўқдек. кОқ уйлик қилишгач,
хотини ҳам, болалари ҳам ташлаб кетишди. Ҳозир
ёлғиз. Пошшонингми, шаҳзоданингми қаҳрига
учраган дейишиб, ҳеч ким боласини шогирдликка
бермайдир. Биз бир девор қўшни бўлганимиз

Халил Султон Мирзо йигитларига маъноли
қараб олди.




— Пошшонинг кимлигини билурмисиз, сарбон

—– Нечун билмайин, бек, улуғ Амир ҳазрати
олийларини етти иқлим танир. Шаҳзодалар ҳақида
ҳам эшитганим бор.

– Кобулда кўп бўлганмисиз

– Тужжорларнинг аксарияти афғонлиги боис,
ҳар сафар бўлмасада, оралатиб қўнармен.

Халил Султон Мирзо йигитларига яна қараб
олди. Йигитлар ҳам сафар давомида қўйдай ювош
кўринган, лекин ўн йигитга бемалол бас келган бу
йўлбарсфеъл, дўлвор йигитнинг сўзларини завқ
билан тинглашмоқда эди.

– Халил Султон Мирзога бек бўлурмисиз 7

Муродбек сарбон унга кмасхара қилмаяптимиканэ деган маънода хижолатлик билан қараркан,
атрофидаги йигитларнинг бу сўздан кўзлари
ёниб кетганини кўрди. Нима деярини билмай
довдиради. Эсига онасининг ёлғизлиги, қалин
пули йиға олмагани учун ўзининг ҳам ёши ўтиб
бораётгани тушди. Лекин омади чопаётганига ҳам
унчалик ишонгиси келмади. Буғдойранг чеҳрасида
ҳозиргина юз берган ва фожиали тугаши мумкин
бўлган воқеанинг таҳликаси билан хаёлининг қатқатларида қолиб кетган орзусинингушалаётганидан
туғилган қувонч ифодаси аралашиб, дам мамнун,
дам маҳзун тортмоқда эди.

Муродбек сарбоннинг хаёлидан ўтаётган
кечинмаларни Халил Султон Мирзо ҳис этиб
турарди. Шу боис ёнидаги йигитга нимадир деди.
Йигит бир зумда қўлида иккита халтача билан
қайтиб келди.

—– Олинг, Муродбек, — деди навкарининг
сарбон томон узатган қўлига ишора қилиб Халил
Султон Мирзо. – Бири устозингиз Шоди полвонга,
иккинчиси эса ўзингизга. Уйлангач, Кўксаройга
келурсиз. Биз икки ойлар чамаси Самарқандда
қолурмиз. Волидангизнинг розилигига қаранг, ҳар




қандай қарор қабул қилсангизда, бул тиллолар
биздан сизга туҳфа, дуо қилсангиз бас Устозингизга
эса бизнинг саломларимизни етказинг1 Фурсат
топиб, яна йўқлашимизни билдиринг.

Шоди полвон Мироншоҳ Меирзонинг хос
бекларидан эди. Қиличбозликда, найзабозликда
унга тенг келари йўқ эди. Шаҳзода шикорга чиқиб,
отдан йиқилган кун Шоди полвон унинг ёнида
эди. Ўлжа олинган кийик, олқор ва қушлардан
пиширилган кабобларни еб, бўза ва мусалласдан
кўп ичган Мироншоҳ Мирзо яна ов қилмоқни
ихтиёр этганида, уни қайтармоққа уринган ва
эвазига коқ уйликэ бўлган эди. Шаҳзода кайфи
ошганда отасини ҳам танимайдиганлар хилидан
эди. Бундай пайт ёнидагиларга сичқоннинг ини
минг танга бўларди. Мулозимлари қаерга ва қандай
кетганини ҳеч ким илғамасди. Хос қўриқчиларигина
ўлганининг кунидан ўтиришар ва ён-атрофида
қўлига илинарлик нарса қолдиришмасди.
Сўзини икки қилганларни эса ҳақ бўлса-бўлмаса
шаҳзода ҳеч қачон кечирмасди. Шоди полвон
олдин тушунтирмоққа уринди. Кейин хкМастсиз,
шаҳзодам), дейишини билади, у ёғи эсида йўқ,
гаплари бўғзида қолди. Бошига тушган мусаллас
кўза зарбидан таппа чўзилди. Эртаси куни отдан
йиқилган шаҳзодани кўргани борганида, Шодди
полвоннинг ўрнига аллақачон кхос бек бўлган
Акбарбек уни эшиқдан киритмади ва бу фожиага у
сабабчи бўлганини айтди. Вазиятни тушунтирмоққа
уринган Шоди полвоннинггапиришига йўлбермади.
(Ҳар қандай ҳолатда ҳам шаҳзодани асрашинг
керак эдиз, деди ва коқ уйлик) бўлганини айтди.
Шодди полвон биратўла ҳамма нарсасидан ажради.
Хотини к(Сизнинг касрингиз фарзандларимизга
тегмасин), деб болаларини олиб кетгач, полвон
қишлоққа, уйига қайтди, ота-онасидан қолган уйда
ҳозир битта ўзи сўққабошлигича кун кечирарди.




Тўпалонни эшитибоқ етиб келган ва воқеа
тафсилотини суриштириб билгач, қалтираган кўйи
унинг зиён-заҳматсиз ва Ғавғосиз тугашини худодан
тилаб ўтирган карвонсарой эгаси Носир карвон
Халил Султон Мирзо нари кетиши билан қўлида
тилло тангали халтачани тутганича шаҳзоданинг
орқасидан анграйиб қолган Муродбек сарбоннинг
ёнига учди. Семиз ва йўғон гавдаси лорсиллаб
юришига ҳалал берди.

— Эсингни едингму, сарбон, — ўдағайлади
тутоқиб. —– Худога бир-бир айтганинг бор эркан,
йўқса, шаҳид кетиб, жойинг жаннатда бўлур эрди
ҳозир. кЭчкининг ўлгуси келса қассоб бирлан
ўйнашур), деганларидек шаҳзоданинг йигитлари
бирлан тирлашасанму Улар кимлигингни сўраб
ҳам ўтиришмайди-ку) — Носир карвоннинг
бўғриққан юзларига қон тепиб, думалоқ кўзлари
олайди.

– Шаҳзоданинг  – ҳалиям хаёлларини жиловлаб
ололмаган Муродбек сарбон баттар ҳайратланди. —
Қайси шаҳзоданинг

— Карвонинг бирлан ким келганини
билмайсанмуг Жонингга омонлик берган ва
тилло туҳфа этган йигитни танимайсанму{ —–
Носир карвон қуруқшаган лабларини ялаб, миқти
бармоқларини чеккасига нуқиди.

– Ул йигит ккобуллик Мустафо бекменз, деб
эрди... – Муродбек сарбоннинг дами ичига тушиб
овози титради.

– Бек юз қўрима бирлан келурму Шаҳзодадан
бўлак қайси одам сени бирдан бек қилиб оладур,
галварст1

Муродбек сарбон шундагина ҳар сафар йўлдош
бўладиган эллик қўрима ўрнига юз қўриманинг
бежиз эргашмаганини англади. Бундан чиқди,
кобуллик карвонсарой соҳиби шаҳзоданинг
кетаётганини билган, лекин унга атай айтмаган,




ксулуғ Амирнинг тўйига бораётган меҳмонлар
деб қўяқолган. Демак, шаҳзоданинг хавфсизлиги
учун айтмаган. Шаҳзода ҳам кўзга ташланмаслик
учун сипо кийиниб, беклар каби қурол-яроғ тақиб
олган.

Демак, юзини кўрсатмай юрган ҳалиги канизак
шаҳзода билан гап-сўз бўлган ўша чуҳрат – хаёлан
эслади сарбон, — уни Оҳанин дарвозасига етмай,
қўримаси билан қаергадир жўнатди.

Муродбек сарбонга шаҳзоданинг ўзи илтифот
қилмаганида Носир карвон ҳозир унинг бошига ит
кунини соларди. Халил Султон Мирзога бек бўлиб
қолишини ўйлаб, дамини ичига ютди. Халтачадаги
тиллоларнинг чўғини чамалаганича, ширин
энтиқди. Тентакнинг ишини худо ўнглайди, деди
ичиб куйиб, унинг карвонини етаклаб юрган оддий
бир сарбон кўзи ўнгида бир думалаб, бадавлат
бўлди, устига-устак шаҳзоданинг бекига айланди
Омад дегани мана шут1 У эса, қирқ ёшга кирибдики,
тинмайди. Кеч ётади, эрта туради. Худонинг
берган куни яратганга тавалло этиб, дурустроқ
мартаба беришини сўрайди. Амир Темурнинг ўзи
тугул, ўн томир нари уруғигача ётиб хизматини
қилади. Тўй тадоригини ҳам элдан бурун тугатган
у{ Карвонсаройни таъмирлаб, кўрпа-тўшагидан
тортиб идиш-товоғигача янгилади. Буларнинг
ҳаммаси у учун ортиқча харажат. Лекин бу билан
ҳеч кимнинг иши йўқ. Шаҳзодаям шунча олтинни
қаердаги бир ялангоёққа сочдию ҳаммаёқни ялабюлқаб ярақлатганича, шунча меҳмон-измонини
сийлаб ўтирган Носир карвонга сраҳматэу ҳам
демади. Гўё у карвонсарой эгаси бўлиб яралган ва
уларга бир умр хизмат қилиши керакдай Лекин
яхшиям жанжал тинчгина тугади. Бўлмаса манави
касофатга қўшилиб, унинг ҳам боши кетарди.




Носир карвон шуларни ўйларкан, дунё топган
калдай, анграйиб ўтирган Муродбек сарбоннинг
қўлидаги халтачага узанди.

– Худога шукур): Тентакнинг ишини худо
ўнглайди ўзи; Шунча тилло-яЯ{ Буни юз йил
ишлаб ҳам тополмасдинг, қани менга бер-чи. Биз
Ҳам қўлимизни табаррук қилайлик, сарбон, зора
шаҳзодаи жувонбахтнинг баракалари бизга ҳам
юқса{ — Носир карвон халтачани қўлига олиб,
олдин салмоқлаб кўрди. Кейин хюқсун, юқсуно
деганича юзига, пешонасига сурди. — Умрим бино
бўлиб бунча тиллони ушламаганмен...

Муродбек сарбон унинг титроқ қўллари
халтачани қайтаргиси келмай силаб-сийпаётганини
кўриб турарди.

– Олинг, хўжам, – деди сидқидилдан, – бу
тиллоларда сизнингда ҳаққингиз бор. Чунки
карвонингиз кетидан насибамни териб юрибмен.

– Баракалло, – Носир карвоннинг кўзлари Ғалати
чақнаб, чеҳрасига бирдан қувонч ёйилди, шошапиша халтача оғзини очиб, Муродбек сарбонга
узатди, — мана шул феълингни ҳар вақт сақла,
сарбон, кам бўлмассен1 Лекин насибамни ўзинг
ҳалоллаб бер

Муродбек сарбон Носир карвоннинг кафтига
бир ҳовуч танга тўқди. Унинг ккўз ҳақи. деб, бирикки, нари борса, тўртта танга беришини кутган
Носир карвон юраги ёрилгудай қувониб кетди ва
тиллоларни шоша-пиша қўлрўмолчасига тугиб,
чўнтагига солди. Ҳеч нарса бўлмагандай, юзи
хотиржам тортиб, кетишга чоғланаркан, тили
учида айланаётган гапини секин қистирди:

– Саховатда сен ҳам шаҳзодадан қолишмас
экансен, сарбон, яша: Фақат ўртамизда қолсин-а,
билурсен, ҳар ким ўз қаричинда ўлчар...




Муродбек сарбон схотиржам бўлинг дегандай
бош ирғаркан, ювинмагани эсига тушиб, таҳоратхона томон юрди.

Ўн беш кундан бери қўли кўксида, барчанинг
кўнглини олишга тиришиб, у туядан бу туя олдига
югуриб юрган, йўлнинг баланд-пастини, оғиренгилини эринмай тушунтириб, арзимаган ярим
чақа учун уловларини алмаштиришга кўмаклашган
сарбоннинг бир намоз ўқирлик фурсатда бекка
айланиб қолганидан ҳамма ҳайратда эди. Воқеа
тафсилотини эшитганлар ҳам, эшитмаганлар ҳам
ҳалигина оёқлари остида ўралашиб юрган Муродбек
сарбонни кўз олдиларига келтиролмай, бирбирига саволомуз қараганларича, елка қисишар,
шаҳзоданинг эътиборига тушган бу омадли одамни
тезроқ кўришга ошиқишарди.

Шаҳзоданинг навкарлари эса фавқулодда юз
берган бу ҳодисадан ҳалиям ўзига келолмаган,
айниқса, Муродбек сарбонни мушукдай
улоқтириб ташлаган кенгилмас бобур лақабли хос
қўриқчининг дарду дунёси қоронғи эди.

—– Бу касофат ялангоёқ қаердан пайдо бўлди ё —
деди ёрдамчисини зуғумга олиб. – Қош қўяман деб
кўз чиқардинг-ку, аҳмоқ: Икки йилдан бери қилиб
келаётган тоат-ибодатимни ҳавога учирдинг

Анчадан бери Халил Султон Мирзога хос бек
бўлмоқ умидида шаҳзода қўримасининг ўтидан
кириб, қўлидан чиқиб юрган Пир Али Тознинг
(кенгилмас бобурэ деган лақабни ҳам ўзи қўйиб
олганди) орзуси бир зумда саробга айланди. Агар
шаҳзода чиндан ҳам сарбонни хос бек қилиб олса,
кенгилмас бобурэ яна итнинг кейинги оёғилигича
қолаверади. Чунки сарбоннинг кучини кўрди.
Келбати баҳодирларга та Ўхшамасаям чайир экан.

илан шуғуллангани, айниқса,

Моннинг шоқирдлиги б

 



Қўриманинг энг кучли йигитлари ҳам ип эшолмай
қолишди. Олти йигитни бир ҳамлада қулатди.
Ёрдамчиси итариб юбормаганида, кенгилмас
бобурэнинг ўзи ҳам темир косов зарбидан хайрмаъзурни насия қиларди. У полвон бўлгани билан
сарбондай чаққон эмас. Сарбон худонинг балоси
экан.. Шунинг учун уни шаҳзоданинг олдига
йўлатмаслик керак. Унга онасининг ёлғизлигини
айтганди. Балки ўзи келмас. Лекин беклик етти
ухлаб тушига кирмаган сарбон шундай омаддан
воз кеча оладими Қийин... Шунинг учун пул кетса
ҳам қаловини топиш керак: Шундай бир баҳонани
ўйлаш лозимки, сарбон шаҳзоданинг олдига бошқа
келолмасин; Келгудай бўлса, ишончли йигитлари
орқали корини қилиш шарт... Йўқса шу билан
унинг омад йўли бир умрга ёпилди...

— Найновга секин шипши... — деди кенгилмас
бобури узун, бесўнақай оёқларининг заха еб
кўкарган жойларини силаркан ёрдамчисига, —
орқасидан одам қўйсин, куч ишлатадими, сотиб
оладими, хуллас, атрофимизда ўралашмасин1

– Бош устига, тақсир1

Жуссаси кичкиналиги учун ҳуснбузар тошган
юзи ҳам бир бурдагина кўринувчи ёрдамчи йигит
чаққонлик билан кенгилмас бобуронинг оёғидаги
этикни ечиб оларкан, ҳайратини яширолмади.

– Мушукнинг ўзи эканму, хожам, сакрашини
қаранг

Ёрдамчи кйўлбарсэ демоқчи эдию, хожасининг
кбобур лақаби эсига тушиб кмушукуэ деб қўяқолди.
кЕнгилмас бобурэнинг ташқарига бўртиб чиққан
кўзлари бақаники каби ғалати айланди.

– Баҳо бериш сенга қолдиму, найманча
Айтилган гапни қим

Найман уруғидан бўлган аскиячи бу йигитнинг
асли исми Абдимутал эди. У Пир Али Тозга
яқинда ёрдамчи бўлиб ўтган, гавдаси кичиклигига




қарамасдан бақувват ва чапдаст, калта-калта миқти
қўллари кўз илғамай, беш-олти йигитнинг жойини
бемалол соларди. Келган куниёқ, кенгилмас
бобурэ унинг гавдасини ўзиникига қиёслаб, «ya»
қўшимчасини қўшди-да, уруғининг номи билан
чақира бошлади. Ори келган Абдимутал икки-уч
маротаба оғриниб гапирса ҳам кенгилмас бобуро
барибир унинг отини айтмади, хкнайманчазлигича
қолдирди. Шу боис, бугунги воқеадан ҳаммадан
бурун найманча ич-ичидан қувонмоқда эди. Чунки
сарбон шаҳзодага хос бек бўлиб ўтса, у ҳам Пир
Али Тоз хизматидан кетарди.

жан

Ёнида Халил Султон Мирзо борлиги учун кўнгли
тўқ келаётган Шод Мулк шаҳзодадан айрилгач,
худди оч бўрилар орасида ёлғиз қолган қўзичоқдай
юрагига ваҳима тушди. Қўрима йигитларнинг
юзларида, қарашларида ва ҳаракатларида шубҳали
ҳамда хавотирли бирор бир белги кўрмасада,
кўнгли ғаш тортиб, ичига чироқ ёқса ёримайдиган
қоронғилик чўқди. Хаёлининг бир четида кАмир
Темурнинг хуфялари ортимдан тушган бўлсая
деган ҳадик уйғониб, ўз-ўзидан юраги ҳапқириб
кетаверди.

У Амир Темурнинг айғоқчилари ҳар қадамда
юришини ва кузатишини эшитгани боис, шаҳзода
қасам ичиб, энди жони омонда эканлигига, бундан
сўнг ҳечким унга дахл қилолмаслигига қатъий қилиб
қанча ишонтирмасин, ўтган-қайтганнинг нигоҳида
хуфяларни кўргандай бўлиб безовталанарди.

Самарқандда эса одатий ҳаёт давом этарди. Тўй
муносабати билан кенгайтирилган шоҳ кўчадан
онда-сонда битта-яримта арава ёки суворий
ўтар, ўн чоғли қўрима ўртасида кетаётган Шод
Мулкка ҳеч ким эътибор бермасди. Бошига қора
ридо ёпинган суворийнинг аёл ёки эркаклиги бир




қарашда билинмасди. Самарқандга келишлари
олдидан Шод Мулк шаҳзодага уйларини топишни
илтимос қилган ва бир ҳафта ичида Халил Султон
Мирзонинг хуфялари севгилисининг ота-онасига
қизларининг хабарини етказишган эди.

Уйларига яқинлашгани сари тушларига ҳар куни
кириб чиқадиган ўша пастаккина, пахса деворли,
бўғотларида қизғалдоқлар очиладиган гўшани
кўриш иштиёқи шу қадар кучайдики, учрашув
онлари яқинлашаётганини ҳис этгани сари юраги
беихтиёр орзиқар, ҳапқирар, соғинч туйғуси
куйдираётган вужуди ўз-ўзидан титрарди. Шу
боис, юрагидаги шубҳа, қўрқинч, таҳлика, ҳатто
шаҳзода Халил Султон Мирзонинг сиймоси ҳам
тош йўлда илдам кетаётган тахтиравонли аравадан
анча нарида тушиб қолганга ўхшарди.

Шод Мулк хотирасида қолган одамларнинг
ғира-шира кўланкаси орасидан қадрдонларининг
сиймосини ахтарарди. Бундан саккиз йил илгари
фарзандидан бир умрга ажралаётганини англаб,
ранги ўчган кўйи дам уйга, дам ҳовлига кириб
чиқаётган ва ҳар сафар нимага кириб чиқаётганини
эслолмай энтикканича, сассизгина кўз ёши
тўкаётган онасининг, қизининг бадавлат хонадонга
чўри бўлиб бораётганидан кўнгли тўлиб, чўнтаги
қаппайган ва бунинг эвазига одамлардай яшаш
имконияти туғилганидан боши осмонга етаётган
отасининг, айрилиққа тушунмай бир дунё совғасаломлар ва ширинликлар билан, умрида кўрмаган
ҳайбатли ва ҳашамдор аравада келган камакизга
гирдикапалак бўлганича, кўчадаги жўраларига
кҚариндошимиз келдия дея суюнчилаб юрган
укасининг шодон чеҳрасини бирма-бир тиклашга
уринарди.

Уларнинг уч пахса девор билан гир айлантирилган, бўғотларидаги қамишлари қорайиб кўриниб
турувчи уйлари Самарқанднинг энг чеккасидаги




баланд-паст томлари зич ва бир-бирига туташ
дегрезлар маҳалласида эди.

Отасининг қишда жонларига ором берадиган,
ёзда эса яқинига ҳам йўлаб бўлмайдиган темиртерсаклар тўла ва кечаю кундуз харидор
аримайдиган устахонаси ана шу кўримсизгина
уйла яшовчи тўрт жонни боқувчи ягона манба
ҳисобланарди.

Қирқлардан ошиб қолган паҳлавон келбатли,
хушрўй ва кўркам отаси шогирди ҳисобланмиш
ёлғизгина жияни билан тонгдан то қоронғи тунга
қадар устахонадан бери келишмасди. Бир кун
теша ясашса, эртаси куни пойтеша қилишарди.
Темир эритилиб, қолипларга қуйиладиган устахона ўчоғидан қишин-ёзин олов аримасди. Босқон
тинимсиз ишларди. Жияни келмай қолган кезларда
ёки бирор юмуш билан бозорга кетган чоғларда
бўйлари калтагина, лекин бақувват, қорамағиздан
келган юзлари доимо кулиб турувчи, чарчаганини
билмайдиган, чиройли, эрнинг кўнглини топиш учун
ўзини ўтга ҳам, чўққа ҳам уриб куймаланаверадиган
хотини босқон босарди.

Шод Мулк онасини бирор марта ҳам ёнида узоқ
ўтирганини эслолмасди. Эсига келгани онаси баъзибаъзида қўли ишдан бўшаган маҳалларда қизи ётган
тўшакка ёнбошлаганича, томирлари эркакларники
каби бўртиб чиққан қўлларини иягига, тирсагини
эса ёстиққа тираганича, эртак айтиб бериши эди.
Лекин бундай паллалар ҳам унинг ҳаётида оз
кечган эди. Сабаби, рўзғорнинг барча оғирликлари
ва енгилликлари бўйнига тушган онасининг тонг
саҳарда супур-сидир билан бошланадиган юмуши
кун ботарда сут соғиш ва пишириш билан тугарди.
Шу боис ҳам онасининг эртаклари ҳеч қачон
охирига етмасди, ҳали яримламай туриб, кулча
юзларидаги қийиқ кўзлари юмила бошларди.




Шод Мулк ҳарчанд ҳаракат қилмасин, онасининг
тобора пасайиб бораётган овози баландлашмасди.
Охирги сўзларини икки-уч бора қайта-қайта
шивирларди-да, кейин боши шилқ этиб ёстиққа
тушарди. Шод Мулк эса эртақдаги шаҳзодани
севиб қолган камбағал ўтинчи қиз ҳақида, унинг
тақдири ҳақида ўйлаб анчагача ухлолмасди. Ўзини
ўша қизнинг ўрнига қўйиб кўрганича хаёл сурарди.
Ҳатто бир куни онасидан кОнажон, шаҳзодалар
бизда ҳам борми деб сўраган. Қизининг хаёлидан
ўтаётган фикрлардан бехабар онаси (Албатта бор,
деб жавоб қайтарган. Шод Мулк ўша шаҳзодага
малика бўлишга чоғланган каби ширин энтикиб:
кШаҳзода мени ҳам севиши мумкинми" деган ва
уятдан лов-лов ёна бошлаган юзларини ёстиққа
яшириб олган.

Шод Мулк кўзларига таниш уйга яқинлашганларида Маҳмуд Тархоннинг кМанзилга етдик), деган овозини эшитиб, юраги қуш каби
патирлади.

Аравадан тушаркан, хаёлининг бир чеккасида
сурат каби чизилиб қолган қадрдон гўшасини
қанчалик интизорлик ва ғам-андуҳлар чеккан ҳолда
қўмсаган бўлмасин, кўзига ташланган манзарадан
юраги орқасига тортиб, соғинч ўрнини аллақандай
мажҳул, ҳатто сесканишга ўхшаш, совуқ бир туйғу
эгаллади. Сийқаси чиқиб кетган темир зулфакларга
узанган оппоқ бармоқлари беихтиёр тортинди.
Сувоқсиз пахса деворлари эскириб, кесакиси
увалана бошлаган дарчалари тирқишидан яримёртиси кўриниб турган ҳовлилари ҳам бир алпозда
эди. У тахталари торс ёрилиб қорайган дарчани
сахтиён этиги билан итарди. Пастки ошиқмошиғининг ярим лаппари узилиб тушган дарча
озорланиб овоз чиқарди.

Кичкина бўлганлиги учунми ёки бойлик ҳақида
тасаввури йўқлигиданми, деворлари сомон сувоқли




мана шу уйлари у учун шоҳона уйлардан ҳам
аълороқ туюлган эди.

Амир Сайфиддиннинг каттакон боғчали ички ва
ташқи ҳовлисига келган дастлабки кунларда болор
ва вассаллари ўймакори нақшлар билан безатилган,
шифтлари ҳоввозали ўша уйлар кўзига ҳайбатли
ва ҳашаматли кўринсада, мана шу кўримсизгина
уйлари берган қувончли, бахтиёр онларни ҳеч
қачон беролмаслигини англаган эди.

Шод Мулк ерга тегаётган пушти гули ҳарир
этакларини хиёл йиғганича, отасининг устахонаси
томон бўйлади.

Навбатма-навбат урилаётган болға овозидан
икки киши ишлаётгани билиниб турарди.

Отасининг бўз яктаги тердан ҳўл бўлганича
елкаларига ёпишиб турар, кўкраги очиқ, узунузун бақувват қўллари боши узра ҳаволаниб, бир
маромда бориб келарди.

Отаси пешонасидан қуйилаётган терини артиш
учун дастаси узун болғасини ерга қўйганича белига
боғланган киррати белбоғини ечаётиб, ҳовлининг
ўртасида ўзи томон тикилиб турган навниҳол,
хушрўй жувонга кўзи тушди.

Бундан икки ойча нари келган хуфяларнинг қизи
ва Халил Султон Мирзо ҳақида айтган гапларини
эслаб сергакланди. Хаёлига қизидан кўра, қизининг
чўрилариданмикин, деган ўй кечди. Бу ташрифни
на яхшиликка, на ёмонликка йўйишни билмай, бир
дам анграйди. Отасининг оний нигоҳида ЙИЛТ этган
саросимани кўрган Шод Мулкнинг юраги зирқираб,
воқеалардан уларнинг ҳам хабардорлигини сезди
ва хижил тортди. Лекин юрагининг туб-тубида
чўккан соғинч, жигаргўшалари билан кўришмоқ
иштиёқи барчасидан устун келди.

– Ота, – деди нафаси бўғзига тиқилиб, —
танимадингизму, ота 1




Устанинг ҳайронлик билан тикилаётган синчков
кўзларида нимадир йилтиллаб, бир дам ҳамма
нарсани унутди. Лекин ҳарчанд уринмасин, шоҳона
либоларда товус каби товланаётган, чеҳраси ой
каби навниҳол жувонни қизига менгзай олмади.

– Шод Мулк... – устанинг оғзидан ҳайрат тўла
мана шу сўздан бошқа жўяли сўз чиқмади. Шошиб
қолганидан ақли-ҳуши бошидан учган кўйи
сўз ахтариб, ёнидаги жиянига ўтгирилди. — Уни
танидингму { Ўзимизнинг Шод Мулк:

Жиянининг кўзларида ҳайрат билан бирга
қувонч ўйнади. У ҳам таниёлмаган бўлсада, индамай,
ҳурмати учун Шод Мулкка таъзим қилди.

Уста кўришиш кераклигини энди тушунди, лекин
ўзининг аҳволидан хижолат чекиб тайсалланди.

— Терлаганман... Қўлларим ҳам ифлос...

Шод Мулк қучоқ очиб, отасининг елкаларидан
қучди.

Ҳовлидаги шовурни эшитиб, остонага оёқ яланг
югуриб чиққан онаси бир зум жойида қотиб
қолди. Қизидан бирон белги топмоқ илинжида
унга термиларкан, оппоқ юзларини, қалдирғоч
қанотидек ингичка, қора қошларини, лабларини,
хаёлидаги Шод Мулкнинг сиймоси билан
солиштирди ва бу аъзоларнинг барчасида балоғат
ёшига етиб, мукаммаллашган бегона вужуддан
бошқа нарсани кўролмади.

Шод Мулк онасининг иккиланибгина талпинаётган титроқ елкаларини маҳкам қучоқлаб,
юзларидан ўпди. Нафаси бўғзига тиқилганича,
ранглари бўзариб қалт-қалт титраётган аёл эса
мушк-анбар таратаётган шоҳона кўйлаклардан
ҳам, юз-кўзи аралаш урилаётган капалаклар
қанотидек майин ҳарир рўмоллардан ҳам, ҳатто
бўйнини қучган олмос билакузукли майин ва иссиқ
қўллардан ҳам негадир яқинлик туймади.




Ўзларини айбдордек ҳис этиб, кўзларига тик
қарай олмаётган онасининг, отасининг сўзлари
ва ҳаракатлари қовушмас, устоз олдида ўзини
йўқотган муллаваччалардек гаплари пойинтарсойинтар чиқарди.

Амир Сайфиддинга қизи ҳақида ортиқча сўровқистов қилмаслик ваъдасини берган отаси бошда
у ҳақда Халил Султоннинг хуфяларига гапиришни
ҳам, гапирмасликни Ҳам билмай каловланди.
Гап шаҳзодага бориб тақалгач, кўнгли хотиржам
тортсада, унчалик ёрилмади. Онасининг эса қувончи
чексиз эди. Қизидан бир умр айрилганига куйиб,
адойи тамом бўлаёзган аёл худди сувсизлиқдан
қовжираб, сўлий бошлаган ниҳол бехос ёққан
ёмғирдан тирилгани каби қоқсуяк танасига жон
эниб, ғам-андуҳ, бемаврид ажин солган юзлари
бирдан ёшланди.

Ота-онасининг юзларидаги қувонч аралаш
таҳлика, хижиллик Шод Мулкка ҳам кўчди. Неча
йиллардан бери интиқиб қўмсаган қадрдонлари
билан ўзи ўртасида ғалати бир совуқ девор пайдо
бўлганини пайқаб, оёқ-қўли бўшашди.

Уста эса қизининг бўйин ва қулоқларидаги,
бармоқларидаги тақинчоқларнинг қимматини
нигоҳи билан чамаларкан, беихтиёр хаёлидан
кУстахона ҳам олиб бериши мумкин деган ўй
ўтди. Чунки Халил Султоннинг хуфялари унга
шаҳарнинг энг обод ва нуфузли маҳалласидан
ҳовли сотиб олишлари учун бир халтача тилла танга
қолдиришган эди. Лекин ҳар куни ҳар хил мишмишлар эшитгани учун уй сотиб олишга устанинг
кўнгли чопмади. Хотини билан маслаҳатлашиб, бу
юмушни қизининг келишига қадар қолдиришни
маъқул кўришди.

— Янги уйга кўчмадингизмуЯ — қадрдон
остонасидан хатлай туриб онасига сўз қотди Шод
Мулк.




– Қайдам... Сенинг... Сизнинг келишингизни
кутдик; — ранги униқиб, тақирлашган жулқурсга
уялибгина кўрпача ташлади онаси.

—– Ўзимизнинг уйимиз ҳам ёмонмас, – отасининг
эсига қаршисида қизи эмас, малика турганини тушуниб, беихтиёр қўлларини қовуштирди.
– Фақат... битта устахона сотиб олсак ёмон
бўлмасди.

– Энди устачилик қилмайсиз, ота, — устанинг
гапини бўлди Шод Мулк қатъий овоз билан, – энди
подшоҳлар киби яшайсиз1

Уста ҳеч қачон етиб бўлмайдиган ҳавойи гапни
эшитаётгандай хижолат чекиб дам хотинига, дам
жиянига қараганича изтиробли жилмайди.

жар

Ёз чилласида Самарқанднинг кун чиқар томонида қад кўтарган Боғи Чинорда ҳам дунёнинг
турли мамлакатларидан келтирилган дарахтларнинг хилма-хил навлари мевалари кўплигидан
шохларини эгганича, ҳосилини кўз-кўз қилмоқда
эди.

Пайванд қилинган ва чатиштирилган мевалар
нав-нави билан, эртачиси ва кечкиси алоҳидаалоҳида ажратиб экилган, оппоқ, зарғалдоқ,
тўқ қирмизи рангда товланаётган меваларнинг
бирваракай яхлит манзарасини бу боғлардан
бошқа жойларда кўриш маҳол, шу боис, уларнинг
таърифи узоқ музофотларгача ёйилган эди.

Амур Темур Самарқандда барпо эттирган бу
боғларнинг сони ҳозирга қадар ўн иккитадан
ортган, уларнинг ҳар бири қурилиши, меъморий
услуби билан бир-биридан фарқ қиларди.

Боғи Шимол (уни эл ичида кБоғи Шамоло ҳам
дейдилар) шаҳарнинг шимол тарафида, тарих
китобларида Искандар Зулқарнайн асос солган
деб ҳисобланувчи кДевори қиёмат) ичида эди.




кДевори қиёматунинг асосий қисми, яъни пахса
билан урилган бўлаги Чингизхон истилоси ва ундан
кейинги урушларда бузилиб кетган, шу боис, улуғ
Амир уни қайтадан, харсангтош тердириб тиклатган
эди. Устида икки арава бемалол қатнайдиган
деворнинг узунлиги то жанубий қисмида қурилган
кДевори кўндалангогача ўн минг олти юз қадамни
ташкил қиларди. (Тарихий манбалардан бири
кБобурномазнинг олтмиш учинчи саҳифасида ушбу
девор ҳақида қуйидагилар битилган: кҚўрғони
фасили (ёни)нинг устидан буюрдиким, қадам
урдилар. Ун мингу ўн олти юз қадам чиқдиз.)

Бундан тўрт йилча илгари ҳижрий 799 йилда
(мелодий 1397) бу боғни соҳибқирон Мироншоҳ
Мирзонинг Хонзода бегимдан туғилган қизи,
суюмли набираси, Бикиси Султон бону (Бека
Султон ҳам дейишарди) учун бунёд эттирган эди.
Дарвозадан Боғи Шимол саройининг ҳовлисигача
бир ярим минг қадам келадиган тош йўлаклар
ётқизилган, йўлак ёнлари эса ранго-ранг гуллардан
иборат боғчалар билан зийнатланган эди. Мармар
тошлардан меъморий мураббаъ усулида ишланган
сарой маҳобатли, бино ичига, фил тишидан гўзал
ва нафис шакллар нақшланиб, жило берилган
қора заранг ёғоч тўшалгани боис, ичкарини қишда
иссиқ, ёзда салқин сақларди.

Боғи Беҳишт ҳам кун чиқар томонда, қирликқда,
сарой биноси Табризнинг оқ мармаридан бунёд
этилган, шаҳарнинг ҳар тарафидан кўзга ташланиб
турарди. Саройга боғни айлантириб қурилган
сунъий сув ҳавза-ҳандақлар устига ўрнатилган
ярим ойсимон кўприклар орқали кириларди.
Малика Туман Оғо яшайдиган бу сарой ўзининг
гўзаллигидан ташқари, ҳайвонот боғчалари билан
ҳам машҳур эди. Боғ этагининг тўрт тарафи
айвончали қатор бинолар билан қуршалган,




сайисхона шаклида қурилган бу қўриқхоналарда
уй ва ёввойи ҳайвонлар боқиларди. Айниқса,
яқинда болалаган шер болалари ва жуссаси бир
ёшли болача келадиган Ҳиндистон маймунлари
меҳмонларнинг эрмаги эди. Ҳайвонотоламинияхши
кўрадиган Туман Оғо деярли ҳар куни боғчаларни
ўзи айланар, бу жониворларни энагаларининг
эртаклари орқали эшитган ва ўз кўзлари билан
кўриш бахтига муяссар бўлиб, ҳаяжондан тўлибтошаётган шаҳзодаларга ҳамроҳлик қилишдан
эринмасди. Амур Темур салтанатининг нуфузли
кишиларидан бўлмиш амир Мусонинг қизи Туман
Оғо ўн икки ёшида, яъни ҳижрий 779 йил (мелодий
1378) соҳибқиронга никоҳланган, Бибихонимга
жиян ўрнида эди.

Қатор сарв дарахтлари билан иҳоталанган
кБоғи дилкушоз ҳижрий 800 йили (мелодий 1398)
соҳибқиронга никоҳланган Тўкал Оғо шарафига
бунёд этилган эди. Хон авлодидан бўлмиш Тўкал
Оғо Хизр Хўжахоннинг қизи эканлиги боис, Амир
Темур уни Бибихонимдан кейинги ўринда кўрган ва
ккичик хонимэ унвонини берганди. Боғи Дилкушо
Кўҳак (ҳозирги Зарафшон) дарёси ёқалаб солинган
Хонқишлоқ Конигилнинг жанубидан бошланарди.
Боғи Жаҳоннумо ҳам Самарқанднинг жанубида,
тоғ этагидаги Анхор тумани этагига туташ эди. Боғи
Баланд ва Боғи Зоғон эса шимол тарафда, лекин
энг қизиғи, меваларининг нави бир хил бўлса-да,
ранг ва таъми, катта-кичиклиги бир-биридан фарқ
қиларди. Учи-қуйруғи йўқ бу боғлар баҳор пайти
дарахтлар гуллаган маҳал гўзалликда учмоҳга
(жаннат) ўхшар, шу боис бу шаҳарга кСамарқанди
фирдавсмонанди, яъни жаннатга ўхшаган шаҳар
деб таъриф беришарди.




Дунёнинг деярли ярмини кезган, қанчадан-қанча
жаннатмонанд жойларни кўрган Амир Темур бу
боғларни уларнинг ҳеч бирига менгзай олмасди.

Самарқанд дунёнинг бешинчи иқлимига киргани боис, тўрт фасли мукаммал, ёзи жазирамали
бўлса-да, пешиндан сўнг, уч томони шарқ, шимол ва жануби туянинг ўркачлари каби бирбирига мингашган баланд-паст қояли тоғлар ўраб
олганидан иссиқ тафти кун ботмай пасайиб, узоқузоқлардан кўзга ташланиб турувчи чўққилардаги
қорларнинг намхуш эпкини аста-секин энганича
майинлашиб, сарин елга айланади. Қуёш нурлари
остида парча булутлар каби унгурларда ялтираб
турувчи қор уюмлари ёзнинг ўрталарида кичрайиб,
саратон кириши билан эриб битади.

Ғарб томони, яъни кун ботари очиқ, баландпаст сувлоқ тепаликлар ва даштлик ерлардан
иборат. Даштликлар этагига туташ сап-сариқ гил
тупроқли, узоқдан баҳайбат ва ваҳимали кўринувчи
жарликлар оралаб кетган тошлоқ йўл шаҳарни
Мовароуннаҳр кентлари билан боғлайди. Ёнбағирларида ўсадиган майсалар ва чечакларнинг,
ранго-ранг доривор ўсимликларнинг сон-саноғи
йўқ ва бозоргир. кИпак йўлиз орқали келадиган
савдогарларнинг аксарияти Самарқанддан қоғоз
маҳсулотлари, бўз, адрас, беқасам ҳамда қуритилган
доривор ўсимликлар ҳам олиб кетишади.

Қишининг заҳри йўқ, қаттиқ ва қақшатқич
совуқлари бўлмагани учун кишининг жонига
тегмайди. Қор энг кўп ёққан йиллари унинг
қалинлиги тиззадан ошмайди, ошган тақдирда ҳам
икки-уч кунда эриб битади. Лекин кузи алдоқчи,
айниқса, шарқ томондаги тоғдан ҳафтада бирикки кун эсувчи майин, баданга хуш ёқувчи
ўрама шамолига ўрганмаган ёки ҳадисини олмаган
одамни касал қилиб қўйиши мумкин. Шу боис,




кСамарқанд баҳорининг нина эпкинларидан
қўрқмга. тунки у ўзи каби яшнатувчидир, қуёшли
кузининг илиқ шабадасидан қўрқ, у вужудингни
илитсада, хазонлар каби сарғайтирадиз, деб бежиз
айтишмайди.

Боғи Чинорга эртанги шафтолизор ва ўрикзор
боғчалари орқали ўтиларди. Мевалардан бўшанган
дарахтлар дол бўлган қаддини ростлаб, майишган
шохларини тиклаганча, эркин нафас оларди.

Баҳор ва ёзда эриган селу қорлар қўшилиб,
кўпаядиган ва бўтаналашиб, ўзанига сиғмай,
атрофдаги тўқайзору юлғунзорларга ёйилганича
сокинлашадиган Кўҳак дарёсининг (уни кейинчалик
Ҳаромком, ҳозир эса Зарафшон деб аташади)
кичик бир ирмоғи бўлмиш Сияҳоб (Қорасув)
ариғи Боғи Чинорни айланиб ўтиб, сўнг шаҳар
ичкарисига оқади. Самарқанднинг жанубий ва
шарқий томонидаги Кўҳак ва Масчоҳ тоғларидан
чиққан булоқлар сувининг қўшилишидан ҳосил
бўлган дарё суви қишда илиб, ёзда совийди.
Узунлик масофаси бир юз йигирма тошдан ошиқ,
Бухоронинг Қоракўлигача боради. Кўҳакнинг
ирмоқлари бўлмиш икки ариқ: Дарғом ва Сиёб
(ҳозир шундай аталади) Афросиёб тепаликларидан
ўтгач бўлиниб, шаҳар ичкариси томон оқади.
Бир оқими Конигилга, иккинчиси шаҳарнинг
шимолидаги Боғи Баланд, Боғи Майдон тарафга
кетади.

Боғи Беҳиштни айланиб ўтиб, Боғи Чинор томон
оқадиган Сиёбга ўрнатилган чархпалаклар боғнинг
кўркига кўрк қўшади. Ёзда сув мўллиги учун ундан
фақат меҳмонлар келганда, учу қуйруғи йўқ боғни
кезиб, ёзги кўшкларда истироҳат қилаётганларнинг
кўзини қувнатмоқ учун ишлатиларди. Кузда ариқ
суви камайиб, яримлаганда, мевалардан бўшанган боғ шудгорланиб, чархпалаклар ёрдамида




суғорилади. Мис кўзачалардан тўкилаётган сув
пушталар бошига ётқизилган сопол қувурлардан
эгатларга бир маромда тараларди.

Боғнинг этагидаги чинорлар билан иҳоталанган
Боғи Чинор саройида, асосан, Бибихоним ва кичик
шаҳзодалар ҳамда уларнинг атка" ва мулозимлари
яшашар эди. Шу боис, бу ерда йил — ўн икки ой
айрича сокинлик, турли ҳашам ва дабдабалардан
йироқ осуда ҳаёт, айни чоғда эса қаттиқ тартибинтизом ҳукмрон эди.

Шаҳзодалар Мовароуннаҳрнинг энг фозил
илм аҳли тарбиясида эди. Уларнинг аткалари ҳам
ҳарбнинг тажрибали ва беназир амирлари ва
беклари эдилар. Улар шаҳзодаларнинг тарбиясига
масъулликларибаробарида, ҳарбий салоҳиятларини
кузатиб, назорат қилиб боришарди. Бу тартибқоидани ҳеч ким бузолмас, ҳатто давлат ишлари
билан боғлиқ бирор-бир юмуш чиқиб қолган
тақдирда ҳам ўша вазифа бошқа киши зиммасига
юкланар эди.

Шаҳзодаларнинг дунёвий, диний, фалсафий
билим олишлари лозим ва мажбурий эди. Бу
вазифа буюк Амир Темур салтанатининг энг катта
маликаси Бибихоним зиммасида эди.

Бибихоним — ҳижрий 733 йили (мелодий 1333)
Мовароуннаҳр (Чиғатой улуси) тахтига ўтириб,
тўрт йил ҳукмронлик қилган йигирма тўртинчи хон
жўжинажот шаҳзода Султон Қозонхон Ясавурхон
ўғлоннинг қизи — Сароймулкхоним ўтган йили
кузда пайғамбар ёшига тўлган бўлса-да, ҳали
қариликка бўй бермаган, қомати тик, ёноқлари
билинар-билинмас бўртиб турган оппоқ кулча
юзлари ажинсиз, бодом қовоқлари устида ҳилолдек
эгилган қошлари ингичка ва қора эди. Қўнғир

,Атка — кичик шаҳзодаларга масъул кишилар.



қарочиқли, хиёл қисиқ кўзларининг нигоҳлари
жиддий, лаблари кичик, лекин қалинлиги учун
гапирганда истараси янаям иссиқ кўринар, шу
боис, табассум қилганда мулойим тортарди. Овози
сокин ва оҳангли, нафасидан таралаётган сўзлар
суҳбатдошининг кўнглига оқиб кираётган каби
уни бир зумда ўзига эл этарди.

Бибихоним бугун Боғи Чинорда, Конигилдаги
тўйга келган шаҳзодалар ва юртларига жўнатилаётган элчилар шарафига зиёфат уюштирмоқда
эди.

Меҳмонлар кечга айтилган, зиёфат дастурхони
саройнинг ўнг бурчагидаги тўққиз мармар устунли,
деворлари оппоқ ганч, баланд ва ҳавозали шифти
тиллакори нақшлар билан безатилган миён қасрда
тайёрланмоқда эди. Миён қаср иссиқ ҳаволи
кунларга мўлжаллаб қурилгани учун ерига оқ ва
қора мармар тўшалган, энг иссиқ пайтларда ҳам
унинг салқинлиги этни жунжиктирадиган даражада
бўларди.

Қирқ кеча-ю қирқ кундуз давом этган тўйда Амир
Темурнинг набиралари, яъни шаҳзода Шоҳруҳ
Мирзонинг ўғиллари Улуғбек Мирзо ва Иброҳим
Султон Мирзолар, шаҳзода Мироншоҳ Мирзонинг
ўғли Ийжил Мирзо, марҳум шаҳзода Умаршайх
Мирзонинг ўғиллари Пир Муҳаммад Мирзо
Шерозий ва Сайди Аҳмад Мирзолар уйлантирилиб,
уларнинг мавқеларига яраша ер, хазина, мол-мулк,
уй-жойлар, боғ-роғлар ажратилди.

Икки набира шаҳзода, яъни Шоҳруҳ мирзонинг
ўғиллари учун улус ташкил қилинган бўлиб,
Тошкент, Сайрам, Авлиё ота ва Ашпарадан Хитой
чегарасигача бўлган ерлар Улуғбек Мирзога,
Фарғона, Қашқар, Хўтаннинг каттагина қисми эса
Иброҳим Султон Мирзога суюрғол этилди.




Чошгоҳларда йиғила бошлаган шаҳзодалар ҳали
замон келиши кутилаётган улуғ Амирга пешвоз
чиқмоқ учун, ишком бўйлаб гуруҳ-гуруҳ бўлиб
туришарди.

Икки найза бўйи баланд кўтарилган сўриларга
чирмаштирилиб, худди соч каби текис таралган
узум зангларига осилиб турган шингилларнинг ҳар
бир боши саватча келар, оқ, сариқ, пушти, қора
рангда товланаётган доналар ёзнинг иссиқ тафтини
еб, шира тортган ва карсиллаб қолган эди.

Кичик шаҳзодалар аткаларининг огоҳлантиришларига қарамасдан, токларнинг пастки зангларида осилиб турган, ҳар донаси ёнғоқдай
келадиган, маска узумдан ва ҳусайни, қирмизи
ҳасайнилардан ўзлари узиб олишар, бир-бирларига
отишар ва ювмасдан ейишарди.

Эрталабдан бери қўйиб юборилган ва думларини ёйганича гўзалликларини тинмай намойиш қилаётган беозор товусларни ҳам ора-сира
силаб қўйишарди. Меҳмонларнинг сийловларига
учмасликлари учун обдон тўйдирилган товуслар
эса мунчоқ каби қоп-қора кўзлари билан ёнбош қараганларича назарлари тўқлигини билдирмоқчидай, пинак бузишмасди.

Боғнинг этагидаги каттакон паррандахонада
Ҳиндистондан келтирилган қизил, сариқ, яшил
тўтилар, сайроқи қушлар ва булбуллар билан
бирга товуслар ҳам боқиларди. Кундузлари
товусларни қўйиб юборишар, кечалари эса гўзал
келбатларига ярашмайдиган хунук қичқиришлари
бошқа қушларни безовта қилмаслиги учун ёпиқ
қўриқхоналарга қамашарди.

Шаҳзодаларга ҳамроҳлик қилмоқ учун боғ томон
қайрилган Бибихонимнинг кўзи Улуғбек Мирзо ва
келинчаги Оғо Бегига тушаркан, қувониб кетди.




– Сизга йўлдошлик этсак бўлурму, ҳазрати
бибим; – Улуғбек Мирзо уялганидан панасига
яширинаётган келинчаги Оғо Бегини олдинга
ўтказиб, Бибихонимга елкасини тутди.

Бибихоним қучоғини очиб, иккисини ҳам бағрига олди.

– Қувончимга қувонч қўшурсиз, шаҳзодам. Зеро,
маликам биз учун келинпошшо эмас, қиз кабидур.
Фақат сизнинг суҳбатдошингиз бўла билурманму

Бибихоним бу билан хсиз ёшларни зериктириб
қўймайманми) демоқчи эди.

– Ҳазрати бибим, сизнинг суҳбатларингиз мен
учун ҳар қачон дорилфунун кибидур. Бул зиёдин
Oro Беги ҳам баҳраманд бўлишидин умидвормен:1

Куёв бўлганидан бери ўзини янаям сипо тутаётган Улуғбек Мирзо келинчагига қараб жилмайиб қўйди. Келинлик либослари ўзига ярашган
Оғо Беги қизариб, кўзини олиб қочди.

Оғо Беги марҳум Муҳаммад Султон Мирзо
(Муҳаммад Али)нинг қизи, соҳибқироннинг тўнғич
ўғли, валиаҳд Жаҳонгир Мирзо раҳматлининг
набираси эди.

Жаҳонгир Мирзонинг хотини, яъни Муҳаммад
Султон Мирзонинг онаси Хонзода Бегим (Севинч
Бека) Амир Темур салтанатининг нуфузли маликаларидан ҳисобланар, соҳибқирон билан юзма103 гаплаша оладиган, фикрини очиқ айтиб,
мулоҳазасини уқтира биладиган журъатли аёл
эди. Шу боис, Чингизхон авлодидан бўлмиш
Ўзбекхон набираси Хонзода Бегимни улуғ Амир
шажараси учун эмас, балки зийраклиги, ақлфаросати, тўғрисўзлилиги ва ҳақиқатгўйлиги учун
ҳурмат қиларди. Жаҳонгир Мирзо вафотидан сўнг
Хонзода Бегимни ўғли Мироншоҳ Мирзо никоҳига ўтказишининг ҳам сабаби шу эди. Мироншоҳ




Мирзодан Хонзода Бегим шаҳзода Халил Султон
Мирзо билан қизи Бикиси Султонни туққан эди.

Муҳаммад Султон Мирзо ҳам бошқа шаҳзодалар
қатори Бибихонимнинг қўлида тарбия топган
ва Жаҳонгир Мирзодан кейин валиаҳд эълон
қилинган, лекин қисмат тақозоси билан бундан
икки йилча олдин, Кичик Осиёнинг Қора Ҳисор
мавзесида вафот этган эди. Шаҳзодадан уч ўғил:
тўққиз ёшли Муҳаммад Жаҳонгир Мирзо, олти
ёшли Саъд Ваққос Мирзо, беш ёшли Яҳё Мирзо ва
бир қиз — мана шу Оғо Беги қолган эди.

Муҳаммад Султон вафотидан сўнг, Оғо Бегини
бувиси Хонзода бегим тарбиясига олган, уч шаҳзода
эса Бибихоним билан бирга эди.

Оғо Беги тўққизга кирган бўлса-да, дуркун,
кўзлари худди бувиси Хонзода Бегимники сингари
қисиқ ва хумор, буғдойранг кулча юзларидаги
кулдиргичлари ярашиб турарди. Катаклари сал
керилган бурни биринчи қарашда пучуққа ўхшар,
лекин сўзамоллиги боис, юзидаги бу нуқсон
билинмай кетарди.

Бибихоним меҳмонлар гуруҳидан айрилиб,
Улуғбек Мирзо ва Оғо беги билан ёзлик кўшк
томон юрди. Ҳаво исий бошлаганига қарамасдан,
осмонўпар чинорлар соя ташлаб турган ва тангадай
офтоб тушмайдиган кўшк айвони салқин, ўймакори
нақшлар билан ишланган устунларга чирмашиб
олган оқ, пушти карнайгулли чирмовуқлардан атрофга анвойи бўйлар таралмоқда эди.

Улуғбек Мирзо ота-онасидан йироқда, доимо
бобоси ва бибиси тарбиясида улғаяётгани учунми,
Бибихонимга суяниб қолган, ҳозир ҳам худди
бўталоқдек ортидан эргашиб бормоқда эди.

Баҳорда ўн иккига тўладиган Улуғбек Мирзонинг
кўриниши кўпроқ онаси Гавҳаршод бегимга тортган эди.




Ёшига нисбатан бўйчанроқ бўлсада озғин,
буғдойранг юзлари чўзинчоқ, эгар қош, қовоқлари
бўртиб чиққан қўй кўзлари таъқиб этаётган каби
синчков тикиларди. Феъли мўътадил, овозини ҳеч
қачон баланд кўтармас, суҳбатдоши кимлигидан
қатъи назар гапини бўлмас, тушунмай қолган
нарсаларини эса мавриди билан, кейин сўраб оларди. Тоқатлиги учунми саводи эрта чиқди. Лекин
бобосининг танбеҳларига ва эътирозига қарамасдан
давлат ишларига рағбати ва иштиёқи суст, табиий
фанларга қизиқиши кучли эди. Айниқса, ҳандаса,
илми нужумда истеъдодли эканлигини кўрсатди.
Бунда фалакиёт илми соҳиби, ёш бўлсада, довруғи
билан аҳли илм орасида анча танилиб қолган Ҳамза
ибн Алининг (Байҳақ сарбодорларинг етакчиси Али
ибн Тусийнинг ўғли, кейинчалик, шайх Озорий
тахаллуси билан машҳур бўлган олим) хизмати
катта бўлди. Ҳамза ибн Али унга тўрт йил, шаҳзода
тўққизга тўлгунича мураббийлик қилди. Мураббий
Улуғбек Мирзодан ўн икки ёш катта эди.

Амир Темур Улуғбек Мирзони ҳарб илмига
ҳам меҳр қўйишини ўйлаб, мураббийга жавоб
берган бўлсада, шаҳзодадаги илмга мойилликни
сусайтиролмади. Сарой кутубхонасидан чиқмайдиган набираси сафардалик чоғларида ҳам бўш
қолди дегунча китоб мутоласига бериларди.

— Ўзим ҳам зиёфатдин сўнг, сизга бир муждани
етказмоқ ниятинда эрдим, – Бибихоним қадамини
секинлаштириб, сўзланди. – Сиз севган ва кўришмакни орзулаган устозингиз, к Афлотуни замоно
Салоҳиддин Мусо ибн Маҳмуд Қозизода Румий
жаноблари Самарқанд туфроғига қадам ранжида
қилмоққа азм этмишлар.

Бибихонимнинг сўзларини тинглаб келаётган
Улуғбек Мирзо қулоқларига ишонгиси келмади.
Юзларига ҳайрат қалққанича, Бибисига таъзим
қилди.




—– Миннатдорчилигимни ифода этмакдин ожизмен, ҳазрати Бибим: Тангримга шукурки, демак,
бобомиз ҳазрати олийларини кўндира билибсиз.
Устоз ҳазратларининг келар кунлари аниқму

– Кеча Мавлоно Алмалиқий бу борада бобонгиздан изн сўрадилар ва бул ташрифнинг нафақат сиз
киби шогирдлар учун, балки давлатимиз саодати,
илму фан ривожи учун ғоят қимматли эканлигини
таъкидладилар.

Улуғбек Мирзо Оғо Бегига фахрланиб, кўз
ташлаб олди.

— Бобонгиз ҳазрати олийларининг ҳам Қозизода
Румий жанобларига эътиқодлари юксакдур1

Бибихоним Қозизода Румийни Самарқандга
таклиф қилиш фикрини бир йилча илгари айтган,
лекин соҳибқирон диндорлар ўртасида ҳар хил
гап-сўзлар, қарама-қарши фикрлар туғилмаслиги
учун бу таклифни орқага суриб келмоқда эди. Шу
боис, Бибихоним шаҳзода Улуғбек Мирзонинг
илтимосини Мавлоно Алмалиқий орқали амалга
оширган эди. Лекин ҳозир бу ҳақда гапиргиси
келмади.

– Ўтган йили Боилконда бўлганимиз маҳал,
бобомиз ҳазрати олийлари Бағдод ва Дамашқдаги
расадхоналарни кўруб: кСамарқандда ҳам худди
шунингдек расадхона қурурмизж, деб сўзлаб
эрдилар, ёдингиздаму, бибимё1 Ўшанда устоз
Румий бирлан мулоқотда бўлмоқ эҳтиёжини сезиб
эрдим.

— Ёдимда, шаҳзодам, бул кўп улуғ ишдур. Жаноб
Қозизода Румий келсалар, бобонгиз балки бул
борада бирор бир кўрсатма берурлар. Шул боис,
устозингиз келгунларига қадар мунажжим мавлоно
Бадриддин бирлан расадхона учун муносиб жой
танламоғингиз ҳам мумкин. Бул ҳақда бобонгиз




ҳазрати олийларини хабардор этмакни ўз зиммамга
олурмен, – деди Бибихоним сўзларини жон қулоғи
билан тинглаётган Улуғбек Мирзонинг шодликдан
терисига сиғмаётганини ҳис қилиб.

– Ҳазрати бибим;: — Улуғбек Мирзонинг овози
товланди. — Оҳанин дарбозасининг юқорисидин
яхши бир ер кўруб, кўз остимга олганмен. Фақат
мавриди бирлан сўйлармен, деб андеша қилиб
эрдим. Фурсат топсангиз кўрсатурмен1

Бибихоним Улуғбек Мирзонинг ўспиринникидан
кўра, боланикига ўхшаш озғин ва жиккак бу
жуссаси ичида катта ва истеъдодли бир одам
борлигини ҳис этди.

— Нечун фурсат топмай, шаҳзодам {{ Сиз учун
фурсатим ҳамиша етадур1 Расадхона борасинда
ҳазрати олийларининг фикрини билурсиз, сизники бирлан муштаракдур; Зеро, фалакиёт илмига
меҳр сизга бобонгиздан юққан: Кўрурсиз, агар
бул орзу амалга ошса, кБайт ул-ҳикматунинг
пешволари бўлғон ватандошларимиз ал-Хоразмий,
ал-Фарғоний, ал-Жавҳарий каби алломалар
Самарқандда ҳам етишур1

– Тилакларингизга фаришталар ҳам соминз
дейишсин, Бибим

Улуғбек Мирзо ўтган йили кўнглига қувонч бағишлаган Шом сафарни эсларкан, ширин энтиқди..

. Соҳибқирон бундан тўрт йил илгари шаҳзода
Мироншоҳ Мирзони тахтдан азл этгач, унга
суюрғол қилинган ерларни (Шимолий Эрон, Ироқ,
Туркистон, Озарбайжон, Аррон, Муғон, Ширвон
ўлкалари) унинг ўғиллари Абу Бакр Мирзо ва Умар
Мирзоларга бўлиб берган эди.

Бағдод ҳокимлигига тайинланган шаҳзода Абу
Бакр Мирзо зиммасига шаҳарни қайта қуриш ва
таъмирлаш вазифасини юклади.




Фалакиёт ва илми нужумга айрича меҳри бўлган
улуғ Амир Шом мамлакатидаги Шаммосия ва Дайр
Муррон расадхоналарини қаровсиз ва ташландиқ
ҳолда кўргач, бу ерга мутасадди олимларни жалб
этишни ва уни зудлик билан ал-Маъмун давридаги
ҳолга келтиришни Абу Бакр Мирзога амр этди...
Халифа ал-Мансур томонидан етти шаҳар бирлаштирилиб, пойтахт этилган Бағдод, халифа
Хорун ар-Рашид (мелодий 786-809 йиллар) ва ўғли
Абдуллоҳ ал-Маъмун (мелодий 813-846 йиллар)
даврларида гуллаб-яшнаган ва маърифатга юз
тутган шаҳарлардан эди.

кХорун ар-Рашидр ташкил этган кДорул ҳикмат
(кДонишмандлар уйиз) беш юздан ортиқ илм
аҳлининг, донишмандларнинг маъмурий асосга эга
билим ўчоғига айланган эди.

кБайт ул-ҳикматэога йиғилган илм аҳлининг
аксарияти Марв, Хуросон, Мовароуннаҳр ва
Бақтрия ўлкаларидан келган олимлар эдилар.

Юнон-суриён, форс-паҳлавий, ҳинд ва араб
тилларида иш юритилган кБайт ул-ҳикматэда
тарих, мусиқа, калом, адабиёт, фалакиёт, фалсафа,
мантиқ, табобат, риёзиёт, ҳандаса ва меъморчилик
илмлари ривож топди.

Айниқса, ал-Маъмун томонидан қурдирилган
Шаммосия ва Дайр Муррон расадхоналари ўша
давр илм-фани учун катта кашфиёт бўлди.

Ўтган йили баҳорда бобоси ва бибиси билан
Дамашқ ва Бағдодга борган Улуғбек Мирзо ўша
расадхоналарни кўриб, ҳайратга тушган ва чексиз
қувонган эди.

кКўрунг, тавоф этинг, шаҳзодам, — деган эди
ўшанда бобоси фахр билан, – бул мўътабар маконда
ал-Фарғоний, ал-Хоразмий, Абу Райҳон Беруний
киби аллома бобокалонларингиз илм чўққисини
эгаллашган)




Тарихчи Шарафуддин Али Яздийнинг ёзишича,
Амир Темур ҳижрий 801 йили (мелодий 1399)
Бағдод шаҳрини бир йил ичида қайта тиклаш
ҳақида фармон берди. Муҳандислар томонидан
зудлик билан тайёрланган мукаммал лойиҳа
асосида кўпгина тураржой бинолари, бозор,
майдон, ҳаммомлар қурилди. Боғ-роғлар, боғчалар,
хиёбонлар бунёд этилди. Аракс дарёсидан каналлар
чиқарилиб, шаҳар сув билан таъминланди. Боилкон
қўрғон-шаҳри қайтадан қурилди. Шаҳарнинг
узунлиги икки юз минг тўрт юз газдан иборат
айланма мудофаа девори тўлиқлигича қайта
тикланди.

Ушанда Улуғбек Мирзо соҳибқироннинг рухсати
билан Бағдод ва Дамашқнинг етук олимлари
ҳамроҳлигида Дайр Мурронда бир кеча қолди.
Дамашқлик мунажжим Абу Закариё таржимонлик
ва йўлбошчилик қилди. Ўрта бўй, буғдойранг,
серҳаракат ва чайир Абу Закариё туркийчани
нуқсонсиз гапирарди.

Шарқдан бошланиб, Чин мамлакатининг шимоли
бўйлаб ҳаракатланувчи ва қатор шаҳарлардан ўтиб,
ғарб денгизида ниҳоясига етувчи, учинчи иқлимга
мансуб Дамашқ баҳори Самарқанд кўкламидан
мутлақо фарқ қиларди.

Ливан тоғи ёнбағирларига туташ шаҳар ҳавоси
кундузи иссиқ, кечаси мўътадил ва ҳузурбахш
эди.

Дайр Муррон расадхонаси Қасийун тепалигига
жойлашганлиги боис, янаям баҳаво ва манзарали
эди. Ерига тош тўшалиб сайқалланган расадхона
ичи тунда лопиллаб ёнаётган шамлар ёруғида
бироз ҳайбатлироқ ва ваҳималироқ кўринса-да,
ҳамроҳлари кўплигидан Улуғбек Мирзо ўзида
қўрқинч туймади.




– Бағдоддаги Шаммосия расадхонаси текис
ерга қурилгани учун кузатув ва текширув
натижалари халифа ал-Маъмунни қониқтирмаган,
шу сабаб, асбобларини мана шу черков биноси
ичига кўчиртирган, — йўл-йўлакай изоҳ берди
йўлбошловчи Абу Закариё. – Фалакиёт жисмлари,
Қуёш, Ой, юлдузлар ва уларнинг йўлдошлари ҳаракати, уларнинг ўзаро муносабатлари, Қуёш ва
Ой тутилишининг сабаблари, Қуёшнинг энг катта
оғиши қанча миқдорга тенглиги, барчаси мана шу
ерда, шимолий ва жанубий устурлоблар ёрдамида
ўлчанган.

Шаҳзодага эрталабдан бери йўлбошчилик қилаётган расадхона мулозими, мунажжим Абу
Закариё Улуғбек Мирзонинг тунда кузатувга қолишини эшитиб, унинг бу талабини болаларча
тантиқликка йўйган бўлса-да, набирасининг фикрини маъқуллаётган соҳибқироннинг юзидан ўтолмагани учун индамаган эди.

Бошлари узра қозондек тўнкарилган юлдузсиз
осмонга устурлоб орқали термилганича бир ҳафталик ойнинг ғира-шира ёруғида шарқ сари силжиётган ола-чалпоқ булутлар орасидан юлдузларни
иштиёқ билан ахтараётган Улуғбек Мирзонинг
фалакиёт илмидан анчагина хабардорлигини,
кузатувга ҳам иқтидорли толиблар каби жиддий
муносабатда бўлаётганини илғаб, ўшанда суҳбат
мавзуини илми нужумга бурган эди.

– Шундай тақсир, — йўлбошловчининг сўзини
бўлди Улуғбек Мирзо, — Мавлоно Муҳиддин Мағрибийнинг кЮлдузлар жойлашувидаги ҳодисалар
баёнизда ҳам текисликка қурилган расадхоналарда
аниқлик мукаммал бўлмаслигидан баҳс этилғон.

– Шул боис ал-Маъмун даврида Муҳаммад
ал-Хоразмий, Холид ал-Марваррудий, Яҳё атТамимий, Аббос ал-Жавҳарий ва Аҳмад ал



Фарғонийлар томонидан Дайр Мурронда ўлчанған
энг катта оғиш, ҳануз, фалакиёт илмидаги сўнгги
ва аниқ миқдордур.

– Абу Райҳон Беруний ҳазратлари ҳам кҚонуни
Масъудийъ асарларида буни таъкид этганлар.

– Шундай, шаҳзодам.

Улуғбек Мирзо яна нигоҳини самога тикқди.
Осмон ҳалиям ғира-шира, ёруғ юлдузлар кўринмас,
доирасимон оппоқ ёғду ичида бир тилим қовун
каби кесилган ой нурланиб турарди. Улуғбек
Мирзо кўзини дам фалакка, дам мўъжиза бўлиб
кўринаётган устурлобга тикаркан, Абу Закариёга
сўз қотди:

– Тақсир, устурлобдин бошқа якзотул ҳалақ
ўлчов асбобидин ҳам фойдаланганлиги ҳақида
эшитганмен.)ц Бироқ ул асбобдин ҳалигача
намуна кўра билмадим. Шаммосия расадхонаси
мутасаддилари ҳам бу ҳақда аниқ жавоб бера
олмадилар.

– Фаҳмлашимча, фалакиёт илмиға меҳрингиз
чандон баланд, шаҳзодам. Оллоҳим, сизга ҳам
боболарингиз йўлини берсун

– Иллоҳи омин, тақсир, миннатдормен1

– Афсуски, кзотул ҳалақ. борасинда менинг ҳам
билгиларим мажҳулдур, шаҳзодам. Зотан, илми
нужум, фалакиёт, хусусан, ҳандасага бағишланган
китобларда бул ўлчов асбоби ҳақинда кўп
сўйланса-да, унинг шакли-шамойили борасинда
муфассал маълумот йўқ. Бироқ устоз ал-Фарғоний
ҳазратларининг кКитоб фи санъа ал-астурлоб)
(кАстурлоб ясаш ҳақида китоб) асарида унинг сатҳи
устурлобдин фарқли эканлиги баён этилғон. Унинг
ёрдамида фалакларни шарқдан ғарбга айлантирувчи
катта фалакнинг ҳаракати, барча ёритгичларга хос
оғма фалакнинг эса ғарбдан шарққа терс ҳаракати
аниқ ўлчаниши ҳақида муфассал ёзилғон. Ернинг




ҳар хил иқлимларидаги кундуз ва кеча орасидаги
фарқини аниқлаш борасинда ҳам кўрсатмалар бор.
Ҳатто устурлоб асбобининг илк ижодкори, яъни
пири Али ибн Исо ал-Ҳарроний ал-Астурлобий
китобларида ҳам зотул ҳалақ тўғрисида билгилар
жуда оз, шаҳзодам...

– Чуқур ўйга толдингиз, шаҳзодам. –
Бибихонимнинг Овози Улуғбек Меирзонинг
хаёлларини бир зумда тарқатди.

– Дайр Муррон расадхонасининг мулозими,
мунажжим Абу Закариёни эсладим, бибим. Оллоҳ
насиб этиб, бобомиз ҳазрати олийлари расадхона
қурилишига рағбат берсалар, ул соҳиби нужумни
ҳам Самарқандға чорламоқни ният қилдим.

– Сизга йўлдош бўлған мунажжимними,
шаҳзодам

– Худди шундай, бибим

— Араб, форс, туркийчаси кўп мукаммал, закий
инсон эрдилар, хўб ўйлабсиз, шаҳзодам

Улуғбек Мирзонинг меҳри бибисига чандон
тобланди. Севинчини қандай изҳор этишни билмай,
яна пешонасини Бибихонимнинг қўлларига теккизди.

– Фақат... – Улуғбек Мирзо андишага бориб
чайналди. Оғо Бегига қараб, кайтаймиз дегандай
имо қилди. Оғо Беги бош ирғаб, далда берди.
– Ҳазрати Бибим, билурсиз, гап пойлашлик
одатим йўқдур. Бироқ кеча ҳазрати бобомизнинг
биродарзодамиз Пир Муҳаммад Кобулийга Чин
мамлакати Ҳақинда сўзлаган бир калималари
қулоғимга чалинди. Агар бул фикр амалга ошса,
устоз Румий ҳазратлари бирлан юз кўришмак
бахтидин бенасиб қолурмизми деб қўрқамен...

Улуғбек Мирзо кқулоғига чалинган сўзининг
давомини айтмаса ҳам Бибихоним дарров
тушунди.




– Шаҳзодам, бул масалада элдан бурун
сўйламаққдин андеша этурмен. Бироқ, фикри
ожизимча, икки-уч очкўз амир ва беклар Чин
ҳоқонининг мактубида битилғон айрим ножоиз
сўзларни рўкач этиб, гиж-гижламоқдалар. Уларнинг
кўзлариға Чин ўлкасининг бойликлари кўринадур,
холос. Бул жиҳоднинг қай йўсинда интиҳога етмоғи
борасинда эса ўйлаб кўрмаётирлар.

Кеча Улуғбек Мирзодан бу совуқ хабарнинг
учини эшитиб, хавотирга тушган Оғо Бегим ҳам
худди жиҳод эртага бошланадигандай илтижо
билан сўз қўшганини ўзи ҳам сезмай қолди.

— Ҳазрати Бибижон... Раҳматлик падари
бузрукворим, бобом Жаҳонгир Мирзо... барчабарчалари ёш ва навқирон маҳалинда шул киби
жиҳодларнинг қурбони бўлғонларини билурсиз1
Энди... Астағфируллоҳ... Ул кунни Тангрим ҳаром
этсун{ Қўрқуб кетмоқдамен...

Оғо Беги озэнди...) деб давомини айтмасада, Улуғбек Мирзони назарда тутаётганлигини
Бибихоним англади. Оғо Беги ёқасига туфлаган
бўлди. Унинг юзлари ҳаяжондан қизариб кетган
эди. Бибихоним уни бағрига босиб, пешонасидан
ўпди.

– Оллоҳ барчамизни ўз паноҳида асрасун{ Худо
хоҳласа, бобонгиз ҳазратлари яхши қарорга келур
деган умиддамен

Бибихоним Улуғбек Мирзобиланбарчасоҳаларда
суҳбат қурар, маслаҳат солар, шаҳзоданинг фикри
маъқул келса, инобатга олар ва набирасидан кўнгли
тўлмаётган улуғ Амирга унинг ғоят истеъдодли
толиб эканлигини таъкидларди.

Ҳозир Улуғбек Мирзонинг гапларини тинглайтуриб, сўзларинингоҳангини, қўлҳаракатларини,




ҳатто қарашларини шаҳзода Шоҳруҳ Мирзога
ўхшатди ва беихтиёр уни эслади.

Ҳижрий 779 йилда (мелодий 1378) дунёга келган
шаҳзода Шоҳруҳ Мирзони ҳали чақалоқлигидаёқ
соҳибқирон Тағой Туркон Оғонинг норозилигига
қарамасдан, Бибихонимнинг тарбиясига топширган
эди. Тўла ҳуқуқли шаҳзодалар қаторида улғайган
шаҳзода илми мукаммал бўлса-да, босиқ феълатвори туфайли ҳарбга майли суст ўсди. Шу боис,
отаси билан ўрталарида яқинлик кам, Амир Темур
ундан оғринган кезларда, Бибихоним ўртага тушар
ва босарди. Шоҳруҳ Мирзога суюрғол қилинган
Хуросон, Сейистон ва Мозандарондаги давлат
ишларини, асосан, хотини Гавҳаршод Бегим
юритмоқда эди.

Гавҳаршод Бегим эрининг акси ўлароқ, қатъиятли, шаддод, лекин ғоят тадбиркор, ишбилармон
ва ақлли аёл эди. Шу боисданми, Улуғбек Мирзо
онаси билан худди бибиси каби очилиб гаплаша
олмас, салобати босибми ё бошқа сабабданми
тезгина суҳбатга якун ясар, отасининг ўрдасида
қолиш имконияти бор вақтларда ҳам Бибихоним
билан кетишга ҳаракат қиларди.

Ўғлининг бу феъли Гавҳаршод Бегимнинг
нафсониятига тегиб, жаҳлини чиқарса-да, ўзини
босар ва унга билдирмасди.

– Бибим, устоз Қозизода Румий Самарқандда
қанча муддат қолмишлар

Бибихонимнинг хаёлини Улуғбек Мирзо бўлди.

– Ҳозирча бир ой, бул муддат камлик этса,
узайтиришга изн бор.

Қозизода Румийнинг ташрифи ҳақидаги гап
Улуғбек Мирзога чиндан ҳам кутилмаган хушхабар
бўлди. У бир йилдан бери орзиқиб кутаётган
ва кўнглига тугиб юрган режаларини бибисига
сўзлаб бераркан, ҳар сўзини жон қулоғи билан




тинглаётган келинчаги Оғо Бегимнинг кўзларида
жилваланаётган меҳрни, ифтихор ва эътиқодни
назаридан қочирмади.

Соҳибқирон Амир Темур амирлари ва маликалар
Тўкал Оғо, Туман Оғо ва Чўлпон Малик Оғолар
ҳамроҳлигида Боғи Чинорга етиб келганида вақт
тушга яқинлашиб қолган эди.

Соҳибқирон тушлиқдан олдин, зиёфат тадориги
борасида ҳисобот эшитишини билдиргач, хонада
Бибихоним, амирлар Хожа Юсуф, Шайх Нуриддин,
Ҳамза Сулдуз ва махфийлар бошлиғи Тайзи
Ўғлонлар қолишди.

– Рухсати олийлари бирлан, — сўз бошлади
Шамсуддин Алмалиқий, – бул борада қилинғон
ишлар ҳисобини арзадошт этсам. Миср ва Шом
султони Малик ан-Носир Фараж учун олтин тож
ва камар, юз бош от, юз бош туя, хилъату рахт,
ранго-рангкумошлар ҳозир. Олтин суйи юритилғон
мактубнинг яссилиғи уч қари" ва узунлиги етмиш
қари бўлдиким, унда мамлакатимизнинг дастурил
амаллари, аркони давлатимиз, шариатимиз қонунқоидалари батафсил зикр этилди. Мактубни ҳазратимнинг тавсиялари бирлан китобот ва ҳусни
хатда машҳури олам Шайх Муҳаммад Хожа
Бандгири битдилар. Мактубни, сарупо ва уловларни
ҳазрати олиялари Бибихоним сарой фузалолари
бирлан тафтишдан ўтказдилар.

Амир Темурнинг чеҳраси ёришиб, Бибихоним
томон юзланди. Бибихоним Алмалиқийнинг сўзини
тасдиқ ишораси ила ифода этаркан, сўзламакка
тутинди.

–— Шуундай, ҳазрати олийлари, мактуб
сўнгида, Султон Аҳмад Жалойир ва Қора Юсуф
туркманлар ила боғлиқ сўровингиз-да зикр этилди.

" Қари — ўлчов бирлиги (1 қари 7 см га тенг)




Маълумингизким, элчи Мангли Буғаи Ҳожиб
жаноблари келтирган мактубда Носир Фараж
уларни тутиб, зиндонбанд қилғонлари хусусинда
сўз кетмишди...

– Кўп ва хўб яхши, бибим.. — Бибихонимнинг
сўзини бўлиб миннатдорчилик изҳор этди Амир
Темур. – Уларнинг тақдиру аъмолларини ҳам бизга
қўйиб беришларига шаъма этдингизму

– Шундай, ҳазрати олийлари; Ҳар иккисини
ҳам элчимиз Абдуллоҳ Кошший жаноблари бирлан
борғон навкарларимиз илкига топшпиришларини
тайин этдим

Бундан бир неча йиллар илгари, Шом ва Миср
султони Носир Фараж Рум султони Йилдирим
Боязид билан муносабатлари яхшилиги боис,
Амир Темурнинг тинчлик битими тузиб, элчилар
алмашиш ва хирож тўлаш ҳақидаги мактубини
жавобсиз қолдирган, энг ёмони, мактуб келтирган.
элчи Аталмишбекни зиндонбанд этганди. Амир
Темур Йилдирим Боязид устидан ғалаба қозонгач,
Носир Фараж Аталмишбекни олтину жавоҳирлар,
оту туялар, қимматбаҳо газмоллар, ипак гиламлару
поёндозлар ва узундан-узоқ дуои саломлар билан
орқасига қайтарган, ҳатто эҳтиромининг рамзи
сифатида ўз элчисини ҳам қўшиб жўнатган эди.

Амир Темур сўзини давом эттирмоққа чоғланаётган Алмалиқийга бош ирғади.

– Испан элчиси жаноб Руи Гонсалес де Клавихо
жаноблари ҳам кетмоққа ҳозирдур. Совға-саломлар ва дўстона мактуб, барчаси тахт этилган.
Чин элчилари Ан Ижидао бирлан Го Цзен эса
қайтмоққа изн сўраб турурлар.

Амир Темур ялт этиб Хожа Юсуфга қаради.
Хожа Юсуф бош ирғаб, нимагадир ишора этди.

– Чинлик элчиларнинг қайтмоғини қурултойда ҳал этурмиз, — деди Амир Темур мужмалроқ




қилиб ва Тайзи Ўғлонга юзланди. — Сен қандай
фикрдасен, Тайзи Ўғлон

– Чин масаласига доир барча маълумотлар
ва ҳужжатлар тайёр, ҳазрати олийлари: Ўзингиз сўйлаганингиз киби қурултой чақириб, маслаҳатлашмоқ қолди, холос.

Утирганлар бир-бирларига книма гап дегандай
саволомуз қарашди. Лекин ҳеч ким тайинли тахмин
қилолмади.

– Кўп яхши, унда шаҳзодалар ва амиру беклар
ўз мамлакатларига кетмасларидин олдин, қурултой
тайин этмоқ керак. Уларнинг кетиш муддатларини
ҳисобга олиб, қурултой кунини белгиланг. Чунки
Чин масаласи Ғоят жиддий. Шаҳзодалар Мин
сулоласининг вакили юборган сўнгги мактубдин
воқиф бўлмоқлари даркор, — Амир Темурнинг
кўзларида кинояли кулги ўйнади. — Ёши етмишни
қоралаётган боболарини «YAHM» дея ғоят катта
илтифот кўрсатган бул қавмга қандай дафъи жавоб
лозимлигини балки улар айтишар.

Улуғ Амир урғу берган сўғлим) сўзи ўтирганларга қандай таъсир этганини кўриш учун
уларга назар ташлади.

Амир Шайх Нуриддин билан Шоҳ Малик
Соҳибқироннинг илмоқли ва пичинг аралаш бу
гапларига тушунишган бўлишса-да, ғазаб оловига
ёғ сепмаслик учун миқ этишмади. Хожа Юсуф эса
кафтини оғзига ёпиб пиқиллаб кулди. Табиатан
жиддий, ҳазил-мутойибани ёқтирмайдиган, илмоқли
гапларнинг маънисига кўпам тушунавермайдиган
Тайзи Ўғлон эса Хожа Юсуфга ёвқараш қилди.
кБул гапнинг нимаси кулгили экан.з, деб энсаси
қотди.

Тайзи Ўғлон жўжинажот шаҳзодалар наслидан
бўлиб, Бибихонимни қора тортиб, Олтин Ўрдадан,
Тўхтамишхон таъқибидан беш минглик қўшини




билан қочиб келган мўғул бекларидан эди. Унинг
феълидаги жиддийлик соҳибқиронга маъқул
тушди ва мулозимлари қаторига қўшди. Зийрак ва
ҳушёр, ернинг тагида илон қимирласа биладиган
Тайзи Ўғлон тез фурсатда девонга ўтди, сўнг,
ўрдадаги махфийларга бош бўлди. У қаттиққўл,
тартиб-интизомни хуш кўрадиган, ҳарбийлар каби
ҳар лаҳзанинг унуми ва зарарини тошу тарозуга
соладиган одам эди. Гапирганда ҳам қисқа ва
лўнда қилиб сўзлар, худди қиссагўй ёки ваъзхон
каби жумлаларига урғу берарди. Шу боис, унинг
овози қулоқни қитиқларди. У гап бошлади дегунча
ўтирганлар томоқ қириб, жўмрайиб қўйишарди.
Лекин ҳеч ким юрак ютиб, бирор нарса деёлмасди.
Фақат мана шу Хожа Юсуфгина бир маротаба
кТайзи ўғлон, менга ўхшаб оддийроқ гапирсанг-чи,
домланинг олдида имтиҳон бераётган муллавачага
ўхшаб, оҳанжамали қилмай. Хотининг билан ҳам
худди шул оҳангда сўйлашасанму э деган. Шу
гапни бошқа одам айтганида, Тайзи Ўғлон қандай
жавоб беришни биларди. Соҳибқироннинг сжон
жўрасизга индамай қўя қолди. Лекин шундан
бери Хожа Юсуф кўзига балодай кўриниб, гапсўзларига энсаси қотадиган бўлди.

— кОтамизэнинг ўзи ҳам бизга ўлпон ва бож
тўламоқ қарзи бор эканлигини билдириб қўйсак
ёмон бўлмасди, — деди эҳтиёткорлик билан паст
овозда, илмоқли қилиб Хожа Юсуф.

– Яхшироқ билдириш kepak! — деди шаҳар
ҳокими Арғуншоҳ Амир Темурнинг Хожа Юсуф
айтган гапдан чиройи очилиб, мамнунлик билан
бош ирғаётганига кўзи тушгач.

Хожа Юсуфнинг гапи ва Арғуншоҳнинг
хушомадгўйлик билан тел бериши ҳеч кимга
ёқмади. Шайх Нуриддин билан Шоҳ Малик бош
ирғаб тасдиқлашса-да, лекин юзларидаги жиддий




ифода ўчмади. Тайзи Ўғлон эса чўзиб, бурун тортди.
Айтилган гап ёқмаса ёки бирор фикрга қўшилгиси
келмаса, у доим шундай қиларди. кУйгинангда
тинчгина ўлсанг-чиз, деди энсаси қотиб тўрт йил
нарида пайғамбар ёшидан ошган, соҳибқироннинг
бўйинсаси Хожа Юсуфга зимдан термиларкан.

Амир Темур нигоҳини Бибихонимга тикқди.

Бибихоним кеча соҳибқирон билан шаҳзода
Пир Муҳаммад Кобулий суҳбатлашаётган чоғда бу
ҳақда эшитган, лекин дабдурустдан аниқ бир жавоб
бермаган бўлса-да, қувватловчи сўз ҳам айтмаган
эди. Ҳозир ўша мулоҳазаларини билдирмоққа
чоғланди.

– Улуғ Амирим, – Бибихонимнинг андишали,
сокин овози товланди. — Чин ўлкаси ғоят улкан
мамлакатдур. Ўрдуси қудратли, элу улуси ҳаддин
зиёд, буни барчамиз яхши билурмиз...

Бибихонимнинг сўзларидан амирлар ҳам
руҳланиб, чеҳралари ёришди. Бир-бирларига
мамнун қарашди. Фақат Хожа Юсуфгина ўсиб,
кўзлари устига тушиб турувчи қалин қошларини
эгар қилганича соҳибқиронга юзланди. Амир Темур
Бибихонимнинг эътирозли ва кескир сўзларини
бўлмай, ерга қараганича эшитди. Бибихоним
амиру беклар, ҳатто шаҳзодаларнинг ҳам журъати
етмайдиган фикрларни айтмоқда эди. Лекин
Шому Рум, Гуржистону Эрон ва Ҳиндистондаги
ғалабалар нашъаси ҳали соҳибқиронни тарк
этмагани, вужудида кўпираётган қон совимагани
боис, Бибихонимнинг сўзларидан оғринган бўлди.

— Ўрдумиз қудратига шубҳангиз борму,
Бибим 1

– Астағфируллоҳ, улуғ Амирим: Мамлакатимиз
қудратини, ўрдумиз салоҳиятини кам кўрмакдин
йироқмен. Бироқ қўшинга ҳам дам бермак фурсати
етмадимикин деган андешам бор. Сурункали




шунча йил жанг қилмоқ энг қудратли ўрдуни ҳам
толиқтирур. Боз устига, дард чекканингизга ҳам кўп
кечмади. Саломатлигингизни батафсил тафтишдан
ўтказмоқ, Мавлоно Табризийнинг кўрсатмаларини
адо этмоқ муҳимдир, ҳазратим

Амирлар кўнгилларидаги гапни Бибихоним
топиб сўйлаётганидан хурсанд, шу боис, унинг ҳар
бир сўзини тасдиқ ишораси билан қувватлашмоқда
эди.

– Соғлиғим хусусинда ташвишга ҳожат йўқ,
Бибим, кўриб турибсиз, отдекмен

— Илоҳи омин:.. – Бибихоним ҳаворанг ипак
кўйлагинингузуненгларияширибтурганқўлларини
юзига сурди. – Мамлакатимиз, давлатимиз бошига,
элу улус бахтига ҳар замон соғ-омон бўлинг, улуғ
Амирим

Амир Темур ўтирганларнинг юзидаги ифодадан
ҳам Бибихонимнинг сўзи маъқул тушаётганини
ҳис ҚИЛДИ.

– Сўзларингизнинг индаллосидан хулоса шулки,
фикримиз айрича, шундайму, Бибим

– Маъзур тутгайсиз, ҳазрати олийлари, айрича
эрмас, менинг сўзларим шунчаки бир андеша,
холос.

– Яхши... Чин масаласи қурултойга қолсун.
Қурултой аҳли не қарор берса ўшал қарор қабул
этилгусидир. Шул боис, Чин элчиларининг
кетишларига изн бермаймиз, Бибим.

Амирлар Бибихонимга қарашди. Бу қарашнинг
маъноси сулуғ Амирнинг қарори қатъий, эътирозга
ўрин йўқо дегани эди. Шу боис, ҳеч ким ортиқча
фикр билдирмади.

—– Яна қандай таклиф ва арзлар бор —– ўртадаги
сукунатни бузиб савол ташлади Амир Темур.
Ҳеч кимдан садо чиқмагач, ниманидир айтмоққа чоғланаётган, лекин журъат қилолмаётган




Бибихоним томон юзланди. — Сўзланг, Бибим
Сўровингиз борму"

Хонаисийбошлагани учунтерлаётган Бибихоним
узун, ҳарир енглари билан оҳиста елпинди.

— Қозизода Румий жанобларининг ташрифи
борасинда сўзлаб эрдингиз. Мавлоно Бадриддин
мунажжим меҳмонни қай ерга жойлаштирмоқ
хусусинда билги бермоғингизни сўрмиш. Ул
жанобнинг ҳамроҳлари эллик нафардан ошиқдур.

Амир Темур бир лаҳза хаёл сурди. Нималарнидир
чамалади.

– Илон гузардаги ҳовлиларга жойлаштиришсин, – деди чуқур хўрсиниб.

Ҳамма бир қалқиб тушди. Бибихонимнинг кўз
ўнгидан Конигилда ясоққа етказилган нависандалар
билан сўнгги учрашуви ўтди...

Ушанда Амир Темур кўрагон жомеъ масжидида
соҳибқирон ва уч амир: Хожа Юсуф, Шайх
Нуриддин ва Шоҳ Маликлар суҳбатлашиб ўтиришарди.

Бибихоним кириши билан амирлар ҳурмат
юзасидан қўзғалишди.

– Хуш кўрдик, бибим, – Амир Темур ташвишли
нигоҳини кўрсатмаслик учун жилмайганича
илтифот этди.

– Хушвақт бўлинг, улуғ Амирим{ – Бибихоним
бош эгган кўйи соҳибқироннинг чап тарафидаги
барқут ўриндиқли, ўймакори қилиб ишланган ёғоч
курсига оҳиста ўтирди.

Амирларнинг юзларидаги ўйчан ифодадан
суҳбат жиддий эканлиги сезилиб турарди.

Эрон гиламлари билан тўлдирилган масжид
ичи ҳали қуриб улгурмаган бўёқларнинг қоришиқ
анвойи бўйига тўлган, девор ва гумбазли шифтларга
ёпиштирилган ферузасимон кошинлар, ложувард,




осмон ранг, офтоб жилоли зарнигор нақшлар
жилоланиб, кўзни қамаштирарди.

Жомеъ масжид қурилиши жуда тез фурсатда,
ҳижрий 801 йилда (мелодий 1399) бошланиб,
ҳижрий 806 йилнинг (мелодий 1404) баҳори ва ёзи
ўртасида, яъни соҳибқирон Ҳиндистон сафаридан
қайтишидан бир ойча илгари қуриб битказилган
эди. Қурувчиларнинг аксарияти, айниқса, сангтарошлар ҳиндистонлик моҳир усталар эди.

Биринж, мис ва рух эритмасидан ҳосил қилинган
маъдан-хулодан қуйиб ясалган икки тавақали
дарвозага истеъдодли мисгарлар пўлод қалам билан
гўзал ва фусункор нақшлар солиб, тепасига ушбу
байтни битган эдилар: кДар кафи халқ ҳама макру
фиреб асту ҳавас, Кор даргоҳи худованди жаҳон
дораду бас. Мазмуни: кХалқ кафтида бори алдов
ва ҳавасдур, иш дунё эгаси тангри эшигидадири.

Бибихоним эшикдан киришдаёқана шу сатрларга
кўзи тушган ва беихтиёр мана шу жомеъ масжиди
қурилиши учун айбланаётган нависандалар Хожа
Маҳмуд Довуд ва Муҳаммад Жалдларнинг қисмати
бугун қандай ҳал бўлишини ўйлаётган эди.

Ҳиндистон сафари олдидан соҳибқирон бу икки
нависандани Самарқандда девонбеги вазифасида
қолдирган ва улар зиммасига жомеъ қурилишини
юклаган эди.

Сафардан қайтган Амир Темурга масжид
қурилиши ёқмади ва зудлик билан махфийлар
бошлиғи Тайзи Ўғлон иштирокида тафтиш
эттирди. Ҳиндистондан тўқсон бир филга жо қилиб
юборилган олтину олмос, инжу ва қимматбаҳо
тошлардан иборат катта бойликнинг учдан бир
қисми изсиз йўқолган эди.

Тайзи Ўғлоннинг маълумотига кўра, қурилиш
учунтайёрланган ғиштлар, кошинлар  ёғочустунлар,
синчлар, болору вассаларнинг бир қисми тунда,




шаҳар четидаги Илон гузар маҳалласига ташилган
ва у ерда гузар оқсоқоллари ҳам кимлигини айта
олмаган нотаниш кимсалар учун қаср каби иккита
иморат қурилган эди. Соҳибқирон ҳайратдан
лол, ғазабдан тош қотди. Бибихоним эса художўй
нависандаларнинг бундай қилишига ишонмади.

Улуғ Амирнинг чорловидан оёғи олти, қўли етти
бўлиб етиб келишган нависандалар ҳеч нарсадан
хабарсиз, беш йиллик айрилиқдан сўнг эсон-омон
юз кўриштираётган Оллоҳга беадад шукуроналар
айтмоқ ва соҳибқироннинг муборак қўлларини
кўзларига суртмоқ илинжида истиқболига ошиқмоқда эдилар.

Жомеъ ҳовлисида турган Тайзи Ўғлон ва
Самарқанд шаҳри ҳокими Арғуншоҳ билан
кўришмоққа чоғланган нависандаларнинг қўллари
ҳавода қолди. Тайзи Ўғлон ўзини кўрмаганликка
солиб, нари кетди. Арғуншоҳ эса худди зарур гапи
бордай, эшик оғаси томон ўтирилди.

Муҳаммад Жалд ниманидир англагандай, Хожа
Маҳмудга ялт этиб қаради. Хожа Маҳмуднинг
чувак, сарғиш юзлари бирдан қизариб, тер босди.

Эшик оғаси ичкарига аввал Тайзи Ўғлон билан
Арғуншоҳни, ҳаял ўтмай нависандаларни киргизди.
Ҳаяжон ичида вужуди қизиб, титраётган Хожа
Маҳмуднинг юзига муздай эпкин урилса-да, сувсиз
қолган балиқ каби нафас олиши қийинлашиб, юрак
уришини ўзи ҳам эшита бошлади.

Амир Темур тахтда ўтирар ва ўткир назари
билан ёнидагиларнинг хатти-ҳаракатини зимдан
кузатмоқда эди.

Амирларнинг бошлари эгик, ҳатто энг оғир
вазиятларда ҳам ўзини йўқотмай, фикрини дадил
айта оладиган Шамсуддин Алмалиқий ҳам амир
Хожа Юсуфнинг ёнбошида паналаб ўтирарди.




Етти йил ичида соҳибқирон деярли ўзгармаган,
фақат қарилик аломатлари сезила бошлаган оқсариқ юзлари бироз тўлишган, лекин нигоҳлари
ҳали ҳам бургутларники каби ўткир, қомати тик,
кенг ва бақувват елкаларига ташлаган яшил зарбоф
хилъати янаям салобатлироқ қилиб кўрсатмоқда
эди.

Илтифот ўрнига совуқ назар эпкини юзларига
урилган нависандалар ҳовлидаёқ тахта бўлишган,
жон чиққан каби ҳаракатсиз оёқларини базўр
судраб босишарди.

Даврадан хиёл узоқроқда, соҳибқироннинг
чап ёнида ўтирган Бибихонимга кўзи тушган
нависандаларнинг кўнгли бирдан ёришиб, илинж
билан бир-бирларига шошиб қарашди.

– Нега туриб қолдингиз, берироқ келинг, —
соҳибқироннинг овози ҳазин товланди, қовоқлари
салқий бошлаган кўзларидан ўт чақнаб, пастки
лабини тишлади.

Амир Темур жаҳли чиққан кезлари ёки ишонган,
яқин одамларидан хиёнат, ёмонлик кўрганда худди
шундай қиларди.

Саломлашишга Ҳам нависандаларнинг ҳоли
қолмаган, лекин улуғ Амирнинг қарашларидаги
маънони уқиб улгуришган эди.

Ишонч ва хиёнат ўртасида зир югураётган ғазаб
ва алам Амир Темурни ўз исканжасида азобламоқда
эди. Соҳибқирон уларга бир лаҳза жим қараб
турди. Сўнг титроқ овозда, кинояли давом этди:

– Келинг, марҳабо, илонгузарлик илонларим...

Нависандаларнинг гумон ичида мўлтираётган
кўзлари энди бақаники каби олайди. Хожа
Маҳмуд кўнгли беҳузур бўлиб, кўз олди
қоронғилашаётганини Муҳаммад Жалдга айтмоқ
учун оғиз жуфтлади, лекин тили айланмай, турган
жойида бир чайқалди-ю, шилқ этиб йиқилди. Эшик




ёнида турган навкарлардан бири югуриб келиб,
кўтармоқчи бўлган эди, соҳибқирон:

– Тегманг{ – деди.

Муҳаммад Жалд бор бўйи-басти билан юзтубан
бўлганича оёғи остида беўхшов чўзилиб ётган
Хожа Маҳмуднинг гавдаси ёнига тиз чўқди.

– Бул гумроҳ қулингизни...

– Сўйла... Ҳазрати Муҳаммад саллаллоҳу алайҳи
васалламнинг адаши; Фақат улуғ исмингга муносиб
сўйла{ — деди ҳаяжондан бўғриққан Амир Темур
унинг гапини бўлиб.

Муҳаммад Жалд совуқ тер босган пешонасини
беихтиёр артганича, қўрқувдан қақрай бошлаган
томоқларини ва карачбўлиб,  танглайига ёпишаётган
тилини намлаш учун дам-бадам тамшанарди.

Мирзабоши пат қаламини қитирлатиб,
нималарнидир ёзишга тушди. Ўтирганлар ҳамон
сукут сақлашмоқда, семизликдан пишиллаб нафас
олаётган амир Хожа Юсуфгина оғир гавдасини дам
у ёнига, дам бу ёнига ташлаганича, Амир Темур
томон тиззалаб сурилаётган Муҳаммад Жалдга
ўғринча қараб қўярди.

Муҳаммад Жалд вужудига совуқ бир нарса
ўрмалаётганини ҳис қилиб, ваҳимаси ортди. Хожа
Маҳмудга ўхшаб ҳушидан айрилмаслиги учун
лабларини қаттиқ тишлади.

— Ёхуд Қуръони каримни келтиришсинму2

Муҳаммад Жалд соҳибқироннинг овозидан
чўчиб тушди. Кафтларини юзига босганича ҳўнграб
йиғлай бошлади.

Бибихоним аянчли нигоҳларини нависандаларга
тикканича ҳалиям кўнглининг туб-тубида
липиллаб турган бир ишонч билан уларнинг инкор
жавобларини кутар, мусичадай беозор бу художўй
одамларнинг ўғрилик қилишларини ақлига ҳеч
сиғдиролмасди.




Шу тобда Хожа Маҳмуднинг танасига жон
энгандай, аввал қўллари, сўнг, оёқлари ҳаракатлана
бошлади ва косасига ботиб турувчи қўй кўзлари
пирпираб, уйқудануйғонганодамкабидабдурустдан
хаёлини жамлай олмади, анграйганича, бир лаҳза
қотиб турди. Юзтубан ётганлиги учун назари аввал
гиламларга, сўнг боши эгилган кўйи ҳиқиллаётган
Муҳаммад Жалдга кўчди. Миясининг тарки
очилиб, қаерда эканлиги бирдан ёдига тушди ва
жон ҳолатда тўрга, Амир Темур томонга ўтирилди.
Лекин юзига қаролмади.

— Уят ўлимдан қаттиқ эканму, Хожам{ – Амир
Темур шундай деганича Хожа Маҳмудга тикилди.
Ундан садо чиқмагач, к(Энди ишондингизмузо
дегандай аввал Бибихонимга, сўнгра бошқаларга
юзланди. —– Ҳа, уят ўлимдан қаттиқ, Хожа... Қара,
ер ёрилиб ерга киришингга бир баҳя қолди...

Амир Темурнинг овози товланиб, беихтиёр ўнг
қўли камарига югурди. Икки қўлида ҳам баробар
қилич чопа оладиган соҳибқирон ўнг қўли захмдор
бўлгач, қиличини чап ёнига тақар, чапақайлиги
учун ҳаракатларида ўнғайсизлик сезмас, фақат
ёдидан кўтарилган дамлардагина ўнг қўли бехос
белига узанарди.

— Лекин... Ерга кирганинг афзалроқ эрди,
Хожа...

Амир Темурнинг изтироб тўла афсусли овозидан
Хожа Маҳмуднинг баттар хўрлиги келди.

– Ўлдиринг, чопиб ташланг, улуғ Амирим1

Амирлар бошларини сарак-сарак қилганларича
бир-бирларига маъноли қарашди. Амир Шайх
Нуриддин Муҳаммад Жалдга бармоқлари билан
лабларини қисган кўйи, коғзингни юмз ишорасини
қилиб ўқрайди. Лекин нависандаларнинг ҳар
иккаласи ҳам имо-ишорани тушунадиган алпозда
эмасди.




Амир Хожа Юсуфнинг кенг кўкраклари тез-тез
кўтарилиб, нафаси бўғзидан хириллаб чиқди. кВой...
гумроҳ банда... деди ўзидан бошқа эшитмайдиган
қилиб.

Ҳаяжондан Бибихонимнинг мармар каби
оппоқ кулча юзлари қизариб кетган, ерпарчин
бўлиб ётган нависандаларнинг бу афгор аҳволига
ачинишни ҳам, ғазабланишни ҳам билмас, айниқса,
қўй оғзидан чўп ҳам ололмайдиган каби мушфиқ
кўринувчи Муҳаммад Жалднинг бундай ишга қўл
урганига ишонгиси келмасди.

— Кеча... сизнинг қилмишингиз ҳақинда
Бибингизга сўйласам, биз бирлан ётиб ёқалашмоқ
шаштида эрдилар, — Амир Темур шундай деб
Бибихоним томонга қараб олди. – Бибимизнинг
кўнгулларига озор етказсак-да, қўнғиз киби оппоқ,
кирпитикандек юмшоқ нависандаларимизнинг
ҳолини ўз кўзлари бирлан кўрсунлар деб бул
машваратга чорладик1

– Шайтон йўлдин оздурди бизни, ҳазрати Бибим,
– Муҳаммад Жалд худди Бибихоним жонига ора
кирадигандай энди ўша томон юзланди ва ялинчоқ
овозда сўзларкан, кўз ёшларини тиёлмади.

Бибихоним нима деярини билмай, нигоҳини
ерга олди.

– Астағфуруллоҳ) Шундай ҳашаматли уйни
шайтонга солдингизми ҳалиё Нима, ул беномус
шайтони лаиннинг уйи йўқ эканму, Жалдё – Амир
Темурнинг киноя аралаш саволидан Муҳаммад
Жалд баттар ўзини йўқотди.

– Яхши... Унда, сизни йўлдин оздурған ўшал
шайтонни чопамиз... Нима дединг, Жалд

– Не қилсангиз оз... улуғ Амирим... – Муҳаммад
Жал қон урилган юзларини кафти билан
бекитди.




– Баракалло, – Амир Темурнинг овози титраб
кетди. Бароқ қошлари уюлиб, қирра бурнининг
катаклари керилди ва билинар-билинмас уча
бошлади. — Одил ҳукмни ўзингиз бердингиз...
Демак, оз бўлса-да виждонингиз бор эркан1

– Улуғ Амирим...

– Бироқ... Қилич бирлан чопсак, оддий ўғридин
фарқингиз қолмас... — Амир Темур унинг гапини
бўлиб, гапида давом этди. — Бул жазо сиз учун
тариқ киби кичик, яхшилиқдек оз ва кўз очиб
юмгунчалик осон кечур{ Шул боис...

– Раҳм-шафқат қилинг, ҳазрати олийлари, —
қўрқиб кетган Муҳаммад Жалд энди ўзини тутиб
туролмади, ҳўнграб юборди.

Соҳибқирон оғир хўрсинди.

– Яшар гўшангиз йўқ эдиму; Устингизни юпун,
қорнингизни оч қўйдикму 1

– Бул густоҳ бандаларингизни афв этинг, улуғ
Амирим

– Менга қара, мана шул танам нечча қарич —
Амир Темур ўрнидан туриб, гавдасига ишора этди.
Муҳаммад Жалд соҳибқироннинг нимага шаъма
қилаётганига тушунолмай анграйди. Ўтирганлар
ҳам топишмоқ шаклида айтилаётган бу сўзларнинг
қиссадан ҳиссасига тишлари ўтмай, бир-бирига
саволомуз термилишди. — Муҳандиссен, чамала

Муҳаммад Жалднинг қўрқув ва талваса тўла
нигоҳлари соҳибқиронга бошдан-оёқ тикиларкан,
титроқ қўлларининг қаричи беихтиёр ёзилиб,
лаблари алланарсаларни пичирлай бошлади.

– Тўққиз... тўққиз қарич, ҳазрати олийлари...

– Майли, икки газ ҳам бўлсун, – унинг гапини
кесди Амир Темур. – Демак, менинг ҳар куни
истеъфода этадурғон ерим икки газдур. Лекин
бул жомеъ, оқсаройу кўксаройлар, боғлар меники
эрмас, элники, улусники. Менинг эса ўзга маконим




ҳам, манзилим йўқ. Ул боқий дунёга уларнинг бир
парча ғиштини ҳам олиб кета билмасмен...

– Ҳазратим...

– Бул ишонувчан, кўнгилчан, кечирувчан,
болафеъл амирингизни алданг ЭДИ... –
соҳибқироннинг товуши товланди. Унча-мунчага
кўнгли бузилмайдиган, дийдаси қаттиқ Амир
Темур томоғига беихтиёр тиқилган мунгни ҳис
этиб, нигоҳини ерга олди. — Кўзига чўп суқинг
эди, мол-дунёсини талон-торож қилиб таланг эди
Нега Оллоҳнинг уйига кўз олайтирдингиз Дўзах
азобидан қўрқмадингизму

Амир Темур бошини сарак-сарак қилиб, бир
лаҳза жим қолди.

— ХФармонимизнинг кучи, қонунимизнинг
ижроси, ясоғимизнинг қиммати шулмиё Ўзимиз
ўғри бўлуб, элга тўғрилиқдин дарс берамизмуё

Амир Темур сўзланиб, уларнинг тепасига
келди. Зарбоф ипак хилъатининг заррин иплар
билан нақшланган унгиридан қўлрўмолча олиб,
кўз ёшларини енгига артаётган Хожа Маҳмудга
узатди.

Хожа Маҳмуд соҳибқироннинг узанган
қўлларига ёпишди:

– Худойимнинг бул осий бандасини кечиринг,
улуғ Амирим...

Амир Темурнинг нигоҳларида ўт чақнади.

– Худойим энди эсингга келдиму, Хожа1
Яратганга хиёнат қилиб, яна Яратганнинг ўзини
воситачи этмоқчимисен7 Лекин тўғри ўйлабсен,
чунки Оллоҳнинг даргоҳи кенг, у бандаларига
ўхшамайдур. Балки сизнинг бул гуноҳингизнида аллақачон афв этгандур)1 Аммо мен зинҳор
кечирмасмен: — деди соҳибқирон қатъий қилиб ва
шахт билан орқасига қайтди.




Ҳамманинг эти сесканди. Бибихоним умид ва
илинж билан ялиниб-ёлвораётган нависандаларнинг аҳволига ачинаётган бўлса-да, энди
кўнглида хайрихоҳлик туймади.

Навкарларга осилиб олган нависандаларнинг
йиғи аралаш илтижоли овози Бибихонимнинг
қулоқлари остида ҳозир қайта жаранглагандай
бўлди...

Утирганларнинг кўнглидан кечаётган ғалаёнларни ҳис қилган Амир Темур:

– Худойимнинг уйи ҳисобланмиш муқаддас
даргоҳнинг оддий чўпига ҳам ҳеч кимнинг ҳақи
йўқ, – деди ўзини оқлаётгандай, сўнг Алмалиқийга
юзланиб, қўшиб қўйди: — Ўшал ҳовлиларни илм
аҳлининг вақфи ҳисобига киритинг

Зиёфат олдидан берилаётган ҳисобот чўзилиб,
соҳибқирон ҳаяллагач, эртароқ келган меҳмонлар
мавқелари даражасига қараб, туруҳ-гуруҳ
бўлганларича ҳовлидаги фавворали гулзор атрофида назокат ва одоб доирасида суҳбат қура
бошлашди. Ҳеч кимнинг овози баланд чиқмас,
барчалари бир-бирларини зимдан ва сергаклик
билан кузатганлари кўйи, иштаҳаларини
қитиқлаётган меҳмонхона томонга кўз ташлаб
қўйишарди.

Ишком тагида тўпланишган амирларнинг
кайфиятлари ҳамманикидан кўтаринки,
ўзларини тутишларидан, қўлларини орқага
чирмаштирганларича шох ташлаб, беписанд
жўмрайишларидан бул дову доскаларнинг эгаси,
аслида уларлигини, қолганлар шунчаки келибкетувчилар, янаям аниқроғи, ҳаёт аталмиш
саҳнани тўлдирувчилар ёки безак берувчилар
эканлигини таъкидламоқчидай, ҳар-ҳар замонда
ёнларидан ўтаётган хизматкору қаролларга ҳазил



ҳузул қилишар, тўхтатиб, нималарнидир сўрашар,
топшириқлар беришарди.

– Балиқ эсдан чиқмаганму — сўради балиқхўр
Ҳамза Сулдуз ёш хизматкордан. Хизматкор ҳам
таниқли амир уни ўзига яқин олаётганидан Оғзи
қулоғига етиб, вақти зиқ бўлишига қарамай,
сўрамаган нарсалари ҳақида ҳам маълумот берди.

– Хон балиқми, ишқилиб – таъкидлаб сўради
иккинчи амир.

– Албатта, амир жаноблари, ҳаммаси хон
балиқ

– Шундай бўлсун:

Ёш хизматкор зиёфат дастурхонига хон балиқни
худди ўзи келтиргандай қувончи бир дунё бўлиб,
нари кетди.

Ёши ўтиб қолганига қарамай, доимо қаддини
ғоз тутиб хушчақчақ юрадиган Хожа Юсуфнинг
негадир машқи паст, семиз ва даванг гавдасига
тиқиб қўйилган каби турган кувидай узун
бўйнини чўзганича суҳбатдошларининг гапларини
тинглаётган кўринса-да, хаёли бошқа ёқда эди.

Боя Бибихоним ва амирларнинг Хитой сафарига
рўйхуш бермаганликлари тўғрисида ўйларди.

Кеча соҳибқирон шу хусусда унга маслаҳат
солганида, Чин ҳукмдорининг хати мазмунидан
қизишиб, котамизга қанақа ўғиллигингизни бир
кўрсатиб қўймаймизми, ҳазрати олийлариз деб
тел берганидан пушаймонлик туймоқда эди. Чунки
Амир Темурга у рағбат берганини Шайх Нуриддин
билан Тайзи Ўғлон аниқ сезишди. Бибихоним
ҳам шубҳаланиб, зарда билан қараб қўйди.
Аслидаям, нима кераги бор бул жиҳоднинг: Ёш,
навқирон бўлишгандаям бошқа гап эрди { Бунинг
устига, улуғ Амир шу йилнинг ўзида икки марта
касалланиб, нари бориб-бери келди. кЁшинг
ўтгани билан ақлинг кирмаса қийин эркан-да,




амир: — дея ўз-ўзини сўкарди Хожа Юсуф. – Ҳеч
бўлмаса Алмалиқийнинг гапига кирсанг ўласанму
Ахир неча маротаба кжаноб амир, хулоса қилишга
шошилманг, етти ўлчаб бир кесинг. Ҳарбир жиҳодда
биргина одамларнинг эрмас, мамлакатларнинг, элу
улусларнинг тақдири ётадурэ, деб неча маротаба
айтди.

Шаҳзодалар мударриси мавлоно Абдулмалик,
уламойи киромлар ва шатранж усталари Муҳаммад
ибн Уқайл ал-Ҳаймий, Зайнал Яздий, Алоуддин
ат-Табризий даврасида эса шатранж суҳбати
қизимоқда эди.

– Қозизода Румийжанобларинингҳамшатранжга
иштиёқлари баланд эрмиш, – луқма ташлади
мавлоно Абдулмалик Алоуддин ат-Табризийга кўз
қисаркан.

Табризий илми нужум, фиқҳ ва ҳадисда
беназир бўлгани каби шатранжда ҳам унинг
олдига тушадигани йўқ эди. У бир вақтнинг ўзида
ҳам Уқайл, ҳам Яздий билан бирга тош сурар ва
аксарият ҳолларда иккисини ҳам ютарди.

Кўринишидан сипо, лекин ютилиб қолса, ётиб
уйқуси келмайдиган мавлоно Уқайл мударрис
Абдулмаликнинг луқмасидан сергакланди.
Жуссаси кичик ва ҳаракатчан, оқ-сариқдан келган
бир парчагина заҳил юзида сўррайиб турган
қирғий бурнини кетма-кет тортди. Эгар қошлари
чимирилиб, қулоғи динг бўлди. У ўзини хотиржам
кўрсатишга ҳаракат қилиб, юзига бепарво тус
берса-да, бирдан катта-катта очилган кўзлари сотиб
қўйди. Лекин мавлоно Абдулмаликнинг феълини
билгани учун то у гапини тугатгунича оғиз очмади.
Бир қарашда содда ва дўлвор кўринувчи мавлоно
ўзига етгунча ҳазилкаш ва кқитмир, рақибларни
бир-бирига гиж-гижлашни яхши кўрар эди.




— Ана янгилигу, мана янгилик, — деди Мавлоно
Табризий мударрисга қараб жилмайганича, —
демак, баъзи дўстларимизга Ғалаба йўли янада
узаймиш, шундайму1

– Мени афв этгайсиз, мавлоно, магар каминани
назарда тутаётган бўлсангиз, адашурсиз, — деди
энди чидаб туролмаган мавлоно Уқайл қўлидаги
тасбеҳини шитоб билан ўгираркан, – Румий
ҳазратарининг илми нужумдаги даражалари
бирлан баҳслашмоққа балки журъатим етмас,
бироқ шатранж бобинда мен ўзимни ҳеч кимсадан
кам кўрмасмен.

У ссизданэ демоқчи эди-ю, базўр ўзини тутди.
кҲеч кимсадин деб қўя қолди.

– Ҳар сафар шул сўзни эшитамен, – деди бўш
келмай мударрис, — натижа эрса, охир-оқибат,
нари борса, дуранг бўлур, мана куни кеча...

– Куни кечани қўйинг, тақсир, – Абдулмаликнинг
сўзини бўлди мавлоно Уқайл сарғиш юзларига
қон тепиб, — кеча кечмишда қолди, сиз бугундин
сўйланг; Иншаоллоҳ, зафар туғи бугун бизнинг
тарафда бўлур

– Орзуларингиз ижобат бўлғай, тақсир1 Илоҳи
омин:( Фақат мавлоно Табризийнинг мансубалари"
мингдан ошғонини эътиборга олинг

Мударриснинг хорзуларингиз) деган сўзи
нафсониятига теккан мавлоно Уқайл жавобга
чоғланаркан мансубалари мингдан ошгани ҳақидаги
гапдан дами ичига тушиб кетди. У ўрганган ўйин
усуллари ҳали мингга етмаган эди. Мавлоно
Уқайл кичик гавдасини Табризийнинг савлатдор
елкаларига баробарламоқ учун қаддини тиклади ва
унинг юзига худди осмонга қараётгандай бўйлади.
Нигоҳи ўзининг калта-калта, миқти бармоқларига

" Мансуба — комбинация.



тушиб, қўлларини секин енги ичига тортди ва
Табризийнинг суякдор, бақувват билаклари билан
ўзиникини солиштириб, алами келди. Хаёлида
Табризийниясовчи фаришталарқўлиочиқликқилиб
мавлононинг лойига туфроқдан мўлроқ солишган,
унинг лойини қорувчи фаришталар эса ё қўли
эгрилигидан ёки қизғанчиқлиги сабаб масаллиқдан
уриб қолишган, бунинг оқибатида иккаласи ҳам
мукаммалликдан йироқ, бири бесўнақай, бири эса
кичик ва кўримсиз туғилгандай туюлди. Шу топда
миясига урилган бу фикр ўзига бемаъни кўринсада, уни хаёлидан нари қуволмади. Аксинча,
куникидан озроққина олиб, меникига қўшилганда,
иккаламиз ҳам рисоладагидай бўлардик), дея ўзига
ўзи қатъийлик билан таъкидлади.

Даврага тарихчи ва қиссахонларнинг келиб
қўшилиши шатранжчилар орасидаги даҳанаки
жангни бир дам тўхтатди. Ҳамманинг нигоҳи
тарихчининг қўлидаги зарҳал жилдли қалин
китобга кўчди.

– Янги асар битдингизму, ҳазрат — деди
ҳазили зилга айлана бошлаганидан хавотирга
тушиб, мавзуни бошқа тарафга бурмоқчи бўлаётган мударрис рақибларни чалғитишга баҳона
топилганидан севиниб ва ихлос билан китобга
узанди.

Таихчи саройдаги бошқа олиму уламолар каби
Эроннинг Язд шаҳридан келган эди. Шу боис,
туркийчаси сал ғализроқ, лекин тилни мукаммал
ўрганган, икки йилдан бери ҳатто таржима билан
ҳам шуғуллана бошлаган эди, қироати сокин
ва оҳангли, бир маромда, шеър айтаётган каби
сўзларди.

– Ҳазрати олийларининг Ҳиндистон сафарига
бағишлаб, устоз Шарафиддин Али Яздий ёзғон (КРўзномаи ғазавоти Ҳиндистон) асарининг




туркийча нусхаси, — камтарлик билан сўзланди
тарихчи ва бошқаларга маъқул келармикан, деган
маънода туркийча номланишини чўчиброқ илова

этди. — яъни кҲиндистон юриши рўзномасиз.
Абдулжаббор ҳазратлари бирлан туркийчага
ўтирдик.

– Офарин: – биринчи бўлиб қутлади мударрис
ва сарлавҳанинг форсча билан туркийчасини овоз
чиқариб, ўзича солиштирди. – кРўзномаи ғазавоти
Ҳиндистон — Ҳиндистон юриши рўзномаси),
кўп яхши. Бироқ крўзномаз ҳам паҳлавийча Уни
(Ҳиндистон юриши кундаликлариз деб ўгирилса,
янада мукаммал бўлур эрди

– Ташаккур, тақсирт1 — қуллуқ қилди тарихчи
севиниб, — ўқиб, фикр билдирмоққа вақтларини
дариғ тутмасалар, бир нусха берурмент

– Мударрисимиз ўзлари ёзмасалар-да, фикр
билдирмоққа ғоят устадурлар – суҳбатга қўшилди
аламини олиш имконияти туғилганидан қувониб
кетган мавлоно Уқайл.

– Баҳони таом тайёрлаган эрмас, еган яхшироқ
берадур, мавлоно, — деди бўш келмай мударрис
Абдулмалик.

– Мавлоно Абдулмалик назмда кўп ва хўб
ёзадурлар, ўқиганмен, — деди уларнинг ўртасида
кечаётган гап-сўзлардан хабарсиз тарихчи иккалаларининг ҳам луқма ва кинояларига тушунмай,
сўзларини тўғри маънода қабул қилиб, қайта-қайта
миннатдорчилик билдираркан.

u...

Қурултой чошгоҳда бошланди.

Конигилдаги тўйдан чўнтаги қаппайиб, эгнига
шоҳона сарпо-суруқ илинган амирлару беклар
қурултойда кўрилажак масаланинг моҳиятидан 03



моз хабардорлиги учун унинг тезроқ бошланиб,
тезроқ тугашини кутишарди.

Қўшин бошлиқлари сиртдан қараганда хотиржам
кўринишса-да, етти йиллик жангу жадал уларни
Ҳам жуда толиқтирган, бунинг устига сафардалик
чоғларида отаси ёки онаси ўлганлар, ака ёки укасидан айрилганлар, фарзанд доғида куйганлар ичичидан ғам-алам чекканларича Хитойга юришнинг
ҳеч бўлмаса бир йилга кечиктирилишини худодан тилаб ўтиришарди. Ҳеч ким бола-чақасининг,
оиласининг дийдорига тўймаган, қирқ кунлик
тўйга ҳам ўлганларининг кунидан ва Амир Темур
ҳазратларининг ҳурматидан қатнашишган эди.

Қурултойнинг расмий қисми тугагач, амиру
бекларга, шаҳзодаларга фикрларини билдириш
ҳуқуқи берилди.

Бундай пайтларда ёши улуғ, жангу жадалдан
чарчаган, молу дунёсини ҳам йиғиб улгурган
амирлар жим ўтиришганича ўзини кўрсатишга
иштиёқманд, худо омадини берса, иши бароридан
келиб, бирор-бир мансабга илиниб қолиш
иштиёқида ўзини ўтга ҳам, чўққа ҳам урмоққа
тайёр эканлигини кўрсатмоқчи бўлиб, ваъзни
баландпарвоз сўзлардан бошлайдиган ёшларнинг
фикрларини тинглашарди.

Биринчи сўзни Бурундуқбек Барлос олди. У
Халил Султон Мирзонинг бекларидан эди. Бўйлари
баланд, ориқ бўлса-да чайир, панжалари узун-узун,
сариқ юзи катта ва узунлиги учун уни орқаваротдан
котжағз) дейишадиган Бурундуқбек пухта, ишнинг
кўзини биладиган, айниқса, қиличбозлик ва камон
отишда унга тенг келадигани кам эди.

У гапга уста, жангчиларни бир оғиз сўзи билан
жонини ҳам фидо қиладиган даражада майдонга
отлантира оларди. Унинг лашкарлари энг сара
ва жангари, ҳарбий тартиб-интизом қонига




сингдирилган навкарлар эди. Ёши қирқдан ошган
бўлса-да, уйланмаган, ҳаёт-мамотини қиморга тиккан ишқибоз каби умрини соҳибқироннинг улуғ
мақсадларига бағишлаган беклардан эди.

Бурундуқбек Барлоснинг феъли ва тутуми
соҳибқиронга ёқишини ҳамма билар, шу боис,
кўпчилик у билан ҳисоблашар, ҳатто ортиқча гап
сўзлашга қўрқишарди ҳам.

Қурултойда сўзга чиқишга даъват қилинганда,
шунинг учун ҳам кўпчилик жим ўтирар, ортиқча
сўз айтиб, дашном эшитгандан кўра, бировларнинг
ваъзини жимгина эшитишни хуш кўришарди.

Ҳамма Бурундуқбек Барлоснинг биринчи бўлиб
сўз олишига ўрганиб қолганлигиданми, навбат
фикр айтувчиларга келганда, ўтирганлар дарров
Бурундуқбек томонга қарарди.

– Аввало, Яратганга беадад шукурлар бўлсинким,
— қўлларини кўкка кўтариб сўз бошлади
Бурундуқбек, – бошимизга қўрқмас ва баҳодир...

— Мақтовнинг уйини куйдиради ҳозир, –
шивирлади шаҳзода Халил Султоннинг қулоғига
амир Худойдод Ҳусайний.

– Унга гап йўқ{ — деди астагина бош ирғаганича
жилмайиб Халил Султон.

– Оқилу доно, ризқу насибаси етти иқлимга
сочилмиш, — гапида давом этди Бурундуқбек
Барлос, — авлиё сифатлик улуғ Амир Темур
Кўрагоний ҳазратларини соябон қилиб бермиш
Бу биз учун, юз эллик йил дунёнинг нақ ярмини
зулук каби сўриб ётган тўрт улус ҳукмдорлари
мутесига айланган, пароканда бўлиб, тарқалиб
кетаётган, тилимизни, тарихимизни йўқотаётган
туркий эл учун Яратганнинг инояти, неъмати,
раҳмати, марҳаматидур

Бурундуқбек Барлос қарашлари қаттиқ, синчковлик ва бироз шубҳа билан разм солувчи




кўзларини ўтирганларга тикиб, уларнинг юзидан
хайрихоҳлик излади.

Ҳижрий 617 йили (мелодий 1221) Урта Осиёни
босиб олган Чингизхон ва унинг авлодлари то
Амир Темур тахтга ўтиргунига қадар Бурундуқбек
айтаётган тўрт улуснинг эгалари эдилар.

Улусларнинг биринчиси — Қорақурум, Келурон
ва шимолий Хитойнинг айрим қисмларини ўз
тасарруфига олган Улуғ Юрт бўлиб, уни Мангу
Қоон ибн Тулихон ибн Чингизхон авлодлари
бошқариб келмоқда эди.

Иккинчи улус —– Дашти Қипчоқ, ғарбий
Сибир, Волга бўйи ўлкалари ва Ўрта Осиёнинг
баъзи шаҳарларидан ташкил топган, жўжинажот
шаҳзодаларга суюрғол этилган, Олтин Ўрда номи
билан машҳур эди.

Учинчиси — Турон замин ва Эрон оралиғидаги
Мамлакатлар) Мовароуннаҳр, Жайҳун соҳилларидаги барча ерлар, Балх, Бадахшон, Кобул,
Ғазнин, Қашқар ва Синд дарёсининг адоғигача
бўлган сарҳадлар Чиғатой улусига қарашли эди.

Эрон ва Озарбайжон ерларининг ворислари
Ҳолакухон ибн Тўлихон авлодлари эса элхонийлар
давлатининг жиловдорлари эди.

Дастлаб, Чингизхон ва Қорачар Нўён ўрталарида,
сўнгра Чиғатой улуси хони Туминахонбилан Қочули
Баҳодир келишувига биноан, охирги марта эса
Дува Чечанхон ибн Барақхон ва Илангиз Нўёнлар
иштирокида қайта тузилган аҳдномага кўра, тожу
тахт Чингизхон авлодларига, мамлакатдорлик, яъни
амир ул-умаролик мансаби эса Амир Темурнинг
катта боболари Қорачар Нўён, Қочули Баҳодир
ва Илангиз Нўён авлодларига абадул-абад мерос
қилиб берилган эди.

Тарағай Баҳодирга отаси амир Беркалдан сўнг
амир ул-умаролик насиб этмади. Қозон Султонхон




салтанатидан унга оддий юзбошилик мансаби
тегди. "

Бурундуқбек ҳозир ана шуларга шаъма қилмоқда эди.

— Бугунги кунда Мовароуннаҳр туфроғини
босқинчилардан тозалаб, марказлашган қудратли
ҳокимиятга эга бўлишимиз, ҳатто тушимизга
кирғон эрдимуё Бир тан, бир жон бўлиб, бошимизни бирлаштирмасалар эрди, кимлигимизни
англатмасалар эрди, қирилиб, бир-бирини еб
тугаётган туркий қавмнинг елкасига офтоб тегар
эрдиму; Эрон, Хуросон, Озарбайжон, Туркистон,
Арманистон, Ироқ, Олтин Ўрда, Ҳиндистон, Рум
каби давлатларни фатҳ қила олармидик7

Салтанатимиз ҳудуди Шарқда Хитой деворигача борғани, ғарбда Ўрта ер денгизи қадар,
жанубда эса Миср чегарасига етғони ўтрикмиё
Мана мен, не учун Оллоҳга беадад шукурлар
келтирмоқдамен ва бу шукурларни ўнгимдада, тушимда-да такрорлагаймен. Яширмаймен,
бизнинг пешонамизга босқинчи деган ёрлиқни
ёпиштирмоққа ҳаракат қилгучилар ҳам топилмоқдадур. Чунки юртимизни босқинчилардан тозалаш бирлан бирга баъзи бир кўрнамак каслар
юртигача жиҳодлар қилдик.

Уч йиллик, беш йиллик, етти йиллик юришларимиз шулар жумласидандир. Лекин бу жиҳодларни
бизнеучунамалга оширдик Неучун ўнгулиданбир
гули очилмаган йигитларимизни, ҳаётни, яшашни
сиз бирлан биз каби севувчи биродарларимизни,
оға-иниларимизни қурбон бердик

Бурундуқбек Барлос сўроқ назари билан яна
ўтирганларга бирма-бир қараркан, соҳибқиронга
ҳам бир кўз ташлаб олди. Улуғ Амирнинг нигоҳидаги мамнунликни кўриб, янаям илҳомланди.




Баъзи бир амирлар ва беклар эшитавериб,
қулоғига ўрганиш бўлиб қолган бу сўзларни
Бурундуқбек нима учун гапираётганига унчалик
тушунмай, ҳомуза тортганларича ёнидагилар билан гаплаша бошлашганди.

Ўтирганларнинг бу ҳолати соҳибқироннинг назаридан четда қолмади. Ошпоқ юзи қизариб, қошлари чимирилди.

– Бурундуқбекнинг сўзлари кимгадир эриш
туюлаётган бўлса, ташқарига чиқиб, ҳаво олиши
мумкун, – деди улуғ Амир мулойимлик билан. Лекин
бу мулойимлик замирида қанчалар заҳархандалик
борлигини амиру беклар жуда яхши билишарди.

Уртага бирдан жимлик чўқди. Пашша учса
сезилгудек бўлиб қолган сокинликда Бурундуқбек
Барлоснинг сўзлари боягиданда янграброқ чиқа
бошлади.

– Аввало, элимизнинг, юртимизнинг тинчлигини
бузмоқ бўлган, яна талон-торож этмоққа уринган
каслар учун қилинди бу жиҳод; Улар қилғон
кирдикорлардан сўнг берган дафъи жавобимиз
босқинчиликка кирурму; Мана бул қўлимдағи
қамчиға қаранг1

Бурундуқбек қўлидаги олтин дастали қамчисининг чилвирларини буклади-да, таёқ томонини
ўтирганларга кўрсатди.

Ўтирганлар Бурундуқбек бу билан книма
демоқчи экан. деган маънода қизиқишиб, бутун
эътиборларини жам этишганича унинг қўлидаги
қамчига термилишди.

– Фараз қилингки, бу оддий таёқ Лекин ана шу
оддий таёқнинг икки томони бор, тўғриму7

Ҳеч ким стўғриз) ҳам, кнотўғриз ҳам демади.
Топишмоқ шаклида гапираётган бу мисолнинг
нима билан тугашини кутиб анграйишди.




– Худди шунингдек, ҳар бир ишнинг икки
сифатли томони бордур. Бизнинг жиҳодимизни
кбосқинчиликэ) деб тушунувчилар таёқнинг бир
томони десак, йиллар бўйи қонларини канадай
сўриб келаётган баъзи бир ўзбошимча ҳукмдорлар
зулмидан қутқаришимизни эрса, ўша мазлум эллар
кхалоскорлику билан тенглайдурлар. Фарангистон
қироли Карл Унинг, инглиз қироли Генрих
ТУнинг, Олмон ва Испания ҳукмдорларининг улуғ
Амиримизга ёзган мактубларини эслани

Бурундуқбек кўп гапирганиданми ё бақириброқ

маъруза этганиданми томоғи қирилиб, биттаиккита йўтала бошлади. Ўтирганлар энди гапини
тугатади, деб ўйлашди. Лекин у гапида давом
этди:
– Жигарларим: Биродарларим: Билурмен, мени
кҳамду саночи) дейишадур. Юзимга айтишмасада, орқамдан сўйлашганлари бор. Тангримга
кастағфируллоҳэ) дегайманки, чунки ҳамду сано
Оллоҳимникидур; Мен эса бор гапларни сизга
етказмоқдамен, холос. Сабаби, улуғ Амиримиз
мақтанишни ҳам, ўзини мақтагучиларни ҳам ёмон
кўрадурлар. Лекин мен ҳозир сўйламоқчи бўлганим
мақтов эрмас.

Амур Темур ҳазратлари қизариб, юзларини
тер босаркан, кБурундуқбек, гапдан чалғимар, дея
луқма ташлади.

– Юқорида зикр этган сўзларимдин хулоса
шулки, ҳазрат соҳибқиронимиз нафақат туркий миллатнинг, балки барча элларнинг миллатидан қатъи назар тинч, осойишта яшашини
истайдурлар.

— Бурундуқбек, гапни яна айлантирадиган
бўлсанг, маърузангни тўхтатурмен, – деди хижолат
бўла бошлаган соҳибқирон. – Асосий гапга ўт)

– Ҳозир, ҳазрати олийлари:




Лекин бул сўзларимни, мен бугун биринчи бор
қурултойда қатнашаётган амир ва бекларингиз
бул ҳақиқатлардин хабардор бўлмоқлари учун
келтириб ўтмоқдамен, холос. Чунки асл мақсадимиз
нелигини улар, йўқ, ҳаммамиз бирдек билиб
олмоғимиз шарт.

Бурундуқбек томоғини қириб оларкан,
соҳибқиронга қарата гапирди.

– Ҳазрати олийлари: Кўнглимда арз-доштим кўп
эрди, майли, сўзимни мухтасар қилурмен. Яъни,
асосий масалага ўтурмен.

– Шундай қил, Бурундуқбек, ўтирганлардан кўп
савоб оларсен) – яна луқма ташлади Амир Темур.

Амиру беклар овоз чиқармасдан кулишаркан,
яна сўзламоққа чоғланаётган Бурундуқбекнинг
жасоратига қойил қолганларича ҳам ҳавас, ҳам
ҳасад билан у томонга ўгирилишди.

– Охирги сўзим Хитой сафари ҳақинда. Бул
масалани мендин сўнг сўйловчилар батафсилроқ
баён этишар, менинг фикрим эрса шундай. Эсингизда
бўлса, мўғул сулоласини ағдариб, ҳукмронликни
қўлга олган Мин сулоласи бундан олти йил илгари
юз минг мусулмон биродарларимизни ҳеч бир
сабабсиз қатли ом қилдирғон эди. Ўшандаёқ
Хитойга юришни ният этиб эрдик. Бандасининг
эрмас, Яратганнинг айтгани бўлиб, Ҳиндистон
сори кетдик ва беадад шукурларким, зафар туғи
ила қайтдик. Ҳазрати олийларининг сўзларига ва
баъзи бир манбаларга таяниб сўйлайдурғон бўлсак,
Хитойнинг бугунги нияти чиндан ҳам Еттисув
бирлан Фарғона водийсини ўзлариники қилиб
олиш. Дафъи жавобнинг йўли қандай бўлур, деб
сўрсангиз, мен кжиҳод ва фақат жиҳод деб жавоб
бергаймент Менинг фикри ожизим шулдур

Бурундуқбек сгапим тамом дегандай таъзим
қилганича жойига ўтирди.




Бурундуқбекнинг охирги сўзи кўпчилликка
ёқмаганлиги уларнинг афт-ангорларидан кўриниб
турарди. Шундай бўлса ҳам анчагача ҳеч ким сўзга
чиқишга журъат этолмади.

Шундан сўнг соҳибқироннинг ўзи амирлари
Шайх Нуриддин билан Шоҳ Маликларни сўзламоққа ундади. Улардан сўнг Халил Султон Мирзо, унинг
амири Худойдод Ҳусайний, сўнгра шаҳзодалардан
Султон Ҳусайн, Ийжал Мирзолар, беклардан Довуд
Малик Барлос, Саодат Темур Тош, Давлат Темур
Товачи, Тоғай Буға, Баҳлул Баён сўзга чиқишиб,
Бурундуқбекнинг сўзини маъқуллашди.

Беклардан Темурхўжа ва Оқ Буғалар бу фикрга
қарши чиқишгач, сўзни Амир Темурнинг ўзи
олди.

– Азиз биродарларим) – соҳибқирон сўзини
шундай бошлади. – Бул олий даргоҳга не ниятда
йиғилганимизнингр шоҳиди бўлдингиз. Агар
ёдларингизда бўлса, Боилкон шаҳринда илм-фан
аҳлининг мажлисинда сўз олиб, ўз фикримни
баён этиб эдим. Ҳозир ўша мулоҳазаларимни
айнан бўлмаса-да, қисман такрорлашни жоиз деб
билурмен. Ҳаммангизга маълумки, давлатнинг
таянчлари асосан тўрт бўғин соҳа соҳиблари
ҳисобланадурлар. Яъни фан, маърифат, дин ва
ҳарб аҳли.

Ана шул соҳалар билимдонларининг фикрига,
кўрсатмасига, маслаҳатига суянган ҳукмдорларгина
давлатларида адолат ўрнатганлар, тартиб-интизом,
тинчликни мустаҳкамлаганлар. Юртнингқурилиши,
элнинг тинчлиги ва фаровонлиги ана шул фидойи
инсонлар ёрдамида таъминланган. Салтанат таянчи
ҳам аслида ўшалбиродарларимиздур. Фараз қилинг,
аҳли илм, аҳли маърифат, аҳли ҳунар ва аҳли
ҳарбсиз давлат қуруб бўлурму{ Ва ул давлатнинг
пойдевори мустаҳкам саналурмуё




Менинг фикри ожизимча, биз умр бўйи ана
шундай фидойи инсонларнинг маслаҳатига
таянганимиз боис, Турон заминдек катта давлатни
бунёд этдик.

Лекин бугунги қурултойдаги гап-сўзлардин,
мулоҳазалардин кўнглим унчалик тўлмаётир.
Бурундуқбекнинг сўзларидан бошқа бирорта ҳам,
аниқ, ишончли таҳлил эшитмадим.

– Шаҳзодам, демак, сиз ҳам қойиллатолмабсиз,
– Халил Султоннинг қулоғига шивирлади Худойдод
Ҳусайний.

– Бурундуқбек гапга туғилган. Ундан ўтиб
бўлурми, – кулди бобосининг гапидан оғринсада, Халил Султон соҳибқирон кулаётганини кўриб
қолмаслиги учун бошини ерга эгиб оларкан.

– Хўш, булсукутненингбелгиси Қўрқувнингми;
Қўрқув бирлан рост айтмакдин чекинсак, барча
саъй-ҳаракатларимиз фожиа бирлан тугаши беш
қўлдек аён-ку{ Шул боис, аччиқ бўлса-да, доимо
рост сўйламоқ афзам Токи кейин пушаймонлиқ
нонини емайлук{ Мана ҳозир ўн беш чоғлик одам
Бурундуқбекнинг фикрини маъқуллади. Икки
киши эса қарши чиқди. Хўш, энди қандай қарор
қабул этмоғимиз лозим Нега шунча амирларимиз,
бекларимиздин ҳечбўлмаса ўнтаси ўз фикриниочиқ
баён этмади; Буни қандай тушунмоқ керак Улар
кимнинг фикрини маъқуллаш тарафидадурлар
Бурундуқбекнингму ёки Темирхўжа бирлан Оқ
Буғаларнингму —– ўтирганларга савол назари билан тикилди Амир Темур.

– Бурундуқбекнинг1 Бурундуқнинг

Амир ва бекларнинг овозидан хона ичи гулдираб,
бино деворлари зириллаб кетди.

Амир Темур ўтирганларга яна бир бор кўз
югуртирди. Кўпчилик нигоҳини ерга тикиб олган,




бирор-бир ножўя ҳаракати билан соҳибқироннинг
назарига тушиб қолишидан чўчиб ўтиришарди.

Пир Муҳаммад Мирзонинг кўзлари Амир
Темурнинг норози нигоҳи билан тўқнашгач, фикрини баён этмоққа чоғланди.

Қурултой давомида мум тишлаган каби қотиб
ўтирган шаҳзодага Амир Темурнинг ўзи сўз
бермоқчи эди. Кўнглидан кечаётган фикрларини
уққандай сўз айтмоққа изн сўраши соҳибқироннинг кўнглидаги ғашликни нари қилди.

Пир Муҳаммад Мирзо отаси Жаҳонгир Мирзога
ўхшаган баланд бўйли, елкалари кенг, паҳлавон
келбат бўлиб, қарашлари жиддий, ўзи камгап,
фикрларини жуда қисқа ва аниқ баён этувчи
хушфеъл йигит эди. У болалигиданоқ бобоси билан
ҳарбий юришларда биргалиги боис, жиҳоднинг
барча қонун-қоидаларини пухта эгаллаган, ҳатто
энг майда икир-чикирларигача назаридан қочирмасди.

Пир Муҳаммад Мирзо гапини Хитой ўлкаси
ҳақидаги умумий маълумотлардан бошласа-да,
асосий урғуни сафар билан боғлиқ энг зарур
нарсаларга қаратди.

Амир Темур набирасининг куч-ғайрат ва
шижоат ёғилиб турган келбатига ҳавас билан
тикиларкан, унинг сўзларидаги мантиқ, ҳарбининг
муваффақиятини таъминловчи режалари ва асосли
мулоҳазалари кўнглини қувонтириб, ғалабага бўлган ишончини орттирди.

Амир Темурнинг Хитой сари қилмоқчи бўлган
юришининг сабабларидан яна бири Конигилдаги

тўйда, икки набираси учун улус ташкил қилиб,



уларга суюрғол сифатида тақдим этганлиги ҳам
эди.

Сафар бошлангунга қадар Буронғар — ўнг қанот
қўшин Тошкент, Шоҳруҳия ва Сайрамда қишлаш
ва сафар тадоригини кўриш ҳақида келишилди. Ўнг
қанот қўшинга Халил Султон Мирзо билан Умар
Шайх Мирзонинг ўғли амирзода Аҳмад Мирзолар
бош этиб тайинланди.

Жувонғар — чап қанот қўшинга эса
соҳибқироннинг раҳматлик қизи Ўги Беги (Оға
Беги) хонимнинг ўғли Султон Ҳусайн Мирзо
бош этилиб, уни қўшини билан Туркистон, Ясси
ва Саброн шаҳарларида қишлаш ва жанговар
тайёргарлик кўриш учун юборилди.

Соҳибқироннинг ўзи ҳижрий 807 йил (мелодий
1404) жумад ал-аввал ойининг йигирма учи —
пайшанба куни Самарқанддан Ўтрор сари чиқди.

Ҳукмдорга амирлардан Хожа Юсуф, Шайх
Нуриддин, Шоҳ Маликлар ўз қўшинлари билан
ҳамсафар бўлдилар. Маликалардан Бибихонимгина
шаҳзодалар билан бирга ҳамроҳлик этди. Маликалар — Тўкал хоним, Туман Оғо, Чўлпон Маликлар
эса Самарқандда қолишди.

Ўтрорнинг сБелтепаз деб аталмиш энг баланд
адирида жойлашган Дўнгсарой узоқ-узоқлардан
Ҳам кўзга ташланиб турарди (у тепаликда қурилганлиги учун халқ орасида шундай ном билан
юритиларди).

Дўнгсаройдан бутун Ўтрор худди кафтдагидек
кўриниб турарди. Тепаликнинг бир томони каттакон сайҳонликдан иборат бўлиб, сайҳонлик бирбирига мингашиб олган учи-қуйруғи йўқ қирларга
туташиб кетган эди.

Дўнгсаройга Белтепани гир айлантириб солинган
тош йўл орқали чиқиларди. Икки арава бемалол
Ҳаракат қила оладиган кенг йўл кўтарилишга




қулай бўлсин учун саройга етгунга қадар тўрт бора
айланиларди. Йўлнинг чап томони икки-уч қулоч
баландликда, худди қилич билан қирқилгандек
текис кесилган ва ялпоқ тошлар ёпиштирилиб,
пардоз берилган эди. Унг томонига эса қатор
ток экилиб, войиш қилинган, кузда қирқилган ва
бачкиларидан тозаланган йўғон занглари тол ва
тераклардан бир текис ясалган ишкомларга худди
аждарҳолар каби чирмашиб турарди.

Бу ер асосан баҳор ва ёз ойларида дам олишга
мўлжалланган, Амир Темур ёки шаҳзодалар йўлйўлакай қўниб ўтадиган жой ҳисобланарди. Чунки
қишда қор босган йўлдан юқорига кўтарилиш анча
мушкул, айниқса, арава қўшилган отларнинг туёғи
сирпаниб кетгудай бўлса, ҳар хил тасодифлар юз
бериши эҳтимолдан холи эмасди.

Амир Темур сафардалик чоғларида саройда
хизматкорлардан бўлак ҳеч ким турмас, ҳар-ҳар
замонда Ўтрор ҳокими Бердибек хабар олиш
баҳонасида нозик меҳмонлари билан ташриф
буюрар, шунда ҳам саройга кирмасди.

Амир Темур қишни биринчи маротаба
Дўнгсаройда ўтказмоқда эди. Чунки Зарнуқ мавзесидан Утрорга келиб ҳар доимги қўналғалари
Бердибекнинг хонадонларига тушган кунлари
кўнгилсиз воқеа содир бўлди: тунда улуғ Амир
истироҳат қилаётган муҳташам меҳмонхона томига ўт тушди.

Ёнғин қандай юз берганини ўша куни ҳеч
ким аниқлай олмади. Лекин буни қасддан ҳам
деб бўлмасди. Чунки ўткир назарлик ҳушёр
қўриқчиларни доғда қолдириб бундай ишга журъат
этиш ҳеч кимнинг қўлидан келмасди.

"Улуғ Амирнинг ташрифини интиқ кутган ва
кун бўйи худди ёш боладай хизматкорлар билан
биргама-бирга чопишган қадрдони, ишончли




одамларидан бири ҳисобланмиш Бердибекдан,
гарчи соҳибқирон шубҳаланган бўлмаса-да,
фавқулодда юз берган бу нохуш ҳодисадан кўнгли
ранжиди.

Эртаси куни махфийлар бошлиғи, ҳатто
пашша учса ҳам назаридан қочирмайдиган Тайзи
Ўғлон том устидаги мўридан очиқ шийпончага
чўғ учиб тушиши натижасида олов чиққанини
аниқламаганида бечора Бердибек ҳоким ўзини
осарди ёки юраги ёрилиб ўларди.

Салобатидан от ҳуркадиган, бақувват, элликдан
кейин ўзини қўйиб юборганлиги боис, тўлишиб,
норғул тортган Бердибек бир кунда шилиниб
тушди, кўзлари косасига чўкиб, бақбақалари
осилиб қолди; Азбаройи қўрқиб кетганлигидан
ёнғин сабаби аён бўлиб, вазият ойдинлашгандан
сўнг ҳам соҳибқиронга рўбарў келолмади.

YT бирпасда ўчирилиб, ҳаммаёқ саранжом
этилишига қарамасдан, Амир Темур бу ерда ортиқ
қолишни истамади, Ҳавонинг совуқлиги ва йўлнинг
ноқулайлигига қарамасдан Дўнгсаройга кўчишга
амр берди.

Ўрду Дўнгсаройга, минг чоғлик қўрима қўшин
эса тепаликка туташ кенг сайҳонликка ўтов
тиқди.

Бугун Дўнгсаройда Амир Темур томонидан
уюштирилаётган зиёфат тадориги кўрилмоқда,
бу меҳмондорчилик қай бир маънода сафар олди
хайрлашуви ҳам эди. Чунки икки кундан сўнг
йўл бошловчи илғор қўшиннинг отланишига изн
берилган, улардан сўнг орқама-орқа Улуғбек
Мирзо бошчилигидаги Шоҳ Малик суворийлари ва
Иброҳим Султон бошчилигидаги амир Нуриддин
лашкарлари йўлга тушишлари керак эди.




Шу боис, Дўнгсаройда одам гавжум, хизматкорлару қароллардан тортиб мулозимларгача зиёфат ташвиши билан елиб-югуришарди.

Туркийча қилиб безатилган меҳмонхона атрофигагир айлантирилибхонтахталар қўйилган, олтин
ва кумуш патнисларда пешма-пеш келтирилаётган
тандир кабоблар, мол ва паррандаларнинг яхна
ва дудланган гўштларидан, калла-почаларидан,
тилларидан пиширилган хилма-хил таомлар,
қишнинг чилласи бўлишига қарамасдан кузнинг
айни пишиқчилигидаги каби тўкиб ташланган олма,
анор, узум, нок ва нашватилар, Хоразм қовунлари
дастурхонни тўкин қилмоқда эди.

Амир Шайх Нуриддин Шаҳзода Шоҳруҳ Мирзо
юборган Саййид Шайх Али Баҳодур билан кириб
келганида соҳибқирон девонхонада амирлари
Хожа Юсуф, Шоҳ Малик, Шайх Темур Қавчинлар
қуршовида ўтирар, махфийлар бошлиғи Тайзи
Ўғлон, жўжинажот беклардан Темур Тош Ўғлон
ва Жакра Ўғлонлар ўнг ёнида, сўлдан эса шаҳзода
Мироншоҳ Мирзонинг шу қишда ўн саккизга
кирган ўғли Ийжал Мирзо ва шаҳзода Шоҳруҳ
Мирзонинг ўғиллари Улуғбек Мирзо билан
Иброҳим Султон Мирзолар жой олишган эди.
Уларнинг ҳар иккаласи шу йил баҳорда ўн бир
ёшга тўлишган эди.

Шаҳзодалардан пастроқда ўтирган меҳмонни
Шайх Нуриддин танимади. Унинг эгнидаги ёқаси
мўйнали қимматбаҳо мовут чакмондан бирор
юртнинг элчиси ёки бадавлат кишиси эканлиги
кўриниб турарди.

Шайх Нуриддин шаҳзода Шоҳруҳ Мирзо
юборган мактубни соҳибқиронга топшириб,
Саййид Шайх Али Баҳодур билан таништирди.

Пайғамбар авлодидан ҳисобланмиш саййидларга айрича эҳтиром кўрсатадиган Амир Темур




хабарчининг шаҳзода Шоҳруҳ Мирзо ҳузурида
қандай мавқеда эканлигини ҳам суриштирмасдан
илтифот этди, яъни ўнг ёнидан жой берди ва
ўғлининг мактубига кўз югуртирди. Хатнинг
мазмунидан кўнгли тўлгач, чеҳраси янада очилиб,
Шоҳ Маликка юзланди.

– Хўш, Шоҳ Маликбек, энди меҳмонимизни
ўтирганларга,1 ўтирганларни эса меҳмонга
таништир1

Шоҳ Малик ҳаммага бирма-бир назар солиб
олгач, нигоҳини меҳмонда тўхтатди. Лекин хижолат
чеккандай каловланди.

— Меҳмонимиз Қора Хожа... жаноблари (у
жаноблари деган сўзни ўлганининг кунидан
базўр ва паст овозда айтди) Тўхтамиш Ўғлоннинг
элчисидур1

Амирлар HAT этиб бир-бирига қарашди.
Шаҳзодалар ҳам сергак тортишди.

Хожа Юсуфнинг ранги ўзгарди. У Амир Темурни
қанчалик азият чектирган Тўхтамишхоннинг
элчисига қилинаётган бу муносабатдан ҳайратланиб, томоқ қирди. Бошқаларнинг ҳам кўнглидан шу
фикр ўтаётган бўлса-да, улуғ Амирнинг ҳурмати
юзасидан дамларини ичларига ютишди.

Хожа Юсуф ҳар-ҳар замонда элчи томонга
ўгирилиб, худди Тўхтамиш Ўғлоннинг ўзи
ўтиргандай нафрат билан кўз ташлаб қўймоқда
эди.

Тўхтамиш Ўғлон Жўжихоннинг ўн учинчи
фарзанди Тўқай Темурхон авлодидан эди. Отаси
Тўғлуқхўжа Уғлон Оқ Ўрда ҳукмдори Ўрусхон
билан томир қариндош, яъни Тўқай Темурхоннинг
тўнғич ўғли Авранг Маъмур султондан Тўғлуқхўжа
ўғлон авлодлари, иккинчи ўғли Ўз Темурхондан
эса Ўрусхон авлодлари тарқалган эдилар. Уларнинг
аждодлари шажараси шундай эди: Жўжихоннинг




кенжа ўғли Ботухон отамерос мулклари — Дашти
Қипчоқ ва Шарқий Оврўпонингмаълум қисмларини
бирлаштириб, Жўжи улусини ташкил этди ва
Волга бўйидаги Кўк саройни пойтахт қилиб, уни
Кўк Урда деб номлади.

Ундан бир йил кейинроқ, Ботухоннинг акаси
Беркахон ғарбий Сибирда Оқ Ўрдага асос солди ва
шу ўлканинг Тура шаҳрини пойтахт этди, сўнг уни
Сирдарё бўйидаги Сиғноққа кўчирди.

Кўк Ўрдани хонлар, Оқ Ўрдани амирлар
бошқариши келишилиб, Ботухон Чингизийларнинг
биринчи хони деб эълон этилди.

Тўхтамиш УЎғлоннинг бобокалони Тўқай
Темурхон Ботухон ва Беркахон даврларида
яшаб, улардан Идил дарёсининг қуйи оқимидаги
вилоятларни, хусусан, Ҳожи Тархон вилоятини
мерос қилиб олган ва ўшандан бери бу ерлар
уларнинг авлодларига ота мерос бўлиб, ўтиб
келмоқда эди.

Ҳижрий 777 йили (мелодий 1376) Оқ Ўрда
ҳукмдори Урусхон Мингқишлоқ ҳокими Тўғлуқхўжа Ўғлонни Олтин Ўрдага қарши юришга
чақирди.

Тўғлуқхўжа Ўғлон, яъни Тўхтамиш Ўғлоннинг
отаси Урусхоннинг бу таклифига рад жавоби
бергач, бундай муносабатдан ғазабланган Ўрусхон
уни Хожи Тархонга, қурултойга чақиртириб, қатл
қилдирди.

Отасининг вафотидан кейин ёлғизланиб,
тушкунликка тушиб қолган Тўхтамиш Ўғлон Амир
Темурдан мадад сўраб келди.

Амир Темур уни лашкару қурол-яроғ, от-улову
асбоб-анжом, неки зарур бўлса барча нарса билан
таъминлади.

Лекин Тўхтамиш Ўғлоннинг барча уринишлари
зое кетди. Шундан кейин Амир Темурнинг ўзи




ҳижрий 780 йилда (мелодий 1379) Ўрусхонга қарши
жанг қилиб енгди ва Оқ Ўрда тахтига Тўхтамиш
Ўғлонни ўтқазиб, хон кўтарди.

Тўхтамишхоннинг мавқеи борган сари кучайиб,
ҳижрий 782 йилда (мелодий 1381) Олтин Ўрданинг
қудратли ҳукмдори Мамайни енггач, мустақил
сиёсат юргизишни хоҳлаб қолди ва Амир Темур
ёрдамини унутиб, Мовароуннаҳрга бир неча
маротаба босқин уюштирди ва ҳар сафар талофатга
учради.

Ҳижрий 797 йилда (мелодий 1395) Амир Темур
унинг салтанатини бутунлай парчалаб ташлагач,
қувғинда қолган Тўхтамишхон яна тавба-тазарру
билан соҳибқирон қошига мана шу Қора Хожани
юборган эди.

Амир Темурнинг тузу намагини, хизматларини унутиб, қайта-қайта юзи қаролиғ этган
Тўхтамишхоннинг элчисига қилинаётган ҳозирги
илтифот шу боисдан ҳам ўтирганларнинг ғазабини
қўзғатмоқда эди.

— Энди эса зиёфатга марҳабо, — деди Амир
Темур, Шоҳ Малик ўтирганларни Қора Хожага
таништиргач, – азиз меҳмонимиз бўлинг

Луқма ташлагиси келиб, тили қичиётган Хожа
Юсуф устма-уст томоқ қириб, Шайх Нуриддинга
қараб қўйди.

Улуғ Амир қўзғалгач, бошқалар ҳам ўринларидан туришди. Хожа Юсуф эшикка борган жойида
Амир Темур ҳазил қилди:

– Хожа Юсуф, кўп томоқ қирдинг, томоғинг
қақрадиму ёхуд"

Хожа Юсуф соҳибқироннинг кайфияти яхши
вақтларда дилидагини бемалол айта оларди. Ҳозир
ҳам хаёлини қийнаётган фикрларини ичида қолдиргиси келмади.




— Ҳазрати олийлари, кбетимнинг қаттиғи
жонимнинг ҳузуриз) деганлари шу бўлса керакAa-a?

Хожа Юсуфнинг нимага шаъма қилаётганини
англаган соҳибқирон жилмайди.

– Тотарларда бир она сўз бор, Хожа, кЎхшарға
ўхшар, айтарға бўлмийз деган. Шул каби, қани,
яна бир бор кечириб кўрайлик-чи.

– Токайгача кечирурсиз, ҳазратим{ — деди Амир
Хожа Юсуф оғзидан ёмон сўз чиқиб кетмаслиги
учун ўзини босиб, ерга қараркан.

– Кел, ўтир, бироз ўзингни босиб ол, амир,
– Амир Темур жойига яна чўкиб, ёнига Хожа
Юсуфни ўтқизиб гапида давом этди, — яхшилик
Ҳар вақти ҳам қилғон одамингдан қайтмайдур,
амир. Айтишган-ку кЯхшиға қилсанг яхшилик
Ҳам айтадур, ҳам қайтадур. Ёмонға қилсанг
яхшилик на айтадур, на қайтадур.. Эҳ, дўстим
Юсуфбек, инсон ўзи неча йил яшайдур Олтмиш,
етмиш, худо ярлақаса, саксонга бориши мумкун.
Оллоҳга шукурки, сен бирлан менга етмишни
қораламоқ насиб этди, лекин қанчадан-қанча
азизларимиз, меҳрибонларимиз, жигарларимиз
бизнинг ярим ёшимизға ҳам етмасдан қолиб
кетишди; Зулқарнайннинг очиқ қўлларини эсла,
демак, яхшиликдан бошқа ҳеч нарсани олиб кета
билмасмиз. Яна бир бор кечириб кўрайлик-чи,
қани, жавоби қандай бўлур эркан

— Жавоби аниқ, – норозиланиб гапирди Хожа
Юсуф, – яна хоинлик қиладур1

— Яхши, арпа экса, арпа олур, буғдой экса,
буғдой, — деди соҳибқирон бош ирғаркан.

– Ул нобакор кас аҳмоқлик дардига чалинган,
ҳазратим, — куюниб давом этди Хожа Юсуф, – ул
дарднинг давоси эса йўқдур1 Бул тентак калладин
фориғ бўлишнинг бирдан бир йўли — қилич




– Биродарим Хожа Юсуф, – Амир Темур чап
қўлини амирнинг елкасига оҳиста қўйди, — қилич
— сўнгги чора. Бул иш ҳар кимсанинг қўлидин
келур, лек...

Амир Темур нимадир демоқчи бўлди-ю, лекин
айтмади. Фақат эшикка етганларида:

– Қора Хожа бир элчидур, амир. Элчига эса
ўлим йўқдур, – деди.

Хожа Юсуф яна жавобга оғиз жуфтлади-ю,
лекин зиёфат олдидан соҳибқироннинг кайфиятини
бузиб қўйишдан қўрқди. Индамай орқасидан
эргашди.

Зиёфат охирлай деб қолган бўлса-да, ҳамманинг
кайфияти кўтаринки, ҳеч ким жойидан қимирлай
демасди. Май ва куй таъсирида ўзларини анча бўш
қўйишган меҳмонлару мулозимлар навога монанд
чайқалиб ўтиришар, лавозимлари баландроқ
ва соҳибқиронга яқинроқ амирлар даврасидан
овозлар дадиллашиб чиқмоқда эди.

кОловэ воқеасидан кейин бугун биринчи
маротаба зиёфатда қатнашаётган Бердибекка
соҳибқирон илтифот кўрсатиб, яқинроғидан
жой берган, ўлишига бир баҳя қолган Бердибек
бу марҳаматдан ийиб кетиб, лапанглаганича
хизматкорлар билан тенгма-тенг елиб-югурмоқда
эди.

Тайзи Ўғлоннинг асосли далилларидан сўнг
гумонлардан қутулиб қолган Бердибек соҳибқирон
ҳузурига ўшандан бери бугун биринчи бор юрак
ютиб келиши эди. Кўнгли душманликка бориб
бир ҳафта мобайнида сана кетдим, мана кетдимо
қилганича соясидан ҳам қўрқиб юрган Бердибек
зиёфатга чақириб келганлардан ҳам шубҳаланди.




кЎлдиргани алдаб чақиришяптиз деб ўйлади,
самарқандлик нависандалар Хожа Маҳмуд Довуд
ва Маҳмуд Жалдларни ҳам худди ана шундай,
Конигилдаги тўйга таклиф қилишиб, кейин
оёғидан осишганини эслади. Лекин чақирилган
зиёфатга бормасликнинг ҳам иложини тополмади.
кБошга тушганни кўз кўрарэ қабилида иш тутиб,
хотин ва бола-чақалари билан хайрлашди (ичида
видолашди), юрагидаги васваса ва қўрқувни
енгиш учун кўкнори толқонидан ютиб олиб, йўлга
тушди.

Эътибордан қолган одамларга қилинадиган
муносабатлардан хабардор Бердибек Дўнгсаройга
атай кечикиброқ келган бўлса-да, ҳали ҳовлида
одам гавжум, меҳмонларнинг учдан бири саломхонага кириб улгурмаган эди. Одамлар тўп-тўп
бўлиб туришар, кутиб олувчилар сафга қўшилаётганларнинг мансаб ва мавқеларига қараб қуюқ
ёки анчайин бепарво, ҳатто номигагина сўрашиб
қўйишарди.

Бердибек минг ҳадик билан ҳовлига яқинлашаркан, кўзи тушган таниш-билишлари, ҳатто
икковора ошналари ҳам ўзларини кўрмаганликка
олишаётганини, кўплари ҳамроҳ-лари томон юз
буришиб, унга орқа қилишганини, ҳатто қаергадир
ғойиб бўлишганини кўриб турарди.

Мулозимлари даврасида ниманидир баланд
овозда гаплашиб келаётган Ўтрор қозиси уни кўриб,
ҳатто қўрқиб кетди. Келиб, кўришиб қўймасин,
деган ҳадиқда ярим йўлда тўхтаб, серрайиб қолди.
Кейин мулозимларига шошиб нимадир деди-да,
худди зарур нарсаси эсдан чиққан одамдай шахт
орқасига қайтди. Мулозимлари йўлини давом
эттиришган бўлишса-да, Бердибекнинг олдидан
худди садақа сўраб турган девонага кўзлари




тушгандай, ярим ачиниш ва ярим кинояли назар
билан саломларини ютиб ўтишди.

Агар Шамсуддин Алмалиқий келиб қолмаганида,
Бердибек уят ва аламдан ёрилиб ўлган ёки ҳушидан
кетган бўларди.

– Бормисиз, ҳурматли бек" — Алмалиқий
Бердибекнинг қон тепиб қизарган ва кўпчиган
юзларидан, болаларники каби жонсарак

пирпираётган кўзларидан вазиятни ҳис қилиб,
қўлтиғидан олди. – Соғлиғингиз дурустми Ҳазрати
олийлари сизнинг бетоблигингизни эшитиб, азият
чекдилар. Магар бугун келмасангиз, Мавлоно
Фазлуллоҳ Табризийни ҳузурингизга юбормакни
тайин этиб эрдилар. Оллоҳга шукур, кўринишингиз
тузук.

Йиғламоқдан бери бўлган Бердибек қаддини
кўтариб, ўзини тутиб олди.

Табиатан босиқ ва мулойим, чумолига ҳам озор
бермайдиган Мавлоно Шамсуддин Алмалиқий
соҳибқироннинг энг яқин маслаҳатчиси эди. Ҳатто
Шайх Нуриддин ва Хожа Юсуфлар ҳам айтишга
андиша қиладиган, тортинадиган ва қўрқадиган
нарсаларни соҳибқиронга мана шу Алмалиқий
орқали айттиришар эди.

Шамсуддин Алмалиқий илмли, маърифатли ва
барчага баробар муносабат қилувчи, одил инсон
бўлганлиги боис, унга ктарозуз деб лақаб беришган
эди.

— кТарозуз бирлан бошлашиб киргани
Бердибекнинг ўнглангани, — шивирлади қозининг
мулозимларидан бири иккинчисига.

– Бул қизиғарни стегирмонга солса, бутун
чиқадиз, деб бежиз айтишмаган-да, — тасдиқлади
иккинчиси. – Лекин бу ёғи қандоқ бўладур Қози
жаноблари кўп чатоқ иш қилдилар-да кўришмай




– Бердибек ўрнида қолса, қозимизнинг ризқи
олти ойдан сўнг узиладур, – биринчи мулозимнинг
шашти пасайиб, афсус билан бош чайқади. –
Бунинг устига ўзимиз ҳам қовун тушурдик.

– Бундай бўлишини ким ўйлабдур. Лекин
бизники ҳолва, Мансур ўпка бирлан Раҳмон Али
найман сўрашмоқ у ёқда турсин, орқаларини
ўгириб олишган эрди.

– Уйи куйибдур унда

Даврадагилар кохири нима бўларкинэ деган
қизиқиш билан Алмалиқий ва Бердибекнинг ортидан эргашишди.

Зиёфат бошлангандан кейин ҳам кўпчиликнинг
кўзи Бердибекда бўлди. Соҳибқироннинг унга
олдингидай муносабати Бердибекни қувонтириб,
қаддини тиклаган бўлса, кэнди ундан қутулдику
деб дўпписини осмонга отган душманларини мум
тишлатди.

— Берироқ кел-чи, Бердибек қўрқоқ, – соҳибқирон хқўрқоқо сўзини ҳазил оҳангида атайлаб
қўшди, – шул юрагинг билан ҳоким бўлиб юрибсанму ҳали

– Минг бора узр тилармен, ҳазрати олийлари
– Бердибек болалардай қувонганидан лапанглаб
келиб, соҳибқироннинг пойига энгашди ва қўлини
ўпмоққа тутинди. – Оллоҳ ҳаққи...

– Қасам ичма. Қасамни қасамхўрлар ичадур.
Сен бирлан биз бошимизға қилич келса-да ўтирик
сўйламасмиз, – соҳибқирон қўлини ўпишларига йўл
бермасди. Шу боис, Бердибеқдан олдин кафтини
унинг елкасига қўйди. — Икки ҳафтада анча-мунча
янгиликлар йиғилиб қолгандур..

Соҳибқироннинг кейинги гапини фақат
Бердибекнинг ўзи тушуниб, оғзи қулоғига етгудай
жилмайди.




– Шундай, ҳазрати олийлари, шундай. Тахминан
ўнтага етди-ёв1

– Кўп яхши. Кейин бафуржа сўзлаб берурсен

Соҳибқирон ўзи ҳақидаги латифаларни мана
шу Бердибекдан эшитарди. Кўнгли очиқ, соддадил
Бердибек Амир Темурнинг мақтовларидан
эриб кетиб, латифа бошласа-да, ҳеч қачон
соҳибқироннинг номини тилга олмасди, бошқа
ҳукмдорнинг номини қўйиб айтарди. Завқланган
Амир Темур Бердибекка тел берарди ва: кБир
қошиқ қонингдан кечдим, Бердибек, очиғини
сўйлай қол, қайси бири менмен 7 дерди. Бердибек
эса қувлик билан: кЎзингиз топинг, ҳазрати
олийлари, мен айтсам бошим кетадурз, деб овоз
чиқармай ҳиқиллаб куларди.

Лекин ўтган галгисида қовун туширишига сал
қолди.

Латифа Рум султони Йилдирим Боязид билан
Амир Темур ҳазратлари ҳақида тўқилган эди.
Бердибек соҳибқирон ўрнига Шом султони
Сайфиддин Барқуқни қўйиб латифасини бошлади:

– Шундай қилиб, Шом ва Рум султонлари
чунонам савашибдурлар ва жанг сўнгида Шом
султони Барқуқнинг қўли баланд келиб, лашкарлари
унинг оёқлари остига занжирбанд қайсар Боязидни
келтириб ташлабдурлар.

Бердибек оғзи қизиганда соҳибқироннинг
номини айтиб юбормаслик учун жуда эҳтиёткорлик
билан гапирмоқда эди.

Латифа шу ерга келганда Амир Темур луқма
ташлади:

— Латифанг ўтирик-ку, Бердибек {1 Қайсар
Боязид Барқуқдин ҳеч қачон енгилган эрмас.

Бердибек қизариб жилмайди.




– Ўтирик қўшилмаса латифа кулгили чиқмайдур,
ҳазрати олийлари, сал-пал каштаси келтирилиб,
қуроқ солинадур1

– Хўп, маъқул, ундин сўнг не бўлибдур

Бердибек давомини айтсамми-йўқми дегандай,
соҳибқиронинг авзойига қувлик назарини
ташлаганича иккиланди.

– Бу ёғи сал қалтисроқ-да, ҳазрати олийлари,
бошим кетиб қолмасмикин, деган андешадамен 1

– Бош кетишидан олдин бошни ишлатиш керак
эрди, Бердибек.

Бердибек соҳибқироннинг жаҳли ростдан Ҳам
чиқдимикин, деган ҳадик билан ялт этиб юзига
қаради ва ҳозироқ бошига қилич тушадигандай
алп елкаларини қуништириб олди.

— Астағфируллоҳ, ҳазрати олийлари:; Лекин
ўзингиз ксўйлаъ деганингиздин сўнг...

– Сўйла десам, айтаберасанму

– Тилимни қирқиш керак ўзи, ҳазрати
олийлари, неча бор сэнди сўйламаймен деб қасам
ичганмен.

Амир Темур қараса, Бердибек чиндан ҳам
пушаймон бўлиб йиғламсираётибди, унинг
аҳволини кўриб, кулиб юборди.

– Жонинг шунча ширинму, Бердибек 1

– Сиз учун бир жоним эрмас, ўнтаси ҳам фидодур,
ҳазрати олийлари. Лекин сояи давлатингиз остида
яшаб юрмоққа не етсин1

– Сен содда, дўлвор кўринасану, лек соддамуғомбирсен, Бердибек. Жонинг ўзингга сийлов,
шу боис, кўп қалтирамасдан латифангни давом
эт:

Амир Темурнинг ҳазил ва меҳр аралаш арпа
дўқидан Бердибек ёйилиб кетди.

— Ана энди гапнинг ўғил боласи бўлди, ҳазрати
олийлари: – деди вазиятдан осон чиқиб олганидан




қувониб кетган Бердибек латифани давом эттираркан. – Шундай қилиб, қайсар Боязидни Барқуқнинг оёқлари остига ташлашибдур. Боязид эса
енгилганини тан олгиси келмай, ҳеч бўлмаса гап
билан ўчимни олай деб ўйлабдир ва кФалакнинг
найрангига боқ, Барқуқ, дунё келиб-келиб бир
мамлук"ка ҳам қоладурму" э деб сўйлабдур. Барқуқ
ҳам жавобни дўндирибдур. (Ҳа, қайсар султон,
дунёнинг куни бугун бир кўр бирлан бир қулга
қолибдур
— Амир Темур мириқиб кулди. Чунки латифанинг
аслини Тайзи Ўғлоннинг кмаълумотномазсидан
ўқиган эди.

– Оббо содда муғомбир-ей, мосини топибсен,
аммо қойил

Шуларни хаёлидан ўтказаётган Бердибек соҳибқиронга кўриниш берди.

– Камчиликлар йўқму, ҳазрати олийлари

Бердибекнинг вазифасига кирмаса-да, хизматкорларга иш буюриб, улар билан югуриб-елиб
юриши, меҳмонлардан кўнгил сўраши, соҳибқирон атрофида ўралашиб, кўриниш бериши дастурхончилар бошлиғи Тойлоқ манғитга ёқмасди.

Соҳибқироннинг кэркатойижни жеркиб беришдан ўзини базўр тутиб, ёлғондакам манзират
қиларди. кБиз турғанда сиз хизмат қилишингиз
уят, сиз ўлтуринг, биз сизга хизмат қилайлук,
ҳоким жаноблари

Шунча гап-сўздан кейин ҳам Бердибекнинг
даврада бош-қош бўлиб юриши, бунинг устига
соҳибқироннинг олдига бориши Тойлоқ манғитнинг

" Мамлук — қул дегани. Миср ва Шомни идора қилган
Баҳрийлар сулоласи ана шу қуллардан чиққан. Амир Темур
ҳам Барқуқни таги паст қул деганда шу иборани ишлатган.




энсасини қотирди. Олдинги вазият бўлганда дамини
ичига ютарди, ҳозир фурсатни ғанимат билди.
— Юшгуриб чарчадингиз, ҳоким жаноблари,

энди истироҳат этинг, — деди шивирлаб ва
ксоҳибқирондан нари тур) деган маънода енгидан
тортди.

– Сен, Тойлоқ, ишингни қил, — деди бундай
вазиятларнинг сўйинэуларини яхши биладиган
Амир Темур дастурхончининг қилиғини ёқтирмай,
кейин Бердибекка юзланди: — Қамчиликлар сероб,
Бердибек. Мана сен йўқсен — бир, янгиликларинг
йўқ — икки

– Хизматингизга тайёрмен, ҳазрати олийлари

– Эртага ўт, Бибингни ҳам бир кулдир1

– Бош устига, ҳазрати олийлари

Зиёфат охирлай деганда эшик оғаси Тайзи
Ўғлонни ташқарига олиб чиқиб кетди. Бирпасдан
кейин қайтган Тайзи Ўғлон Хожа Юсуф билан
Шайх Нуриддинни чеккага тортди. Унинг кайфияти
бузилганлиги кўриниб турарди.

– Тинчликми, Ўғлон, — деди Хожа Юсуф
хавотирлик билан унга тикиларкан. — Бирор нохуш
хабар бормуё

—– Қалмоқлар бош кўтарган эрмиш, – Тайзи
Ўғлон қўлидаги сўрғичли мактубни кўрсатди, —
ҳазрати олийларини эртага хабардор этсакмикин
Бугун кайфиятлари кўп хуш эрди.

Шайх Нуриддин Хожа Юсуфга қаради.

—– Яхшиси, Алмалиқий билан маслаҳатлашмоқ
даркор, — деди Хожа Юсуф хабар кечиктирилса,
ўзларига ҳам ёмон бўлишини ўйлаб.

Шамсуддин Алмалиқий соҳибқиронга айтишни
лозим топди. Чунки ҳозир барча амиру беклар
шу ерда. Эртага эса одамларни бошқатдан йиғиш
керак.




Базм тугагач, кетмоққа отланаётган сархуш
амирлару бекларга кқалмоқолар ҳақидаги хабар
бошдан қуйилган қайноқ сувдай ёмон таъсир
қилди. Улар қорнинг қалинлигини, совуқнинг
қаттиқлигини айтишиб, бироз муддат кутиб турмоқ
кераклигини билдиришди.

Амир Темурга эса уларнинг фикри ёқмади.

– Қалмоқ юртинда қанча қўшинимиз қолғон 1 –
деди Хожа Юсуфга зардаси қайнаб.

– Оз, ҳазрати олийлари. Асосий қўшин Хитой
жиҳодиға сафарбар этилмиш.

– Унда эртага Оқсулотдан ўн минг қўшин
ажратинг ва қалмоқлар юртига жўнатинг. Қор,
муз, совуқ деган гапларни эшитмакка тоқатим йўқ.
Беклар янги баҳона излаб топишса, ўзим бирга
борурмен)..

Сархуш амиру бекларнинг бу гапдан кайфи
тарқаб, шалпайганча хайр-маъзур қилишди.

Эрталаб амир Нуриддин Дўнгсаройга, соҳибқирон ҳузурига келиб, фармони олий билан
Оқсулотга чопар юборганини, улгуришса, шу бугуноқ қалмоқлар юрти сари сафарга отланишлари
ҳақида амр этганини айтди.

Бибихоним амир Нуриддинга нимадир демоқчи
бўлиб оғиз жуфтлаган эди, суҳбатга соҳибқироннинг ўзи аралашди.

– Фақат тўғрисини айт, Нуриддинбек, сен ҳам
ўша бекларнинг фикридамисен

Амир Нуриддин нима деярини билмай дам Амир
Темурга, дам Бибихонимга қараганича каловланди.

Амир Темур қалмоқларнинг босқини ҳақида
Бибихонимга эрталаб айтган ва Бибихоним ҳам
норози томоннинг фикрини маъқуллаган эди.




Ҳозир амир Нуриддиннинг машқи пастлигидан
унинг ҳам бу юришга унчалик ҳуши йўқлиги
кўриниб турарди.

— Эҳ, амир, амир{ Сен ҳам олтмишга етмай
қарибсан, — деди Амир Темур Шайх Нуриддинга
қараб, – совуқларда ҳам қор кечиб, довонлар ошганимиз ёдингдан кўтарилдиму; Сен ҳам уй қизи
бўлибсен

– Узр, ҳазрати олийлари, мен бундай фикрдан
йироқмен, — қизариб-бўзариб жавоб берди амир
Нуриддин ва кўнглидан кечаётган фикрларни
соҳибқирон уқиб қолишидан қўрқиб, дарров ерга
қаради. Чунки бундай журъатга чиндан ҳам амир
Нуриддин ич-ичидан қарши эди. Фақат фикрини очиқ айтса, соҳибқиронга ёқмаслигини ўйлаб,
сукут сақламоқда эди.

– Қизиғи шундаки, мендин бошқа ҳамма норози,
– Бибихоним томонга имо этиб гапира бошлади
соҳибқирон, — ҳатто Бибимиз ҳам қишнинг
қаттиқлиги-ю, вақтнинг бемавридлиги борасинда
бир дунё мақолу ибораларни достон айлаб,
бул қарордин кечишим учун кўп саъй-ҳаракат
қилдилар.

Тиззасига чиқиб олган оппоқ мушукчани силаб
ўтирган Бибихонимнинг кулча юзлари қизариб,
жилмаяркан, бўш келмади.

– Мен ҳозир ҳам ўшал фикрдамен, ҳазратим
Шайх Нуриддин эрса сизга крост сўйладим десада, ичи бирла сиртидаги мулоҳазаси айричадур.
Сўзларимда ўтирик бўлса, далил келтирсун...

Амир Нуриддин ноқулай аҳволда қолди. Чунки
Бибихоним кўнглидаги ҳақиқатни сўйламоқда эди.
Шу боис, бу сафар ҳам сукут сақлаб, вазиятдан
амаллаб чиқиб олди.

— Ҳозир кТўқсони ичиндамиз, — амир
Нуриддиннинг гапиришга журъати етмаганини




сезган Бибихоним ўзи давом этди. – Қишнинг ҚИЛИЧ
қайраётгани, кунларнинг безлигидин аён. Демак,
аямажуз ва ҳут қаттиқ келур. кАямажуз олти кун,
қаҳри келса қаттиқ кунэ деб бежиз айтишмаган.
Аҳвол шу тариқа кетса, амир Нуриддинбек, ўн
минг қўшинингиздин бир минги ҳам қолмас.

Амир Нуриддин Бибихонимнинг ўзига қарата
айтаётган сўзлари аслида Амир Темурга тегишли
эканлигини англаб, хижолат чека бошлади.

Соҳибқирон эса жимгина тингларди. Ҳеч ким
сўз қўшмагач, Бибихонимнинг ўзи давом этди:

– Менинг фикри ожизимча, қўшин юбормакка
бироз шошмаслик зарур. Икки ҳафта, уч ҳафталардин сўнг музлар эрий бошлайдур. Ахир отларнинг ҳам жони тошдан эрмас-ку1

Ўртага оғир жимлик чўкди. Бу Бибихонимнинг
фикрига улуғ Амирнинг қўшилмаслигини билдирарди.

– Майли, Бибим, – деди ниҳоят Амир Темур, –
ҳар ким ўз фикринда собит қолсун. Зеро, вақтнинг
ўзи ҳакамдур...

...

Оқсулотдан йўлга тушган қўшиннинг дастлабки
қисми Сирдарё чўлларига етгач, беклар ва
Бибихонимнинг хавотири тўғри чиқа бошлади.

Қиш эрта тушганлигидан кунлар ниҳоятда
совуқ ва изғиринли эди. Қор кун ора, баъзан
ҳафталаб тинмай ёғар, чошгоҳларда кўриниб,
пешиндаёқ булутларни паналайдиган қуёш тобора
қалинлашиб, муз ҳосил қилаётган қор уюрларини
эрита олмасди.

Бу йил фақат овчиларнинг омади бароридан
келганди. Қалин қор тагида қолиб кетган дондун ва ҳашоротларни беҳуда излаб чарчаган ва
баттар очиққан қушлар одамлар қўйган тузоқларга
осонгина илинарди. Очликдан озиб, суяги кўриниб
қолган какликлар, тустовуқлар, ўрдаклар ва чўл




беданалари қорнинг қалинлигидан яхши учолмас,
тузоққа илинмаганлари ҳам совуққа дош беролмай,
қуриган қамишлар ва хас-хашаклар орасида
қунишибгина жон берарди.

Қор устма-уст ва кўп ёққанлиги туфайли ер
музлаган, устки қисмидани қорнинг қалинлиги
отларнинг қорнигача келарди.

Икки кун илгари Оқсултондан чиққан суворийларнинг уловлари ҳам кўп ўтмай, ҳансираб
терга тушиб қолаётганидан йўлнинг унуми йўқ,
секин юриш эса отни ҳам, эгасини ҳам совқоттирар,
терлаган баданлари тиришиб музлай бошлаган
жониворларни ниқташ бефойда эди. Бунинг
устига, йўл бошловчи отларнинг ортидан келаётган
бошқа гуруҳ суворийларнинг йўли очилгани боис,
минган тулпорлари тез ва илдам ҳаракат қилиши
натижасида сафи бузила бошлаган, кўпкаридаги
каби пала-партиш қадам ташлаётган уюрни бошқариш қийинлашмоқда эди.

– Аросатда қолғанга ўхшаймиз, оға – деди тўрт
томони оппоқ, бийдай далаларга хавотирлик билан
тикилаётган килғоро йигитларидан Маннон Жасур,
— уч кундан бери юрамиз. Ё йўлдин адашдик ёхуд
бизни ажал ўз домиға тортмоқда

– Нафасингизни иссиқ қилинг1 — унинг гаписиз
ҳам дарду дунёси қоронғи бўлиб келаётган
килғорэлар беги Менгли Оғабекнинг ғазабдан қони
баттар қайнади. – Пешонаға не ёзилғон бўлса,
кўрурсиз1

– Пешонамиз шўр экан унда, жангу жадалларда
мардона шаҳид бўлмай, совуқда тўнгиб ўлсак 1

Менгли Оғабек кўзлари билан унга еб қўйгудек
ўқрайди. Лекин ортиқча гапиргиси келмади. Майда
қор заррачалари урилаётган кўзини пана қилиш
учун сувсар тумоғини пешонасига қаттиқроқ
бостириб, отига қамчи урди.




– Бек жаноблари:; Бек жаноблари

Менгли Оғабек суворийлар олдини кесиб, ўзи
тарафга ўтмоқчи бўлаётган хабарчининг овозини
танидии Маннон Жасурга ортимдан юринг
ишорасини қилганича оти бошини хабарчи томон
бурди.

– Фалокат... отлар ва йигитлар совуқдан тўнга
бошлашди...

Совуқ жонидан ўтиб, карахт бўла бошлаган
Менгли Оғабекнинг кўзлари ярқ этиб очилгандай
бўлди. У бугун эрталаб бирор қишлоқ ёки овулга
дуч келишмаса, ўлимлари муқаррар эканлигини
англаб етган эди. Менгли Оғабек юрагини эзувчи
бу вазиятни ҳозир ўйлаб ўтириш вақти эмаслигини
тушуниб, хабарчининг ортидан учди.

Илонизи каби қорайиб, кунботар томон
ўрлаётган суворийлар оқими давом этар,
олдиларидан қишлоқ ёки овул чиқиб қолишидан
умидвор кўзлар атрофларида рўй бераётган воқеаҳодисаларни илғамас, илғасалар-да нажот чироғи
бўлиб кўринаётган ўша манзил илинжида ҳеч
нарсага эътибор қилмасдан, олдга интилишарди.

Йўл четига чиққан ўн-ўн беш суворий қулоқ,
бурни ва панжалари кўкариб кетган тўрт йигитни
иситмоқ учун қорга думалатганича юз-кўзларига,
қўлларига қор ишқарди. Йигитлардан сал нарида,
икки саман ва бир тўриқ от тақдирларига тан берган
кўйи чўзилиб ётар, катта очилиб қолган қоп-қора
кўзлари осмондан шитоб билан қуйилаётган оппоқ
капалак каби парқуларни томоша қилаётганга
ўхшарди.

Оёқлари узун-узун, бақувват қора тулпор
ёнбошлаганича туришга уринар, лекин оғир
гавдаси ўзига бўйсунмаганидан, ўнгарила олмасди.
Қора тулпорнинг жиловидан тортаётган йигитлар
Ҳайқирганларича унга далда беришга ҳаракат




қилишар, оёқларидан судрашар, гоҳ ўнг ёққа, гоҳ
чап ёнга ағдарилаётган от эса ўмганини кўтаришга
қурби етмасди.

Қорга думалатилаётган тўрт йигитнинг аҳволи
Ҳаммасидан ачинарли эди. Улар инон-ихтиёрларини
ҳамроҳларига топшириб қўйишган, худди кўкнори
ичган одамдек нима қилишаётганини англашмас,
ҳар-ҳар замонда оғизларидан чиқаётган узуқ-юлуқ
овозлардан гапларини ҳам тушуниб бўлмасди.

Менгли Оғабек отдан сакраб тушаётиб,
мункиб кетди ва ўзининг ҳам тиззалари увиша
бошлаганини ҳис этди. У шоша-пиша этиги
қўнжидан қамчисини олганича ҳамроҳларининг
қўлидан қочмоқ илинжида тиззалаган кўйи
эмаклаётган йигитларнинг тепасига келди.

– Нега қараб турибсиз, уринг1 – деди йигитларга
буйруқ оҳангида. – Фақат юзига тегмасин1

Менгли Оғабек яқинидаги йигитни юзтубан
йиқитди-да, қамчисини ҳавода ўйнатиб, йигитнинг
елка ва оёқлари аралаш забт билан сола бошлади.

Эшилган чарм орасига жимжилоқ қалинлигида
занжир қўшиб ўрилган чилвир зарбидан қонлари
увишиб, кўзлари юмилиб бораётган йигит жон
аччиғида бақириб юборди ва жон-жаҳди билан
қочишга тутинди. Менгли Оғабек унга етиб олиб,
яна йиқитди. Ҳуши ўзига келган йигит қамчи
тегмасин учун юзини қорга бекитганича ёлвора
бошлади:

– Бек оға, шафқат қилинг...

Занжирли қамчиларнинг қулоқни сескантирувчи
ширтиллаган овози билан йигитларнинг йўлбарс
наърасига ўхшаш беўхшов ноласи қўшилиб кетди.

Бирин-кетин қолган йигитларга ҳам жон эниб,
қандай воқеа содир бўлганини англашди.

— Ўлим биз қўрққанчалик даҳшатли эмас
эркан, – деди Менгли Оғабек отига мингаштириб




олган йигит, — одам худди ширин уйқуга кетганга
ўхшаркан.

Тўғри, шароб ичиб маст бўлган киби эркан,
– шеригининг гапини тасдиқлади иккинчи йигит,
– вужудингни кимдир майин сийпалаб, қулоғингга
алла айтаётганга ўхшайди.

– Мен исинмоқ истагида ланғиллаб ёнаётган
гулхан олдига энди бориб эдим, — деди учинчи
йигит ҳазил аралаш, – исинмоққа қўймадингиз

— Тўппа-тўғри жаҳаннамға кетаётган экансан
унда, — унинг гапини бўлди Маннон Жасур,
воқеалардан кўнгли ғашланиб ҳалиям очилмаган
Менгли Оғабекка бир қараб оларкан, – оғамизнинг
қамчиси жонингга асқотди.

Қамчи сўзини эшитиб, баданларидаги оғриқ
эсига тушган йигитлар елка ва қўл-оёқларини аста
силаб қўйишди.

– Ҳаммаёғимиз дабдала бўлгандир 1

– Мен базўр ўтирибмен, — деди Менгли
Оғабекнинг отига мингашган йигит. – Бир ҳафта
ётолмасам керак...

– Жонинг ёнингга қолди-ю, бир ҳафта ётмасанг
нима 1

— Бек жаноблари, овул кўринди; — узоқдан
хабарчининг овози бўғиқ келса-да, лекин аниқ
эшитилди. – Овум Овум

Суворийлар отдан тушганларича бир-бирларини
қучоқлаб, муборакбод эта бошлашди.

....

Йўлга чиқишганининг иккинчи ҳафтаси Менгли
Оғабек бошлиқ килғори йигитларининг бир
қисми Оқсулотга қайтиб келганлиги ҳақида хабар
беришди. Қўшиннинг кўп қисми совуқ уриши
натижасида қўл, оёқ, бурун ва қулоқларини совуқ




олдириб, захмдор бўлишган, қолганларининг ўлигидан ҳам, тиригидан ҳам дарак йўқ эди.

Нохуш хабарлардан юраги сиқилаётган Амир
Темур эрталабки нонуштани егиси келмай, тоза
ҳаводан нафас олиш учун Дўнгсарой кўшкининг
очиқ айвонига чиқди. Устунлари айлана қилиб
қурилган кўшкка ҳар томондан қуёш нурлари
тушиб турганлигиданми ёки ердан анча баландлиги
сабабми, ҳавоси илиққина эди.

Амир Темур каттакон мис баркаш устига
қўйилган чўғли манқалга қўлларини тоблаб ўтирган
Бибихонимни ёнига чорларкан, хизматкорга
сартарошни чақиришни буюрди.

– Қаранг, Бибим, ҳавонинг гўзаллигини кўринг

Бибихоним эгнига тўпиғи қадар узун қундуз
чакмонини, бошига сувсар тумоғини кийганича
соҳибқироннинг ортидан чиқди.

Ҳаво ҳақиқатан ҳам гўзал ва мусаффо эди.
Кўшкқдан Ўтрорнинг баланд-паст уйлари, мачит ва
мақбаралари, миноралари, боғлари оппоқ парқуга
беланганича заррин қуёш нурлари остида жимирлаб
туради. Бу ажойиб манзара Бибихонимнинг
кўнглига ҳаяжон солиб, завқини келтирди.

– Чиндан-да гўзал ҳаво ва антиқа манзара, улуғ
Амирим

Қорнинг оппоқлиги ва қуёшнинг ўткир
ёғдусидан кўзлари қамашган Бибихоним қўлини
соябон қилганича атрофга тикилди.

Амир Темур ўзини сеҳрлаган бу ҳилқатга
термиларкан, умри давомида табиатни ҳеч қачон
бу алпозда суюб ва тўйиб, алланечук иштиёқ билан
томоша қилганини эслай олмади. Очиқ айвоннинг
бурчида бир-бирининг пинжига кирганича кукулашаётган мусичаларга кўзи тушиб, худди
қадрдонларини кўргандай қувонди.




— Қаранг, бибим, мусичалар; Уларни кўрмаганимга неча йил бўлганини сўйласам ишонмайдурсиз.

Амир Темур териси салқий бошлаган узун ва
йўғон бармоқларини букканича санашга тушди.
Соҳибқироннинг кулиб турган кўзлари ўйчан
тортиб, юзларига алланечук ғамгин бир ифода
қалқиди.

– Охирги кўрганимни аниқ эслолмасам-да, ғирашира хотирлаймен. Мадрасани битирган йилим
эрди. Ёз кунлари боғчамиздаги айвонда ухлардим.
Айвоннинг ёнгинасинда қари балхи тутимиз бўлуб,
уни мусичалар макон этган, ҳар тонг кукулашиб,
мени уйқудан уйғотишар эрди.

Амир Темур худди ўспиринлик чоғига қайтгандай
чеҳраси очилди. Тўлқинланиб овози товланди.

Ўша йилларни эслаб, энтиқди. Юзига болаларникига ўхшаш беғубор севинч ёйилди.

– Бир куни мутолаага берилиб, кеч ётдим.
Уйқудан уйғонсам, тонг отиб, қуёш ёйилғон.
Мусичалардан эса сас йўқ. Энди сайраб қолишар
деган илинжда кўрпадан чиқмай ёта бердим. Кейин
сабрим чидамади, ҳайрон бўлуб, балхи тут томон
бўйладим. Тутнинг тагинда волидамиз (гўрлари
нурга тўлсун) ўлтирибдурлар. Қўлларида хивич,
ҳҲар-ҳар замонда балхининг танасига оҳиста уриб
қўядурлар. Юзим ювилмаганлиги боис, сабабини
сўрай билмадим. Менинг шовуримни эшитиб,
ўзлари ўрниларидан турдилар-да, хивични тутнинг
кавагига яширдилар. кАна энди сайрайберинг,
беозорларим, бек ўғлимиз уйғондиларт, деб шохда
қунишиб ўтирган мусичаларга гапирган кўйи нари
кетдилар. Кейин билсам, кеч ухлаганимни билган
волидамиз мусичаларни ҳайдаб гуноҳга ботишдан
қўрққонидан ўзим уйғонгунимга қадар қоровуллик
қилибдурлар. Табиатан беозор мусичалар эса тиқ




этган товушгада овозларини ютуб, сасларини
чиқазмас эркан.

– Вой, бечоралар, — Бибихоним айвоннинг
бурчига бўйлаб, мусичаларга ичи ачиди, қунишган
кўйи бир-бирининг пинжига тиқилиб ўтирган
қушларга меҳрибонлик билан тикилди.

Бибихонимнинг овозидан сергак тортган
мусичалар атрофга ҳадиксираб боққанча жимиб
қолишди.

– Кўрдингизму, Бибим, овозингизданда қўрқишди.

– Ҳа, ростдан ҳам жимишди. – Бу сафар
Бибихоним шивирлаб гапирди. Кейин эшик олдида
турган оқсоч қизчага дон ёки ушоқ келтиришни
буюрди, –— мусичаларингизни ҳозир сийлаб,
кўнглини олурмен, ҳазратим

– Баракалло, Бибим, савобга қолурсиз1

Бибихонимнинг гапларига қўшилиб турган
бўлсада, хаёли саноқ билан банд соҳибқироннинг
юзларига ҳайрат қалқиди, — қаранг, Бибим,
мусичаларни кўрмаганимга, сайрашини эшитмаганимга эллик йилдан ошибдур. Эллик йил...
ярим аср-аЯ1 Ярим асрдин бери халта-хуржуним
елкамда, ошиёним — йўл, ҳамроҳим — от бўлибдур.
Бул фоний дунёнинг чопа-чопида умрим Оллоҳ
яратган гўзалликлардин бебаҳра ўтибдур.

– Шундай, ҳазратим, элу улусдин тортиб,
барчамизнинг ташвишимиз кўпроқ сизнинг
елкангизга тушди...

– Ўтган умримдан афсус чекиб, бу сўзни
демадим, Бибим, астағфируллоҳ) Аммо шунча
йил умр кечириб, дунёнинг мана шул оддий, лек
илоҳий лаҳзаларини теран идрок этмаганимдин,
имкон, иложим бўла туриб, сиз каби севимли,
жоним қадар азиз бир инсон бирлан мана шул




жуфт мусичалар каби кўпроқ ёнма-ён яшай
олмаганимдин афсусдамен...

Бибихоним ўзини ёлғиз ҳис қилганида ёки
соҳибқиронни соғинганида мудом эслайдиган,
ўзига бот-бот такрорлайдиган сўзларни энди Амир
Темур ошкора сўйламоқда эди...

Бибихоним Амир Темурга тикиларкан, ўша
тотли, лекин бир нафас олгунчалик вақтда ўтиб
кетган илк учрашувларини хаёлан тикламоқда
эди...

.. Баҳорда мучал тўйини қилган ўн уч ёшлик
хонзода Сароймулкхоним ҳовлидаги қари арғувон
шохларига илинган арғамчида учмоқда эди. У
кўзларини юмган кўйи ҳавонинг забтига монанд
тебранарди.

Отлар туёғидан кўтарилган ола-тасирли шовур
хаёлини бўлган Сароймулкхоним кўнглида алланечук хавотир уйғонган кўйи сахтиён ковушларини
Майсаларга тираганича арғамчини тўхтатди ва
шошиб эшик томон бўйлади. Хизматкор Йигит овоз
бериб, дарбоза тавақаларини очди. Ичкарига от
етаклаб кираётган йигитларни Сароймулкхоним
олдин танимади. Бўйнига сирғалиб тушган рўмолини
бошига солганича кўринмаслик учун ўзини арғувон
панасига олди. Хизматкор отларнинг жиловидан
тутганича йигитларни ҳовли томон эргаштирди.

Йигитлар икки киши эди. Йўл бошлаган
йигитнинг овозини эшитган Сароймулкхонимнинг
вужуди совуқ бир ҳисдан сесканиб кетди. У
йигитни ўтган ҳафта, акаси Мусобекнинг никоҳ
тўйида, куёв жўралар орасида кўрган эди.

Бўйлари баланд бўлса-да, суяги бузуқ бу йигит
кўркам кўриниши ва башанг кийиниши билан
куёв жўралар ичида ҳаммадан ажралиб турарди.
У асл барқутдан тикилган зарбоф тўнини елкасига




ташлаганича, куёвнинг ўнг ёнида келарди. Бошида
қора сувсар тумоқ, оёғида учлари қайрилма ва
ёнларига оқ чарм тасмачалар билан безак берилган
тўқ малла сахтиён этик, белидаги камарига тош
кўзли, қайрилма ханжар осилган эди. Унинг
виқорли ва беписанд нигоҳидан бадавлат оиланинг
ўғлони эканлиги кўриниб турарди.

Келин-куёвнинг айланиши учун ёқилган гулхан
атрофида олтину олмос тақинчоқлар билан безанган
қизлар ва келинлар қўлларидаги исириқни тиллари
қоронғиликни ёриб, кўкка ўрлаганича ловуллаб
ёнаётган оловга сочишар, ҳали қуриб улгурмаган
исириқ шохчалари тутаб, димоқларга нафис бўй
уриларди.

Гулхан атрофида айланаётган куёв жўранинг
нигоҳи қизлар қҚуршовида оловга исириқ
сочаётган оппоқ, кулча юзлари олов тафтидан
қизариб ялтиллаётган Сароймулкхонимга тушиб,
қорачиқлари ғалати чақнади, юзларида сирли
бир ифода зоҳир бўлди. Иккинчи бора қизнинг
ёнидан ўтаётганида кўрганидан мамнунлигини
сездириш учун ошкора жилмайди. Учинчи сафар
яқинлашганида эса ҳеч Tan тортмай, хсизни боғда
беклармен)о, деб шивирлади ва жўраларидан
олдинроқ даврадан чиқиб кетди.

Куёв жўранинг Бибихонимга эътибори
қизлару хотин-халажнинг шивир-шивирига, имоишорасига сабаб бўлди. Қизариб-бўзарган хонзода
дугоналари билан келин-куёвлар ортидан тўйхона
томон йўналаркан, кимнингдир (Амир Қазағаннинг
набираси Ҳусайнбек шул йигит), деганини эшитди
ва бошидан совуқ сув қуйилган каби вужуди бирдан
сесканди. Кўз олдида отасининг қонга беланган
чеҳраси гавдаланиб, юраги увишди. Беш ёшларида
нигоҳига муҳрланган бу фожиа орадан етти йил
ўтса-да ўчмаган, аксинча, янада аламли ва оғриқли




бир манзара касб этиб, қайтадан жонланмоқда
эди.

Бибихоним ўша куни хизматчи қизнинг:
кҲусайнбек боғда чорламоқдаз, деган сўзларини
эътиборсиз қолдирган бўлсада, унинг бу қадар
бетакаллуфлик билан кириб келишини кутмаган
эди.

Хизматкор ичкарига йигитлардан олдинроқ
кирди ва ҳаял ўтмай уларни меҳмонхонага
чорлади.

– Хонлар бегим пешвоз чиқмоқдалар1

Йигитлар марҳум Султон Қозонхоннинг
бевасига бош эгиб, ҳурматларини изҳор қилишгач,
узун, ганчкори йўлаклардан юриб, меҳмонхонага
киришди. Меҳмонхона мўғул хонларининг
ўтовлари каби айлана шаклда қурилган, шифти
баланд, деворлари ипак гиламлар билан безатилган
эди. Ерда ҳам бир-биридан гўзал, нақшлари ўткир
ранглар билан жило берилган жулқурс холилар
тўшалган эди.

Қозонхоннинг беваси Хонлар бегим ўрта бўй,
чеҳраси очиқ, лекин нигоҳлари қаттиқ, нозик
ҳаракатлари, ўзини тутишидан фаросатли ва
зийраклиги сезилиб турар, оппоқ кулча юзларидаги
киборли ифодадан зодагон оилага мансублигини
уқиш қийин эмасди.

— Хуш кўрдик, бек ҳазратлари, марҳамат
қилсинлар) — Хонлар бегим тўрдаги хонтахта
ёнида тўхтаб, уларни ўтиришга таклиф этди.
Ташрифингиздин беҳад шодмен...

Ҳусайнбек тўрга жўрасини ундади. Жўраси
эса хижолат қилдими ёки ҳурматини билибми,
Ҳар қалай, ундан пастроққа, деворларига парқу
болишлар суялган жойга одоб билан ўтирди.

Ўртага бир лаҳзалик сукунат чўқди. Қозонхоннинг беваси уларнинг ташрифидаги маънони




англаш учун олдин Ҳусайнбекка, сўнгра ёнидаги
йигитга синчковлик билан тикилди.

Хизматкорлар улардан сал нарироқдаги улкан
хонтахтага бахмал дастурхонлар солишиб, турли
хил ноз-неъматлар ва таомлар билан безата
бошлашди.

— Безовта бўлмоққа ҳожат йўқдур: – Ҳусайнбек
хонтахта томон ишора этди. — Кейинроқ бафуржа
келурмиз. Куёв жўрамизни бир йўқламоқ ва сиз,
ҳазрати олияларининг дуосини олмоқ ниятида
бирров кирдик...

Ҳусайнбек сўзларини тугатар экан жўрасига
маъноли қараб, кқолганини сиз давом этинг
ишорасини билдирди.

– Сизни худо йўқласин, бек — Хопнлар
бегим тўйдан олдин ҳеч қачон қадам босмаган
Ҳусайнбекнинг сўзларига энсаси қотган бўлса-да,
юзидан сездирмади. Ҳурмати учун миннатдорчилик
билдирди.

Эри Султон Қозонхон билан ёвлашган ва охири
бошига етиб тинчиган ҳовлиқма ва гуппи амир
Қазағанни Хонлар бегим азалдан ёқтирмасди.
Бўлмаса, Қозонхон амирга қанча яхшиликлар
қилди. Амир Қазаған барибир билмади. Пайт
пойлаб чалди.

Мовароуннаҳр тахтига ўтирган Султон Қозонхон
аждодлари Чиғатой хонлари каби ўта қаттиққўл,
давлат ишларининг икир-чикиригача ўзи аралашадиган, тартиб-интизомни биринчи ўринга
қўювчи, қонун ва ясоқдан четга чиқмайдиган
талабчан ҳукмдор эди. Қозонхон ҳақиқат йўлини
тутса-да, қаттиққўллигидан, бир феъллилигидан
ва интизомни бузган одамни кечирмаслигидан
кўпчиликни ўзига душман қилиб олганди. Шу
боис, энг яқинлари ҳам ўлганларининг кунидан
ўзларини садоқатли кўрсатишса-да, аслида кўрарга




кўзлари йўқ эди. Ана шундай хкдушманолардан
бири яқин амири Қазаған эди. Амир Қазаған
чиғатой амирларининг ҳурматлиси ҳисобланиб,
Чингизий улуснинг барчаси билан муросаи
мадорага борар, Чиғатой авлодларига қандай
хизмат қилса, Ўқдой авлодларини ҳам худди шундай
сийларди. кЯхши бузоқ икки онани эмарэ нақлини
ўзига байроқ этган амир Қазаған ўғриларга ҳам,
тўғриларга ҳам бирдай эди. Қозонхонга унинг
ана шу иккиюзламачилиги ёқмас, талон-торож
билан навкарларини сийлайдиган, элу улусни ўз
билганича, кучи етганича ва ҳадди сиққанича кун
кўришга ундайдиган ксахийэ амир Қазағаннинг
қилиғи қонини қайнатарди. Шу боис, амир Қазаған
суйкалган сари уларнинг орасидаги яқинлик
ришталари узайиб, чувалашиб кетди ва охири бу
ипни амир Қазаған узди...

Утган йили ўғли Мусабекдан (Қозонхоннинг
катта хотинидан туғилган ва Хонлар бегимга ўгай
ҳисобланган ўғил) амир Қазағаннинг набираси
Ҳусайнбек билан дўстлашганини эшитгач, унга
эътироз этган ва норози бўлган эди.

Хонлар бегим Ҳусайнбекни бундан ўн йилча
илгари, ўспирин чоғларида кўрган эди. Мусобекка
куёвнавкар бўлиб келган куни аввал танимади.
Хизматкор қиз ҳовлиққанича (Амир Қазағаннинг
қўримаси келаётир), дегач, Мусобек гапини
олмаганини ва минг жонига жойласа ҳам ўгай
ўгайлигича қолишини тушунди. Кўриниши кўркам
бўлсада, ҳаракатлари, қарашлари, ҳатто гапсўзлари ҳам бобосига тортибди.

Ҳусайнбек томоқ қирди. Бу жўрасига қарата
ксуҳбатни давом эттиринг), дегани эди. Лекин
шу топ эсига нимадир тушиб, энди гапирмоққа
чоғланган жўрасини тўхтатди.




— Узр тилармен, Темурбек, сизни Хонлар бегим
ҳазрати олияларига таништирмоқни унутибмен, —
Ҳусайнбек шундай деганича Қозонхоннинг бевасига ўгирилди. — Бул йигит Чиғатой амири Тарағай
Баҳодурнинг ўғлони қобиллари Темурбекдур ва
менинг учун жон жўра мақомидадурлар.

Хонлар бегим энди нигоҳини Темурбекка
қаратди. Кўриниши виқорли, ҳаракатлари босиқ,
ёш бўлсада, қарашларидан улуғворлик ёғилиб
турган бу йигитни кўрган заҳотиёқ кимгадир
менгзаган ва боядан бери ўша сиймони хаёлида
тиклашга уринмоқда эди.

– Тарағайбек Баҳодур биз учунда қадрдондур,
– деди Қозонхоннинг беваси чиройи очилиб. —
Ул амирга ҳурматларимиз бор. Эгачингиз Қутлуғ
Туркон Оғо бирланда кўп бора даврадош бўлғанмиз.
Ғоят фозила аёл, саломларимни етказурсиз1

Темурбек бош эгиб, миннатдорчилик билдирди.
Унинг юзига қалққан самимий ифодани, кўзларидаги теран нигоҳни кўрган Хонлар бегим барча
оналар каби кўнглида ширин орзу туйди ва бу йигит
ўзига куёв бўладигандек, меҳр билан бошдан-оёқ
кузатди. Чунки қизи Сароймулкхонимни узатмоқ
фурсати етган, лекин оғиз солаётган совчилар
орасида кўнгли тўларлик куёв топилмагани боис,
бу юмушни орқага суриб келаётган эди. Оқ-сариқ
юзлари табассумли, паҳлавон келбат, қошлари қопқора, қирра бурун бу йигитга ўғринча тикиларкан,
хаёлидан кбалки совчиликка келгандири, деган ўй
ўтди.

Туркий уруғларининг одатига кўра, совчиликка
ёши улуғроқ, кайвони ёки ҳурматли кишилардан
бирортаси борарди. Совчининг мавқеи, обрўсига
қараб қизнинг қиммати белгиланарди.

Турклаша бошлаган мўғулларда эса ҳалигача
ўз анъана ва расм-русумлари урф эди. Уларнинг




одатига кўра, совчидан олдин номзод йигитнинг
ўзи борар ёки бирор-бир яқин кишисини, дўстини
эргаштириб оларди. Ёшлар бир-бирига маъқул
тушса, куёв бўлмиш нишоналик совғасини белги
сифатида бериб қайтарди.

Ҳеч қачон совчиликка бориб кўрмаган Темурбек,
дўсти Ҳусайнбекнинг сўзини қайтаролмай, келишга
розилик берган бўлсада, айни лаҳзаларда гапни
қандай бошлашни билмай ўнғайсизланарди.

Ўртадаги вазиятни ҳис қилган Ҳусайнбек счайналмай бошланг), деган каби жўрасига бетоқатланиб қараб қўйди.

– Элчига ўлим йўқдур, хоним ҳазратлари...

Куёв бўлмиш жўраси билан келганда ўзи
сукут сақлашини билгани учун Темурбекнинг гап
бошлаши Хонлар бегимнинг ширин хаёлларини
бирдан тўзитди. кДемак, куёв бўлмиш Ҳусайнбек...у
Кўнгли бир сесканган Хонлар бегим қизини
эртароқ узатиб юбормаганидан пушаймон бўлди.

– Қизлар хонадоннинг гули бўлишлари бирлан
эзгулик элчилари ҳамдурлар...

Темурбек Қозонхоннинг амир Қазаған томонидан
ўлдирилганини билар, шу боис, сўзларини хоннинг
бевасига оғир ботмаслиги учун териб-териб ва
мулойим оҳангда ифодалашга ҳаракат қиларди.

Хонлар бегимнинг чеҳрасидан мамнунлигини
Ҳам, хафалигини ҳам билиб бўлмасди. У бошини
Темурбек томон хиёл эгилтирган кўйи сўзларини
тинглар, лекин хаёли қизи Сароймулкхонимда
эди.

– Сиз ҳаётни бизданда теранроқ англарсиз, ҳазрати
олиялари:.. – Темурбек Қозонхон билан амир Қазаған
ўртасидаги муносабатга ишора қилиб гапирди. —–
Кеча оталар ёвлашган бўлсалар, бугун фарзандлар
дўст мақомида турурлар. Ожизаи нисолар эрса,
ана шул мақомни мустаҳкамловчилардур. Қутлуғ




хонадонингизга ташриф буюрмоғимизнинг боиси
шулдирки, дўстимиз амир Ҳусайнбек хонзода
Сароймулкхонимнинг қўлларини сўраб турурлар
ва бул юмушга бош-қош бўлмоқни каминанинг
зиммасига юкламишлар...

Қозонхоннинг беваси Темурбекнинг сўзларини
киприк қоқмай тинглади. Темурбек ҳам елкасидан
ТОҒ ағдарилгандай ўзини енгил ҳис этди ва
сўзларидан дўсти мамнун ёки йўқлигини билиш
учун Ҳусайнбекка ўтгирилди.

Ҳусайнбек бу хабардан Қозонхоннинг беваси
қай аҳволга ттшишини аввалдан тасаввур қилгани
учун унинг афтига қараб ҳам ўтирмади. У Мусобек
билан синглиси учунгина яқинлашган, айни пайтда
Сароймулкхоним учун ҳам ўзидан бошқа муносиб
номзод йўқлигини пайқаб турарди.

– Миннатдорчилигимизни қабул этинг, бек, —
Хонлар бегим Ҳусайнбек томон қарамай гапирди.
Овозидаги бояги жарангдорлик ҳам, ўктамлик ҳам
йўқ, ўрнини ғайритабиий бир маҳзунлик эгаллаган
эди. Бир лаҳза сукут қилгач, яна Темурбекка
мурожаат этди: — Кўб савоб ишга қўл урубсиз,
меҳмон. Зеро, этни тирноқдин айриб бўлмас. Амир
Қазаған уруғдошимиз эрди. Хонзодамиз бирлан
бекнинг юлдузлари бир-бирига тўғри келса,
бошимиз кўкка етур...

Хонлар бегим эрининг вафотидан кейин
ҳувиллаб қолган ҳайҳотдай хонадонининг
қачонлардир яна гавжумлашишини, талон-торож
бўлган давлатининг яна ошиб-тошишини, хайрмаъзурсиз, битта-битта тарк этган беоқибат ёру
биродарларининг, қавму қариндошларининг ёлғоняшиқ сўзлаб чарчамайдиган ва қизармайдиган
дийдорини яна бир бор кўришни орзу қилиб,
кечалари таваллолар билан худога ёлборган эсада,
бундай бахтга эрининг қотиллари марҳамати орқали




эришишни хаёлига келтирмаган эди. Шу боис, бу
ташрифдан қувонишини ҳам, хафа бўлишини ҳам
билмай, дам қўнажак бахт қуши илинжида энтикар,
дам калхат чангал солаётган қизининг тақдиридан
талвасага тушмоқда эди.

Амир Қазаған Султон Қозонхонни ўлдиргач,
тахтга Чингизхоннинг учинчи ўғли Ўқдой хон
авлодидан бўлмиш Донишмандча Ўғлонни хон
кўтариб, ўғиллари Мусалло, Абдуллолар билан
Мовароуннаҳр ва Афғонистон атрофидаги ерларни
ўзиники қилиб олди. Амир Қазағандан сўнг
тахтга ўтирган ва айни пайтда Чиғатой улусининг
йигирма олтинчи хони Баёнқулихон Суюрғатмиш
ўғлон Мовароуннаҳр ҳукмдори саналса-да, унинг
ҳукми Сирдарё атрофидаги ерлардан нарига
ўтмасди. Шу боис, Чингизийлар ўртасида зимдан
кураш бошланган ва ана шу курашнинг бошида
тожу тахтга даъвогар бўлиб мана шу Ҳусайнбек
турарди.

Ҳусайнбек Хонлар бегимнинг овозидаги
титроқни, нигоҳларидаги норозиликни пайқаса-да,
сезмаганликка олди, мамнунлик билан Темурбекка
юзланаркан, нимагадир ишора қилди. Темурбек
ҳам ўз навбатида кмаъқулэ, деган жавоб қайтарди.
Шундан сўнг Ҳусайнбек қўйнидан ипак боғичли
чарм халтача чиқариб, хонтахта устига қўйди.

— Арзимас нишоналик келтириб эрдик, ҳазрати
олиялари, маъқул топсангиз, хонзодамизга ўзимиз
тақдим этсак...

Ҳусайнбекнинг бу мулозамати Хонлар бегимга
ёқмаганлигини Темурбек кўриб турарди. Хонлар
бегим кқандай жавоб қайтарсам экан, дегандай
бир лаҳза каловланди. Дам Ҳусайнбекка, дам
Темурбекка кўз ташларкан, хаёлан муносиб
сўз ахтарди. Сўнг фикри ўзига маъқул келди,
Шекилли, хизматкор қизни чақириб, меҳмонлар




хонзода билан кўришмоқ ниятида эканликларини
ва муштоқлик билан кутишаётганини айтди.

Сароймулкхоним хизматкор қизнинг чеҳрасидаги муғомбирона табассумдан йигитларнинг
келиши боисини англаб, вужудига яна совуқ
ҳис ўрлади. Мармар каби оппоқ юзлари бирдан
қизариб, чақнаб турган қоп-қора, қуралай кўзлари
маҳзун тортди. Амир Қазаған авлодларининг
барчаси унинг тасаввурида отаси Қозонхоннинг
қотили эди. Унга бошқача нисбат ҳам, сифат
ҳам бериб бўлмасди. Шу боис, Ҳусайнбекнинг
ҳозирги ташрифи унинг назарида калтабинлик ва
ҳақоратдан бошқа нарса эмасдай туюлмоқда эди.
Жаҳли чиққанда састағфируллоҳ) калимасини
санайдиган Сароймулкхоним ҳаяжони сусая
бошлагач, Ҳусайнбекнинг ёнида бегона йигит
борлигини, шу боис, амирзодага муносиб жавоб
қилмоқ Жжоизлигини ҳис этиб, кийинмоққа
тутинди.

Сароймулкхоним остонада кўриниши билан
Ҳусайнбек ҳам, Темурбек ҳам ўринларидан даст
туришди.

Сароймулкхоним эгнига, этаклари тўпиғигача
узун ва бурмали сарғиш қашқар шоҳи кўйлак,
оёғига кумуш тасмали шиппак кийиб олган
эди. Бошига ташланган ҳарир рўмолидан олтин
пўпакли узун сочлари шундоқ кўриниб турарди.
Бир қарашдаёқ кўнгилга хуш ёқувчи ошоқ, кулча
юзлари, бодом қовоқлари, жиддийлашганда ҳам
кулиб турувчи қуралай кўзлари, пасти қалинроқ,
ғунча каби бежирим лаблари иккала йигитни ҳам
ҳайратга солган эди.

– Хўш кўрдук, хонзодам).. — тавозе билан эгилди
Ҳусайнбек.

– Хушвақт бўлингиз...




Сароймулкхоним кўзларини ерга қадаганича
бош эгиб, йигитлар билан сўрашаркан, Ҳусайнбек
ёнидаги Темурбекка ўғринча назар ташлади.
Темурбекнинг Ҳам нигоҳи бир зум унинг
кўзлари билан тўқнашди. Сароймулкхоним унинг
қарашларидан аллақандай иссиқ бир туйғуни
илғаркан, қизариб, дарров нигоҳини ерга олди.

Шу топ хизматкор Хонлар бегимга шаҳар
кутволининг йигитлари йўқлаб келишганини
айтди. Хонлар бегим хижолатлик билан ўрнидан
қўзғаларкан, бу хабар йигитларга ёқиб тушганини
ва чеҳралари ёришиб кетганини илғади.

Хонлар бегимсиз эмин-эркин суҳбат бошланди.

Ҳусайнбек худди Сароймулкхонимни имтиҳон
қилаётган каби гап мавзуини Ҳар соҳага буриб,
ундан фикр сўрар, ёшига нисбатан сокин ва
мулойим сўзлаётган хонзоданинг жавобларидан
ҳайратланганича Темурбекка мағрурона қараб
қўярди.

Темурбек Сароймулкхоним Ҳақида опаси
Қутлуғ Туркон Оғодан кўп яхши фикрлар эшитган
бўлсада, унинг бу қадар тарбияли ва зукколигини
тасаввурига келтирмаган эди.

Сароймулкхоним Ҳозир сўзамоллигини кўзкўз қилмоқ ёки билимли, истеъдодли эканлигини
Ҳусайнбекка кўрсатиб қўймоқ учун эмас, балки
бир қарашдаёқ илиқ нигоҳи билан кўнглини ўқий
олган Темурбекнинг қулоқларига сўзлари хуш
келаётганини ҳис этгани учун беихтиёр очилиб
сўзламоқда эди.

Темурбек юрагининг туб-тубида туғён ура
бошлаган ҳисларини сиртига чиқармаслик, юз
ифодасида зоҳир этмаслик учун кўзларини ерга
тикқанича бошини эгиб олган эди.

Хонлар бегимнинг кириши гапни бўлди. Танишув
ва суҳбатдан кўнгли тўлган Ҳусайнбек хонтахта




устидаги чарм халтачани очиб, ичидан олмос кўзли
зирак ва узукни олди.

– Бул арзимас ҳадя танишувимиздин хотира
бўлсин... — деди Ҳусайнбек тақинчоқларни
Сароймулкхонимга узатаркан.

Сароймулкхоним дувва қизарди. У беихтиёр ялт
этиб Темурбекка қараркан, оҳистагина кташаккуро
деди. Лекин тақинчоқларни олмади. Қўли ҳавода
қолган Ҳусайнбек изза бўлганидан сарғиш юзларига
қон тепди. У бурнини асабий тортганича савол
назари билан Хонлар бегим томон ўтирилди.

– Ҳадяга шошилманг, бек, – Хонлар бегим
шундай деганича Ҳусайнбекка ҳам, Темурбекка
ҳам алоҳида-алоҳида таъкидлади. — Лекин
эшикларимиз сизлар учун ҳамиша очиқ: Туҳфанинг
эса маврида қочмас. Сиз хонзода бирлан яна
суҳбатлашинг, чунки сиз учун-да, хонзода учунда йўлдош танламоқ кўп масъулиятлидур. Сизлар
элнинг устиндаги улуғсизлар)..

— Иншаоллоҳ, мен адашмасмен, ҳазрати
олиялари, – Ҳусайнбек жўраси олдида рад жавоби
эшитишдан қўрқиб, тақинчоқларни шоша-пиша
энди Хонлар бегим томон сурди. – Сароймулкхоним
исмига монанд улуғ саройларнинг маликаси
бўлмоғига имоним комим

Хонлар бегим ўткир кўзларини Ҳусайнбекка
тикканича кастағфируллоҳ, лекин сен бирлан
эрмасэ, деди ичи ёниб. Кейин қизининг фикрини
билмоқ мақсадида Сароймулкхонимга қаради ва
қизининг нигоҳларида изтиробдан бошқа нарса
кўрмади. Хонлар бегим ўртада пайдо бўлган
совуқликни чуқурлаштирмаслик учун меҳмонларни
дастурхонга таклиф этди.

Авзойи бузилган Ҳусайнбек хайр-маъзурни
насия қилиб чиқиб кетмоққа қасд этган бўлса-да,
хонзодадан қуруқ қолишини ўйлаб, ўзини босди.




Кўнглидан кечаётган фикрларни билдирмасликка
тиришиб, тушликка рози бўлди.

– Хонзодам, оғангиз Мусобекнингтаърифларича, сиз улуғ чавандоз Мутал Баҳодурнинг олқишига
сазовор бўлиб эмушсиз 7 — ўртадаги сукутни
бузиб гап бошлади Ҳусайнбек хонтахта атрофига
ўтиришгач.

Сароймулкхоним кўзини олиб қочди ва:

— Устоз катта рағбат бирлан сўзлармишлар, —
деди қизариб.

– Бул таърифни синаб кўрмоқ фурсатимиз бор.
Боз устига, дўстимиз Темурбекнинг чавандозлик
истеъдоди кўп мукаммалдур: – Ҳусайнбек шундай
деб дўсти томон юзланди. — Бизга ҳакамлик қила
билур...

Темурбек ялт этиб Сароймулкхонимга қаради.
Сароймулкхоним унинг нигоҳида яна бояги иссиқ
ифодани кўрди. Кўнгли бир қалқиб тушди.

– Мен ҳавасманд бир шогирдмен, – қизариббўзариб эътироз билдирди Сароймулкхоним
ва ҳазил аралаш қўшиб қўйди: – Сизлар-ла
чопишмоққа кўп қовун пишиғи бор...

Хонлар бегим қайтиб келганида меҳмонлар ҳали
Ҳам қўзғалишмаган эди.

Суҳбат орасида Ҳусайнбек Хонлар бегимдан
Султон Қозонхоннинг отлари ҳақида сўради. Унинг
тезроқ кетишини ўйлаб, суҳбатга гап қўшмай
ўтирган Хонлар бегим амирзодадан осонликча
қутулиб бўлмаслигига кўзи етиб, хизматкорга
отларни кўришга ҳозирлашларини буюрди.

Султон Қозонхон отларнинг ишқибози эди.
Айниқса, Нисо отларига меҳри бўлакча эди. Бу
отлар бошқа зотларга нисбатан анча бўйчан, оёқлари
бақувват, яғринлари мускулдор, оққушларники
каби узун ва чиройли бўйнига янаям кўрк бериб
турувчи ёллари қалин эди.




Эрининг вафотидан кейин Хонлар бегим
бу юмушни ўз зиммасига олди. Боғлари билан
туташ, ажриқли каттакон майдоннинг этагидаги
сайисхонада юз бошдан зиёд зотдор отлар рангранги билан алоҳида боқиларди. Отбоқарлар
уларнинг катта-кичиклигига, феъл-атворига қараб,
парвариш қилишар, насл олишар, ёши ўтганларини
алмаштиришар ёки сотиб юборишарди.

Меҳмонлар боғоралаб, сайисхонатомон юришди.
Таглари юмшатилиб, бачки шохлари қирқилган
ва кузалган дарахтлар қийғос гулга кирган, қайта
таъмирланган ва янгитдан тош ётқизилган йўлаклар
озода, Худди Қозонхон тириклигидагидек ҳаммаёқ
саранжом-саришта эди. Отларнинг бир қисми
тушовланиб, ажриқли майдонга қўйиб юборилган,
бир қисми эса ёзлик айвончаларда боғлоғлиқ
турарди. Отбоқарлар уларни артиб-суртишиб,
ёлларини тарашмоқда эди. Бир-биридан чиройли
отларни кўриб, кўзлари қувонган беклар уюрларга
ҳавас билан термилишар экан, ҳайратларини
яширишолмади.

– Қай бири сизнинг отингиз – шундай деганича,
хиёлорқада келаётган Сароймулкхонимга ўгирилди
Ҳусайнбек, – Ёхуд ўзим топайму2

Сароймулкхоним жавобсиз сихтиёрингизи,
дегандай елка қисди ва кўзларида худди шу савол
қалқиб турган Темурбек томон ҳам нигоҳ ташлаб
қўйди.

Ҳусайнбек айвончалар оралаб бораркан, бегона
ҳид ва чеҳралардан қулоқлари динг бўлиб, каттакатта қора кўзларини очганича ер тепинаётган
отлар ёнида бирпас тўхтар, ктўғри топдимми,
йўқми) дегандай хонзодага қарар ва унинг юзида
ҳеч қандай ифода кўрмагач, яна нари кетарди. У
бақувват ва яғриндор қорабайир ёнида тўхтади.
Ёлларини силаб, оғзини очди. Тишлари оппоқ




ва Соғлом қорабайир ўзининг гўзаллигини ва
ёшлигини кўз-кўз қилмоқчидай жим турарди.
Ҳусайнбек унинг чиройли кузалган думидан ушлаб,
хонзодадан сўради:

– Топдиммуё

Сароймулкхоним бошини сарак-сарак қилди.

– Йўқ..

Сароймулкхоним шундай деганича Темурбек
томон юзланди. Темурбек унинг бояги, ссиз ҳам
топинг-чиз каби ишорасидаёқ хаёлан унинг отини
излай бошлаган ва топганига ишончи комил эди.
Шу боис, хонзоданинг нигоҳини сезиши биланоқ
ажриқзорда ўтлаб юрган уюр томон юзланди,
бўйни кийикларники каби ингичка ва узун, ҳали
ёш бўлишига қарамай катта отлар билан бўйлашиб
қолган тойчоқ томон ишора этди.

– Ўзингиз киби оппоқ ва гўзал эркан, – Темурбек
шундай деганича жўрасининг кўнглига ёмон фикр
келмаслиги учун хонзодадан узоқлашди.

Сароймулкхонимнинг кўнгли қувончдан бир
қалқиб тушди. Кўзлари чақнаб, оппоқ юзлари
оловланди. У ўзи томон нималарнидир гапириб
келаётган Ҳусайнбекнинг сўзларини идрок
қилолмади. Узун, нозик бармоқли қўллари титраб,
онасининг пинжига тиқилди.

Темурбек билан қизининг нигоҳидаги илиқликни
ҳис этган Хонлар бегим Сароймулкхонимни ўзини
босиб олиши учун холи қолдириб, ўзи Ҳусайнбекка
пешвоз юрди.

— Бек ҳазратлари, ёрдам этаймуё

– Қуллуқ, ҳазрати олиялари, кейинги сафар,
албатта, топурмен, – деди шоша-пиша Ҳусайнбек
Хонзоданинг Темурбек томон дам-бадам назар
солаётганини илғаб. Сўнг Темурбекнинг ҳам хаттиҳаракатини таъқибга олди. Темурбек жўрасининг
феълини яхши билгани учун, бирпасда авзойи




бузилиб, ёвқараш қилишидан кўнглидан ўтаётган
кечинмаларини дарров уқди.

Улар шу ернинг ўзида хайрлашишди. Ҳусайнбек
жилмайишга ҳаракат қилиб, тавозе билан
Сароймулкхоним томон эгилди. Лекин Хонлар
бегимга қуруққина ххайр, деди...

..Хизматкиорнингр Кириши Бибихонимнинг
ҳам, Амир Темурнинг ҳам хаёлини бўлди. Йигит
сартарош келганини ва пастда соҳибқиронни
кутаётганини айтди.

– Бу ёққа чақир, —– Амир Темур хизматкорга
жавоб бераркан ва қўшиб қўйди: – Асбобларинида олиб чиқсун

Хавотирга тушган Бибихоним хизматкорни
тўхтатиб, Амир Темурга гапирди:

– Зинҳор-базинҳор, улуғ Амирим Ҳаво
илиқ кўрунса-да, заҳри қаттиқдур. Бунинг
устига кўшкнинг ҳамма томони очиқ, яъни
елвизак сездирмасдин уруб турур. Ўтган йилги
бетоблигингиздан сўнг, сизга бундай ҳавода
кўп қолишни табиб маън этғон. Хотирингиздан
фаромуш бўлдимуё

– Одамнинг ажали етса, уйқусинда-да ўлур,
Бибим. Қорли тоғларда кечган кунларимизни
эсланг1 Музни ёриб сувлариға чўмилғанларимизyu?

Амир Темур шундай деб хизматкорни чиқариб

юборди.
– Унда ёш эрдик, ҳазрати олийлари, –
барибир норозиланди Бибихоним. — Сизнинг

соғлиғингиз биргина мен учун эрмас, элу улус ва
бўлажак сафаримиз учун ҳам қимматлидур, буни

унутмант
Сартарош йигитнинг кириб келиши

Бибихонимнинг кайфиятини баттар бузди.



Хизматкор ичкаридан Амир Темур учун курси
чиқарди.

— Мен рухсат этмасмен, улуғ Амирим, –
деди соҳибқироннинг кўнишидан умид қилган
Бибихоним ва сартарош ёя бошлаган асбобларини
йиғиштиришини сўради. — Менга қаранг, иним,
шундай ҳавода очиқ айвонда соч олиб бўлурму
Фақат тўғрисини сўйлани

Сартарош қандай жавоб беришини билмай
Амир Темурга қараркан, унинг схўп, деб қўявер,
"деган маънода қўл ишорасини кўриб, иккиланиб
қолди. Лекин илтижоли жовдираб боқаётган
Бибихонимнинг ҳам кўнглини оғритгиси келмади.

— Ҳазрати олиялари, сизга қандай тушунтирсам
эркан, – сартарош ёлғон тўқиётганидан ўзи ҳам
қизариб кетди, — яъни мижози совуқлар учун
бул ҳаво зарар, бироқ мижози иссиқларга деярли
таъсир этмайдур1

— кДеярлиздин маъно шулким, демак, таъсир
этиши эҳтимолдин холи эрмас. Тўғримуй –
Бибихоним таъкидлаб сўради сартарошдан.

—– Бибим, ёш бола киби инжиқлик этманг, –
Амир Темур Бибихонимнинг елкасидан қучганича
ичкарига етаклади ва манқалга ишора этди, —–
сизнинг жойингиз мана бул ерда, бибим. Мен
юмушимни битиргунимга қадар мазза қилиб
исининг. Сартарош сўйлаганидек, менинг мижозим
иссиқ ва хавотирға ўрин йўқ:

–— Меним кўнглимга эрса, негадур ғалати
бир совуқлик кирди, – хафа бўлган Бибихоним
кўзларига қалққан ёшни кўрсатмаслик учун
энгашганича манқалнинг кул босган чўғларини
пуфлай бошлади.

– Жуда яхши, унда кўнглингизни-да иситинг,
— ҳазил қилди Амир Темур ва Бибихонимнинг




жавобини ҳам эшитмасдан, кўшк айвонига чиқиб
кетди.

Бибихоним совқотган бармоқларини манқалдан
таралаётган тафтга тобларкан, хаёли барибир
Амир Темурда эди. Ҳар хил ўйлар билан ўзини
чалғитишга уринса-да, кўнгли душманлик қилиб
юрагига баттар ғулғула соларди.

– Мана, Бибим, ҳам ишимни битирдим,
ҳам отдаймен, — ичкарига кирган Амир Темур
Бибихонимнинг қаршисига чўкаркан, жунжика
бошлаган қўлларини ҳилга тутди. Чўғнинг тафти
бармоқларидаги совуқни кеткиза олмади шекилли,
кафтларини манқалга теккизди.

Орага оғир жимлик чўқди. Соҳибқироннинг
бояги кайфияти йўқ, қўлларини ишқаганича
тинимсиз тобларди.

Хавотирда ўтирган Бибихоним қизариб
турган манқални ушлаётган Амир Темурнинг
кўкаринқираган тирноқларига кўзи тушиб,
сесканиб кетди ва бирдан юзларига қаради.

Амир Темур жилмайиб турган бўлса-да, ранги
оқарган, нигоҳларида ҳам бояги чақноқлик йўқ
эди.

Бибихоним хизматкорга иссиқ кийимлар
келтиришни ва зудлик билан табиб Фазлуллоҳ
Табризийни чақиришни буюрди.

Оташ пуркаётган манқал олдида исиш ўрнига
титрай бошлаган соҳибқироннинг руҳияти бирдан
ўзгарди.

Амир Темур қалин қилиб тўшалган ўринга
беҳолгина чўзиларкан, айб иш қилиб қўйган
боладай Бибихонимга мўлтираб қаради.

Ҳаял ўтмай Шайх Нуриддин, Фазлуллоҳ
Табризий ва бир неча табиблар кириб келишди.

– Узр, ҳазрати олийлари, изнсиз киришга журъат
этдим, – деди Шайх Нуриддин Амир Темурнинг




қаршисига тиз чўкаркан, — Мавлоно Табризийни
кўруб, йўл-йўлакай ҳамроҳ бўлдум.

– Бибингизнинг феълларини билурсен, –
Амир Темур бутун вужуди қақшаётган бўлса-да,
билдирмасликка олиб Бибихоним томон ишора
этди. – Тупугимиз туюлса-да, катта касал қилиб,
тўшакка михлаб ташлайдур. Ҳозир ҳаммаси
ўтиб кетадур, иншаоллоҳ{ Бироз совуқ қотдим,
шекилли.

— Иншаоллоҳ, ҳазрати олийлари, Оллоҳ
шифосини берғай — Шайх Нуриддин шундай
деганича Табризийга жой бўшатиб, нари сурилди.

– Қаранг, Бибим, қанча одамни овора этибсиз,
— деди соҳибқирон ҳаммага жовдираб қараётган
Бибихонимга, кейин Табризийга ўгирилиб қўшиб
қўйди, – аёллардай ваҳимачиси бўлмаса керак
дунёда, мавлоно

Мавлоно Табризий жилмайиб, Амир Темурнинг
ёнига чўқди ва олдин томирини кўрди.

– Шукурки, сваҳимачиз халоскорларимиз бор,
– Табризий соҳибқироннинг оташ бўлиб қизий
бошлаган баданига қўл теккизгач, шогирдига дори
тайёрлашни буюрди, – йўқса, биз эркаклар дард
тамоман енггунича ва бирор асорат қолдирмагунича
бўй бергимиз келмайдур.

Табризий Амир Темурни чарчатмаслик учун
шамоллаш тафсилотларини Бибихонимдан сўради.

Бибихоним ҳаммасини батафсил сўзлай
бошлади...

жар

Кечга бориб иситма яна хуруж қилди. Ваража
ичида вужудининг қақшай бошлаганини ҳис этган
Амир Темур чўчиб уйғонди ва бир зайлда узоқ ётиб
қолганлиги боис, тўшакка ботиб, увиша бошлаган




ўнг елкасини ёзмоқ учун оҳистагина чап ёнига
ўтирилди.

– Ҳазратим... Ҳолингиз нечук

Бибихонимнинг ҳазин овози қулоқларига
узоқдан, элас-элас эшитилганга ўхшади.

Амир Темур фикрини ўнглашга ҳаракат қилиб,
бўғриққан қовоқларини очди. Тепасида турган
табиб Фазлуллоҳ Табризийга кўзи тушиб, ёнверига аланглади. Дори таъсиридан ҳали ўзига
келолмаган соҳибқироннинг карахт хаёллари
ҳозирги ҳолатини дабдурустдан англашига халал
берди. Толиққан нигоҳлари тўшаги ёнида ўтирган
Бибихонимнинг саросимали қарашлари билан
тўқнашаркан, идрокининг туб-тубига чўкиб қолган
эрталабки воқеалар элас-элас жонлана бошлади.

Бибихонимнинг ранги қочиб, чеҳраси
мармардай оқарган, чақноқ кўзлари маҳзун тортиб,
киртайганича дам Табризийга, дам Амир Темурга
мўлтираб термилар, букчайган елкалари совуқда
қунишиб турган мусичани эслатарди. Амир Темур
жилмайишга уринди.

– Қўрқдингизму, Бибимё..

Бибихонимнинг хавотир қалққан кўзлари
ёшланди.

– Ҳазратим..

Амир Темур Бибихонимнинг руҳиятида юз
берган бу қадар тушкун ҳолатининг таъбирини
англамоқ учун ялт этиб Табризий ва унинг
шогирдига қаради.

Табризий Амир Темурнинг нигоҳини сезган
бўлсада, ўзини иш билан машғул кўрсатиш учун
курсичадаги қоғозларни титкилай бошлади. Шогирд
эса чиндан ҳам дори тайёрлаш билан овора, дамбадам қўлидаги вараққа ёзилган кўрсатмаларга
қараганича, олдида турган бўш идишга суюқлик
қуйиб чоғиштирмоқда эди.




– Сиз иродали эдингиз-ку, Бибим1 — Амир
Темур бир Бибихонимга, бир табибга қараганича
гапирди. — Сиз умид узсангиз, бошқалар... Ёхуд
Мавлонодин бирор-бир шаъма эшитдингизму7

– Астағфируллоҳ, улуғ Амирим{ – Бибихонимдан
бурун жавоб қайтарди табиб Табризий. – Бундай
фикрдин Оллоҳнинг ўзи асрасунт Минг қатла
шукурларким, мана, дард чекинмиш. Иншаоллоҳ,
икки-уч кун ичинда ҳеч нарса кўрмагандай
бўлурсиз) Бибим ҳазратлари эрсам, ожизаи
нисоларни билурсиз...

Табризий каловланганича шошиб сўйларкан,
Амир Темурнинг нигоҳидан кўзларини олиб
қочиб, пешонасига кафтини қўйди, иссиғини
чамалади. Билагини тутиб, томир урушини санадида, шогирдига дори ичириш вақти бўлганлигини
ишорат этди.

Бибихоним гарчи, Табризий ҳеч нарса демаган
бўлса-да, пешин намозидан кейин бошқа табибларни ҳам чақиртириб, соҳибқиронни кўрсатишидан кўнгли ғашланган ва уларнинг сассиз сўзлашларидан, ҳаракатларидан, кўз қарашларидан
улуғ Амирнинг дарди жиддий эканлигини англаган эди.

– Мени афв этинг, улуғ Амирим{ – Бибихоним
қаддини тиклаб, ўзини тетик тутишга ҳаракат
қилди. – Бул менинг ожизлигимдур...

– Ожизлик эрмас... —– Амир Темурнинг сўник
нигоҳи мамнуният билан алмашди. – Бул сизнинг
меҳрингиздур, бибим...

Амир Темур шундай деб чуқур тин олди.
Соҳибқирон то бугунга қадар ўлим ҳақида бот-бот
ўйлаган бўлса-да, уни бу қадар тез, йўқ, тез эмас
(улуғ Амир ўзининг ёшини доимо мамнунлик билан
ҳисоб этарди), балки фавқулодда юз беришини
тасаввурига келтирмаган эди.




Оғир яраланган ёки бетоб пайтлари кўп бўлган.
Лекин ҳеч қачон ўлимни бугунгидай аниқ ва яқин,
ҳатго совуқ нафасигача туймаган эди. Бутун...
Биринчи бор унинг юракни безовта қилувчи
кўзга кўринмас кўланкасини илғади. Улуғ Амир
ўлимнинг ҳозир мана шу ҳайҳотдай хонанинг
қайсидир бурчида ёки ёнгинасида ёхуд боши узра,
Ҳар қалай, шу атрофда улкан қанотларини ёзганича
ўлжасига ташланмоқчи бургутдай кўзларини лўқ
қилиб турганини ҳис этди. Шу боис, нигоҳларини
деворларга, шифтдаги ислими нақшлар солинган
болорларга, вассаларга,1 ерга тўшалган эрон
гиламларининг гулдор жилоларига, устига ёпилган
барқут кўрпага бирма-бир қадаб, кўринмас кучнинг
шарпасини илғамоққа интилди.

Ногаҳон кўз ўнгидан тутунгами, булутгами,
ҳатто парқуга ҳам ўхшаш оқимтир, кумушсимон
аллақандай мавҳум шакллар сузиб ўта бошлади.
Шакллар гоҳ каттариб, гоҳ кичраяр, кейин зудлик
билан бирлашар ва яна оҳисталик билан ажралиб
кетарди. Амир Темур бирлашиб улканлашаётган
шаклнинг тепасида муаллақ тўхтаб қолганини ҳис
этди.

Соҳибқироннинг пешонасига, юз-кўзларига
қалққан терларни артаётган Бибихоним унинг
хаёли жуда узоқдалигини ва нигоҳи билан
ниманидир таъқиб этаётганлигини кўриб турарди.
Кўнглига келган қўрқинчли ўйдан сесканиб,
мавлоно Табризийга илтижоли қараш қилди. Амир
Темурнинг ҳар бир ҳаракатини кузатиб турган
табиб Бибихонимни безовта қилгиси келмади,
кхотиржам бўлинг, бул ҳолат иситманикиз,
деганича бепарво бош ирғади.

Амир Темур хкҳолатимни Бибихоним сезиб
қолмадимикани, деган хаёлда у томон назар солди ва
хотиржам чеҳрасини кўриб, яна шифтга, тепасида




муаллақ туриб қолган катта-кичик ҳалқачалардан
иборат шаффоф шаклга термилди.

Кўз илғар-илғамас рангли ҳалқачалар
тиниқлашиб бирлаша бошлади ва каттакон ҳалқага
айланди. Бу сирли ҳодисанинг ниҳояси қандай
бўлишини тахмин этолмаётган Амир Темур уни
назардан қочирмаслик учун бутун диққатини
тўплаб чуқурроқ тикилди.

– Отажоним... Қиблагоҳим... – Соҳибқироннинг
қулоқларига севимли қизи Ўги Бегимнинг таниш
овози эшитилди, сўнг ҳалқа ичидан қадрдон
чеҳраси чиқиб келаётганга ўхшади.

Соҳибқироннинг хотирасида қизининг ана шу
охирги ҳолати муҳрланиб қолган эди.

..Ўшанда тузалишидан умид қолмаган Ўги
Бегим сўнгги нафасларини олмоқда эди. Бош ўғли
Жаҳонгир Мирзонинг ўлимидан кейин Амир Темур
икки кундан бери қизи билан видолашмоққа ўзида
журъат тополмасдан ётоғига қамалганича беҳуш
ўтирар, ҳаётнинг яна бир аччиқ зарбасига дош
беролмайдиган алпозда ўзини йўқотган эди.

Ходима кампир эса икки кундан бери Уги Бегим
билан соҳибқироннинг ётоқлари орасида зир
қатнар ва зор қақшарди: кҲазратим, Оллоҳнинг
иродасига бўйсунинг, бир оғиз ризолик беринг...
Қийнаманг... жони бўғзида турибдур... ортиқча
илҳақ этманг; Сиздан бошқа барча рози-ризолик
тилашди. ..э деб ялиниб-ёлворади...

Пешонасидан ўпаётган падари бузрукворининг
титроқ вужудини ҳис қилган Уги Бегим бедаво дард
енгиб, қовоқлари ич-ичига ботиб кетган маҳзун ва
хира кўзларини катта очганича отасининг бўйнидан
қучмоққа талпинган, лекин ҳолсиз, ориқ қўллари,
савағичдай бўлиб қолган қонсиз бармоқлари




истагига бўйсунмаганидан хижолат чекиб, терга
тушганди.

– Отажоним...

Уги Бегим Амир Темурга ўшанда биринчи
маротаба шундай мурожаат қилганди. Қизининг
кпадари бузрукворимэ) дейишига ўрганиб қолган
соҳибқирон ҳатто ҳайрон ҳам бўлганди.

– Билурмен... Сиз мени жонингиздан ортиқ
кўрурсиз, – унинг кўзларидан милтираб оқаётган
ёшлар ёноқларини, лабларини ювиб, барқут
болишларга сингмоқда эди, — менинг-да бу ёруғ
жаҳонда топинганим, юкунганим, топганим, э,
воҳ... йўқотаётганим-да сизсиз...

Уги Бегимнинг нафаси бўғзига тиқилиб,
ҳирқирай бошлагач, бирпас гапиришдан тўхтади
ва негадир шошганича кўзларини отасидан олиб,
олдин ёнига, сўнг эса шифтга қадади. Юзларидаги
азоб ва азият ўрнини ғайритабиий бир сокинлик,
ҳатто мамнунлик эгаллади.

– Отажоним... Падари бузрукворингиз, ҳазрати
бобомиз, Муҳаммад Тарағай келдилар...

Ўшанда руҳлар билан гаплаша бошлаган
қизининг ҳаёт шами ўча бошлаганини Амир Темур
илк бор англаган эди.

Соҳибқирон қизининг ҳозирги сиймоси
хаёлнинг шунчаки инъикоси эмас, балки бу
фоний дунёдан насибаси узилаётганининг белгиси
эканлигини ҳис этган эди...

Амир Темур залворли юк осилган каби
оғирлашган қовоқларини базўр очиб, қизининг
сиймоси кўринган томонга яна қаради. Шакллар
тарқалган, Ўги Бегимнинг чеҳраси ўрнида юзга яқин
шам ёқилган биллур қандил лопиллаб турарди.

Қизининг чеҳрасини кўрганда енгил тортиб,
оташ ичида қақшаётган оғир танасидаги дардни




унутган ва вужуди аллақандай роҳатбахш бир
туйғуга тўлган Амир Темур жигаргўшасининг
сиймосини қайта кўриш илинжида шошиб ёнверига аланглади. Шакллар худди иссиқ ҳаво
тафтидан бир зумда ва изсиз йўқолган туман каби
тарқалган, ҳатто унинг хаёлот эмаслигидан далолат
бергучи бирор-бир нуқта ҳам қолмаганди.

кДемак, бул ҳилқат фоний дунёнинг сўнгига
ишора... Зеро, ҳар нарсанинг чегараси бўлгани
каби умрнинг ҳам охири бор. У эса кўп эмас, оз
эмас, етмишни қоралади. Етмиш йил... саодатли,
фароғатли кунларини эсласа, етти кунга тенг
Лекин жангу жадалларни, ярим йўлда қолиб
кетган жигарлари, ёру биродарлари, дўстлари,
элатдошларини ўйласа, умри жуда узоқ, худди
етти юз, балки етти минг йиллардан бери давом
этаётганга ўхшайди...

Амир Темур кўзларини шифтдан олиб, юзларига
ўйчан термилиб ўтирган Бибихонимга қаради ва
дафъатан Хитой сафари арафасида Бибихоним
иккаласи ўрталарида бўлиб ўтган суҳбатни
эслади...

– Нечундир шаштингиз суст, бибим, бирор
кимсадин густоҳлик ўтдимуғ — деди ўшанда
Амир Темур Бибихонимнинг ўйчан юзларига
синчковлик билан тикиларкан. – Ё сафар азобидин
чўчимоқдамусиз

Биргина мана шу сўров Бибихонимнинг
қачонлардан бери ўйлаб юрган, лекин айтишга
юраги бетламаётан фикрини билдириш учун
қулай вазият туғдирди.

– Ҳазратим, — деди имкониятдан қувонган
Бибихоним. — Аслида сўрамасангиз-да, сизга
сўйламоғим даркор эрди. Бироқ... Хуллас,
мулоҳазаларим ножоиз бўлса, мени афв этурсиз,
деган умиддамен...




Амир Темур бу мужмал жавобнинг маъносига
етмай ҳайратланди.

– Сўйланг, қулоғим сизда, бибим, — деди
бироздан сўнг ва қўшиб қўйди: – Сиз ҳеч вақт
ножоиз сўйламассиз...

Бибихоним қимтинибгина томоқ қирди.

— Ҳазратим, нечундир кўнглим ғаш, чироқ
ёқса ёришмайдур. Лекин бул туйғу сафар
машаққатларидин чўчишимдин эрмас, зинҳор.
Фақат бир андеша бор...

Бибихоним ссўзимни очиқ сўзлайинми,
йўқмиз, дегандай каловланиб, ғалати қараш қилди.
Бу нигоҳнинг маъносини Амир Темур яхши
англарди, чунки Бибихоним эрининг кўнглига
ёки нафсониятига тегиб кетиши мумкин бўлган
мулоҳазалардан доимо ўзини тияр ва жуда зарурият
туғилган тақдирдагина худди ана шундай андишали
қараш қиларди.

—– Хўш, сўзланг, бибим. Қулоғим сизда

– Эсингизда бўлса, Ҳиндистон сафаридин сўнг
валиаҳд тайинламоқни ният қилиб эрдингиз...

Дабдурустдан айтилган бу гапдан Амир
Темурнинг кўнгли бирдан зил кетган бўлсада, ҳолатини Бибихонимга билдирмаслик учун
жилмайишга ҳаракат қилди.

– Улуғ Амирим, – деди соҳибқироннинг
жим қолганини розилик аломати деб тушунган
Бибихоним. — Аларга сафарда ўзларини
кўрсатмоқлари учун ва давлатни, юртни, улусни,
ҳарбни мустақил идора этмоқлари учун имкон
беринг. Токи, ҳар бир юмушда фақат сизнинг
қудратингизга, ақлингизга ва тадбирингизга
суяниб қолишмасун. Боз устига, бул сафар ва
жиҳод қанча вақт давом этур, буни ёлғиз Оллоҳ
билур. Биз эрса...




Бибихоним ёсқариб қолдикя дейишга тили
бормади.

– Фикрингизни уқдим, бибим, — деди узоқ
жимлиқдан сўнг Амир Темур. – Фақат сафар
олди бул тадбир қўшинда ва шаҳзодалар ўртасида
бўлинишга, парокандаликка олиб келмасмикин,
деб қўрқамен. Балки мана шу сафарнинг ўзи, мана
шу жиҳоднинг ўзи валиаҳд масаласини Ҳал этар.
Ёхуд бирор-бир тавсиянгиз борму2

Бибихоним жавоб беришга шошилмай, аввал
соҳибқироннинг ўзидан эшитиш учун сукутга
чўмди.

Аслида ҳам валиаҳд тайинлаш вақти етган эди.
Шаҳзодалар сездирмасликка ҳаракат қилишса-да,
кўзларининг туб-тубига яширинган ўша умид ҳарҳар замонда ўзини ошкор қилиб қўймоқда эди.

Амир Темур дастлаб умид боғлаган ва эътиқод
қўйиб свалиаҳдэ) этган тўнғич ўғли Жаҳонгир
Мирзо соҳибқироннинг биринчи хотини (Жаку
Барлоснинг қизи) Турмуш Оғодан туғилган бўлиб,
ботирлиги, жасурлиги ва қатъиятли феъли билан
отасига тортган эди. Шу боисми, Амир Темур
Жаҳонгир Мирзони айрича кўрар, энг қийин ва
машаққатли ҳарбий юришларида илғор қисмларга
бош этиб тайинларди. Жаҳонгир Мирзо жуда
ёш, йигирмага етар-етмас вафот этди. Бу қайғу
эндигина давлат сифатида шакллана бошлаган
Мовароуннаҳр ҳукмдори учун катта зарба, чидам
етмас даражадаги ғам-андуҳ эди. Орзу-умидлари
бехос чилпарчин бўлган Амир Темур анча пайт
ўзига келолмаган. фарзанд доғининг барча
мусибатлардан оғирлигини, дунёда бундан зўрроқ
қайғу бўлмаслигини англаб етган эди.

Иккинчи ўғли Умар Шайх Мирзо Баҳодирни
квалиаҳдэ деб эълон этмаса-да, ундан умиди катта
эди. Бироқ машъум ўлим уни ҳам юлиб кетди.




Бошқа ўғиллари Мироншоҳ Мирзо ва Шоҳруҳ
Мирзоларда эса ҳукмдорларга хос феъл ва
қатъиятни кўрмади.

Шоҳруҳ Мирзо гапга кирар, фикри ўзгарувчан
ва кўнгли бўш эди. Бунинг устига динга муккасидан
кетган, шу боис, давлат ишларини кўпроқ хотини
— Гавҳаршодбегим бошқарарди.

Мироншоҳ Мирзо эса сўзга чечан, ҳар қандай
даврани оғзига қарата оладиган зукко бўлсада, мақтов ва ҳамду санони яхши кўрарди.
Атрофида ақл ва илм аҳли эмас, маишатпараст
ҳайбаракаллачилар уя қурганди. Бунинг устига
аёллар ва майга ўч, дабдабали ва кўнгилочар
сайлларни, кўпкари-ю овни яхши кўрарди. Турлитуман мусобақалар уюштирар, қўғирчоқбозлар,
латифагўйлар, аскиячилар, хонанда ва созандалар,
раққосалар доимий ҳамроҳи эди. Ўзи ҳам шеърлар
ёзар ва шеърларига басталанган қўшиқларини
эшитиб завқланарди.

Шубоис, бундан бир неча йилилгари Амир Темур
квалиаҳд) этиб раҳматли Жаҳонгир Мирзонинг
ўғли Муҳаммад Султон Мирзони тайин этган эди.
Шаҳзоданинг онаси севимли келини Хонзадабегим
эди.

Муҳаммад Султон Мирзо отаси ва бобоси каби
шер юрак, ақлли, соғлом фикрли, энг асосийси, ёш
бўлса-да ҳарб санъатининг моҳир саркардаларидан
эди.

Соҳибқироннинг бу қарори шаҳзодаларга
салбий таъсир кўрсатган бўлса-да, улуғ Амирнинг
қаҳридан қўрққанлари боис, дамларини ичига
ютишган эди.

Муҳаммад Султон Мирзонинг ўлими соҳибқироннинг ярасини яна янгилади, шаҳзодалар
кўнглида тожу тахт умидини уйғотди. Умрини
юрт учун, давлат учун, эл-улус учун бағишлаган,




туркий элнинг сўнгги орзуси бўлган Турон замин
юртини тиклаган Амир Темур набирасининг
мотам маросимида ўзининг ёлғиз эканлигини илк
бора ҳис этди. Таъзияга келган фарзандларининг,
набираларининг кўзларида қайғудан асар ҳам
кўрмаган ва аксинча, гап-сўзларида, ҳаракатларида
мамнунлик туйган соҳибқирон қаттиқ изтироб
чеккан ва бундай кўргуликдан бутун вужуди
ларзага тушди.

– Буларнинг бирортасидан умидим йўқ, бибим,
– деган эди ўшанда улуғ Амир йиғлаб, – кўзларига
қаранг, оддий инсонларда ҳам ҳамдардлик бўлур.
Уларнинг кўзларида эса изтироб ўрнига қувончни
кўряпмен... Ё Тангрим1 Не дейишга ҳам, нега
йўйишга ҳам ожизмен... Сиз кболам йўқо деб
армон қилурсиз, мен эса...

Ушанда Бибихоним биринчи маротаба юрак
ютиб:

– Улуғ Амирим; Менинг назаримда ўғлингиз
шаҳзода Шоҳруҳ Мирзо бошқа шаҳзодалардин
кўра диёнатлироқ, ҳар бир ишни маслаҳат бирлан,
кенгашиб ҳал этадур. Балки Шоҳруҳ Мирзони
маълум муддатга валиаҳд сайлаб, синаб кўрмоқ
даркордур, – деди.

– Шоҳруҳ Мирзонинг жилови Гавҳаршодбегимнинг қўлинда, буни мендин кўра сиз яхшироқ
билурсиз, — улуғ Амир узоқларга тикилганича
ўйчан гапирди. – Агар мана шул шаҳзодалардин
бирортаси тожу тахт жиловини илкимдан олиб, неча
йиллардан бери куч, ақл, адолат ва тадбир ила изга
солинган буюк давлатни парча-парча қилишмасдин,
ҳокимият, мартаба ва бойлик учун бир-бирини
қирғинбарот этишмасдин бошқаришларига кўзим
етганида эрди, шул бугуноқ топширардим...
Мироншоҳ Мирзо ва унинг ўғилларини эса мендин
Ҳам кўра яхшироқ билурсиз, бибим...




Мироншоҳ Мирзонинг Халил Султондан бошқа
ўғиллари ҳам кўнгил тўладиган даражада эмасди.
Унинг Хоника бегим исмли мўғул хотинидан
туғилган катта ўғли Абу Бакр Мирзо кўнгилчан,
етти ўлчаб бир кесиш ўрнига етмиш марта
ўлчайдиган бўлса, иккинчи ўғли Умар Мирзо
маккор, ҳар нарсадан ва ҳар кимсадан (ҳатто отаси
Мироншоҳ Мирзодан ҳам) шубҳаланадиган, кўнгли
кир, фисқу фасоднинг уяси бўлган бир кимса эди.
Шаҳзоданинг тўртинчи ўғли Ийжал Мирзо эса
ҳали ёш, амакиси Шоҳруҳ Мирзо қўл остидаги
Бадахшон вилоятида ҳукмронлик қиларди.

Умаршайх Мирзонинг ўғиллари ҳам соҳибқироннинг дидига ўтирмади.

Ўғли вафотидан кейин форс мамлакати
ҳукмронлигини унинг катта ўғли Пир Муҳаммад
Мирзога инъом этиб, унга Шерозий тахаллусини
берди. Лекин шаҳзоданинг баъзи бир ғайритабиий
ҳаракатларидан кейин уни мансабидан азл қилди,
икки йил наридагина Пир Муҳаммад Мирзога
Шерозни қайтариб берди ва укалари Рустам
Мирзони Исфаҳонга, Искандар Мирзони эса
Ҳамадонга ҳоким этиб тайинлади.

Уларнинг барчаси учун ҳарб бойлик орттириш,
шон-шуҳрат эгаси бўлиш учун дастак эди, холос.

Соҳибқирон шуларни ўйласа, юраги эзиларди.
Юз эллик йил элу улус чингизий шаҳзодаларга
таланган, шаҳару қишлоқларидан файз кетиб,
нурай бошлаган Турон заминни ётлардан,
ёғийлардай, босқинчи-ю қароқчилардан тозалаб,
бир бутун давлат қилди. Улуғ Туркистон туғини,
байроғини, нақорасини тиклади. Туркий тилига
давлат мақомини берди. Бир-биридан гўзал
шаҳару қишлоқлар бунёд эттирди. Мактаблар,
мадрасалар, кутубхоналар очтирди. Дунёнинг энг
улуғ олимларини, санъат аҳлини, ҳунармандларини




атрофига тўплади. Бу улкан, улуғ, лекин машаққатли
ишларни энди ким давом эттиради, ким давом
эттира олади

Соҳибқирон валиаҳд Ҳақида ўйлаганида доимо
кўнглида ана шундай ҳадик туярди ва бир тўхтамга
келолмай иккиланарди.

Бибихоним Амир Темурнинг хаёлидан ўтаётган
кечинмаларни англаб турарди. Чиндан ҳам ҳозир
квалиаҳа).ликка икки шаҳзода, ёш жиҳатдан
Мироншоҳ Мирзодан ўн ёш кичик, Шоҳруҳ
Мирзодан эса бир ёш катта Пир Муҳаммад
Кобулий билан Мироншоҳ Мирзонинг Хонзода
бегимдан туғилган ўғли Халил Султон Мирзолар
муносиб эди.

Лекин кейинги воқеалар, айниқса, Халил
Султоннинг амир Сайфиддин ҳарамидаги чуҳраси
—– Шод Мулкка илакишиб қолиши ва шу билан
боғлиқ можаролар Амир Темурнинг кўнглини бу
набирасидан ҳам қолдирган эди.

Амир Темур шуларни ўйларкан, ҳалидан бери
илҳақлик билан жавоб кутиб ўтирган Бибихонимга
юзланди.

– Аларнинг феълларини кузатиб, мулоҳазалари
билан ўртоқлашиб, тутаётган тутумларини кўруб,
кўнглимдин столе улардин юз ўтирмаганмикини,
деган шубҳа ҳам ўтадур, бибим...

– Астағфируллоҳ денг, ҳазратим, яхши гапга-да,
ёмон гапга-да фаришталар комино демиш

Бибихоним Амир Темурнинг бирпасда
мунғайиб қолган чеҳрасига термилганича ҳаётдаги
ёлғиз қувончи, суянчи, ҳаёт-мамотига айланган
бу инсонга бирор кори ҳол бўлса, тақдири не
кечишини ўйлаб, бир сесканди.

–— Кўзимиз очиқлигинда тадбир қилайлук,
токи, ўлимимиз яқинларимиз учун қувончли ва




интиқлик билан кутилган кунга айланмасун, —
деёлди, холос.

Амир Темурнинг хаёлига бехос келган нарса
ана шу суҳбат ва ана шу сўзлар эди.

кДемак, Бибихонимнинг кўнгли бу фалокатни
сезган ёхуд туш кўрганэ амин бўлди Амир Темур
Бибихонимнинг кейинги вақтлардаги муносабатини таҳлил қиларкан. Йўқса, сафарга бу қадар
тиш-тирноғи билан қарши чиқмас ва свалиаҳди
тайинлаш борасинда бунчалик шошилинч рағбат
кўрсатмас эрди. кВоҳ, доно Бибим-а, инсон бул
қадар ҳам бағрикенг бўладиму{ Мен ғофил банда
бул кулиб турган кўзлар тубидаги ғҒалаённи, Ғамни
нечун кўрмадим, нечун илғамадим 7

Бибихоним чуқур ўйга толган Амир Темурнинг
хаёлидан нималар кечаётганини англаб турарди.
Чунки айни лаҳзаларда ўзи ҳам худди ана шундай
туйғулар билан олишмоқда эди...

...

Намозга кириб кетган Бибихонимнинг
узоқлаётганидан хавотирланган Сулув биканинг
сабри тугади, эшикни хиёл очиб, секин мўралади.
Бибихоним хонанинг бир бурчида, жойнамозга
мук тушганича, худди қотирилган ҳайкал каби
бир нуқтага тикилиб ўтирар, фақатгина тасбеҳ
ўгираётгаан ўнг қўлининг билинар-билинмас
ҳаракатидан тиловат қилаётганини уқиш мумкин
эди.

Феъли мўътадил, чеҳраси очиқ, қарашлари иссиқ
ва меҳрли Бибихоним энг қайғули дамларда ана
шундай ҳолатга тушарди. Юрагини кемираётган
ғам-аламни бошқалар кўрмаслиги учун ана шу
зайлда ёлғиз қолиб, кўнглини бўшатар, Оллоҳдан
мадад сўрарди.




Сулув бика соҳибқироннинг тоби қочганлигидан
бехабар бўлса-да, кўнгли ёмонлик аломатини
сезиб, сесканди ва зиппа орқасига қайтиб, кюмуш
бўлса чорлармено, деб ёрдамчи қизларга жавоб
берди. Ўзи емакхонанинг бир бурчига омонатгина
чўнқайиб, хаёлга толди ва илк бор кўнглидан, етти
ухлаб тушига кирмаган даҳшатли воқеалар содир
бўлиши мумкинлиги ҳақида мудҳиш ва қўрқинчли
ўйлар ўтди.

Бибихонимнинг оёқ товуши уни ҳушёр этди ва
шошиб ўрнидан турди.

— Ассалому алайкум, Бибим, яхши келдингизму1
– Сулув бика чаққонлик билан кечки тамадди учун
ҳозирланган таомлар устидаги ёпқични олиб, ўзи
чекинди, — марҳамат, Бибим, ҳар нарса муҳайё1

Бибихоним ноз-неъматлар билан безатилган
хонтахтанинг тўрига, ўз ўрнига ўтаркан, атрофга
аланглади.

– Маликалар кўринмайдур"1

– Улар анча муддат кутуб ўлтурдилар. Сўнг
кбемаҳал безовта этмайлуко, деб тарқалдилар.
Шаҳзода Улуғбек Мирзо бирлан келинчаклари Оғо
Бегим кБибим ҳазрати олиялари келганлари замон
чорланго, деб тайинладилар, – деди.

Бибихоним индамади. Чунки маликаларнинг
йўқлиги ҳам ҳозир яхши эди. Савол беришса
нима дейди; Гумонларини айтадимиё Ҳозирдан
кўнгилларига Ғулғула солиб нима қилади

Бибихоним хаёлини алғов-далғов этаётган
фикрлардан қутулиш учун шаҳзода Мирзо Улуғбек
билан келинчагини чақиришни сўради.

Улуғбек Мирзо оҳиста томоқ қирди.
Бибихонимнинг хаёли бўлиниб, шошиб қаради.
Улуғбек Мирзо Бибихоним билан кўришмоқ учун
энгашганича елкасини тутди.




– Омонмисиз, Улуғжон... — Бибихонимнинг
овози титраб чиқди, гапини давом эттиролмай
қаловланди.

—– Биз яхшимиз, бибим, ўзингиз қалайсиз2
Ҳазрати бобомизнинг соғлиқлари нечук

– Аввал ўлтуринг, қанотларим... — Бибихоним
Улуғбек Мирзонинг сўроғига жавоб қилмай, ҳар
доимги эркалаши билан илтифот этди.

Амир Темурнинг тоби қочганлиги ҳақида
маликалардан бошқа ҳеч кимга айтилмаган бўлсада, Бибихонимнинг бобоси ёнида узоқ қолиб
кетиши Улуғбек Мирзони хавотирга солган эди. У
бибисининг кайфияти кечагидан мутлақо фарқли
эканлигини бир қарашдаёқ сезди.

Бибихонимнингр юзлари сўлғин тортиб,
кўзларида аллақандай мунг, таҳлика ва хавотир
қалқиб турарди. Улар бибиларининг қаршисига
оҳистагина чўкишди.

Бибихоним Сулув бикага таом келтиришни
буюрди.

Улуғбек Мирзо билан Оғо Бегим Бибихонимнинг
гап бошлашини кутиб сукут сақлашмоқда эди.
Бибихоним эса хаёлида Ғужғон ўйнаётган бугунги
воқеалар таъсирида гапни қандай бошлашни
билмасди.

— Бибижон.. — Oro Бегимнинг қуралай
кўзларига ёш қалқиди, — сизнинг аҳволи
руҳиятингиздин ташвишимиз ортиб, кўнглумиз
ғамга тўлмоқдадур...

Бибихоним уларнинг тамадди қилиб олишлари
учун манзират этаётган бўлса-да, ўзи ҳеч нарсага
қўл урмади.

Оғо Бегимнинг ҳозирги гапи, ҳадик тўла чеҳраси
Бибихонимнинг паймонасини тўлдирди.

– Улуғжон, шаҳзодам... Менинг сиздан ўзга яқин
сирдошим йўқдур, буни яхши билурсиз. Шул боис,




гумонларимни сизга айтмасам бўлмас. Аввало,
Яратган бизни ноумид қилмасун...

Улуғбек Мирзо ҳушёр тортди. Бибисидан
илгарилари бундай сўзларни эшитмаган эди.
Кўнгли бирор нарсани сездимикин Агар... худо
кўрсатмасин, шундай ҳол юз берса, уларнинг ҳоли
не кечади; Падари бузруквори узоқ Хуросонда,
амакивачча шаҳзодалар орасида эса аҳиллиқдан
кўра, адоват, киннинг ўрни кўпроқ.

– Лек... Инсон зоти борки, ҳар куни ўлимни
уч бора ёдга олмоғи керак эркан. Чунки дунёдаги
ягона ҳақиқат бу — ўлимдур ва бул ҳақиқатни ҳеч
ким, ҳеч қачон ва ҳеч қандай далил, исбот бирлан
инкор этолмайдир. У ёшнинг-да, қарининг-да,
барчамизнинг бошимизда бор.

Бибихоним Улуғбекнинг жим қолганини кўриб,
унинг ҳали жуда ёшлигини, бундай мусибатга
тайёр эмаслигини сезди. Улуғбек Мирзонинг озғин,
рангпар юзлари оқариб, Оғо Бегимга маъноли
қараганича кўзларини пирпиратди.

— Улуғжон... Сиз эркаксиз... Шул боис, сизга
очиғини сСсўйламоғим даркор) — Бибихоним
қаршисида ўн бир ёшли ўспирин эмас, балки
балоғат ёшидаги навқирон йигит тургандай жиддий
ва салмоқли қилиб гапирди. – Чунки тақдир зарбаси
бошга дабдурустдан тушса, ундан сақланмоқ иложи
мушкул кечур. Инсон ҳар нарсага шай турса, ҳар
нарсани ақл-идрок ва сабр тарозусида ўлчаб ҳал
этса, тоғни кемирмоққа, сувни симирмоққа имкон
топур...

Бибихонимнинг сўзларидаги аччиқ ҳақиқатни
англай бошлаган Улуғбек Мирзо ва Оғо Бегимлар
бошларига тушажак мусибатни айни лаҳзаларда
идрок этмоқда эдилар.

– Сиз шаҳзодасиз, — гапида давом этди
Бибихоним, — шаҳзодалар учун ўз ғамлари,




ўз қайғулари йўқдур1 Улар элнинг, юртнинг
эгаларидурлар. Шул боис, Ватаннинг, юртнинг
ғам-ташвиши, бахт-иқболи уларникидур, яъни
сизникидур. Буни унутманг, шаҳзодам

Бибихоним гапирган сари руҳи кўтарила бошлади, эрталабдан бери юрагини кемириб адо
қилмоқчи бўлаётган васваса шамдай эриганича
унинг ўрнини томирларига қувват берувчи
ғайритабиий бир куч эгаллади. Букчайиб
турган елкалари тикланиб, бўғиқ, хаста овози
тиниқлашди.

Улуғбек Мирзога Бибихонимнинг айрича
ишончи қаттиқ таъсир қилди. Лекин дабдурустдан
айтилган бу гаплар уни гангитиб қўйган, ишонгиси
келмай, каловланмоқда эди.

– Ҳазрат бобомиз саломат эрдилар-ку1 Ҳеч
бир умид йўқму:

— Ноумид шайтондур, Улуғжон; Оллоҳдин
умидимиз бор... Лек, сўйлаганим киби, айни
дамларда ҳушёр турмоғимиз шарт...

Улуғбек Мирзо бибисининг нима демоқчи
эканлигига фаҳми етди. Оғо Бегимга ўгириларкан,
афсус билан бош чайқади.

Уларнинг ўртасида бўлиб ўтаётган суҳбатни
таҳлил қилаётган Оғо Бегимнинг аҳволи ҳам
Улуғбекникидан кам эмасди. У дам Бибихонимга,
дам Улуғбек Мирзога қараганича йиғламоқдан
бери ўтирарди.

кБечора, Улуғ бобоси; Уч-тўрт ойгина илгари
неларни орзу этмаган эдир.

Ўшанда Оғо Бегим Конигилдаги тўйга ҳеч
нарсадан хабарсиз, бувиси Хонзода бегимга ҳамроҳ
бўлиб келган эди.

Оғо Бегим шуларни ўйларкан, беихтиёр бувиси
Хонзода бегим билан Улуғ бобоси ўрталарида бўлиб
ўтган суҳбат ёдига тушди. Ўшанда Улуғ бобоси:




– Попшокелиним, менингқароримни маликамиз
Оғо Бегимга етказдингизму — деди.

– Улуғ Амирим, қарорингиз борасинда ҳануз ҳеч
нарса сўзлай билмадим. Чунки Улуғбек Мирзонинг
бул никоҳга ризо эрмаслигини менга етказмишлар.
Шул боис, куёв бўлмиш шаҳзода бир тўхтамға
келгунларига қадар, сўзламасликни лойиқ топдим.

– Чакки қилибсиз, — деди шунда бобоси. —
Менинг қарорим Мирзо Улуғбекнинг қароридур,
хонзодам. Чунки бизни-да тангрим боғлаб қўйган
эрмас. Кўзумизнинг очиқлигида Оллоҳ раҳматига
олган фарзанди қобилимиз — Муҳаммад Султон
Мирзонинг омонатини эгасига топшуриб, руҳини
шод этмакни ихтиёр этдим. Улуғ Мирзо сизга-да,
Муҳаммад Султон Мирзога-да муносиб куёв бўлур.
Ризолик-норизоликка келсак, улар ёшдурлар, ҳеч
бир ўспирин ёки қиз биринчи сўроқдаёқ майл
билдирмаслар.

Бугаплардан суюниб кетганлиги бувиси Хонзода
бегимнинг чеҳрасидан кўриниб турарди.

— Ғамхўрлигингиздин миннатдормен, улуғ
Амирим7 Унда сизни набира келин бирлан
қутламоққа изн беринг1 — деди кўзлари ёшланиб.

– Сизни-да муборакбод этурмен, хонзодам, —
деди овозидан мамнунлиги сезилиб турган Улуғ
бобоси.

– Ташаккур, соҳибқироним: Оллоҳим уларга-да
сизнинг йўлингизни берсун

Улуғбек Мирзони фақат тўйу маъракаларда
кўрган, лекин бирор маротаба ҳам суҳбатдош
бўлмаган Ўги Бегимга бувисининг к(Шаҳзода норози
эрмиш деган гапи оғир ботса-да, Улуғ бобосининг
қарорига эътироз билдириш учун ўзида журъат
тополмади. Фақат шаҳзода билан ўрталарида ҳеч
қандай муносабат бўлмасдан туриб, бунинг устига,




Оғо Бегимнинг фикрини билмай, Улуғбек Мирзо
нега бундай хулосага келганидан ҳайратланди.

Бу кнорозиликонинг сири эса тўйдан кейин
очилди. Соҳибқироннинг чопаридан тўй хабарини
эшитган Гавҳаршод бегим Амир Темур олдида
мавқеи анча юксак Хонзода бегим ўғли Улуғбек
Мирзони ўз таъсирига олиб қўйишидан чўчиб,
маросимни бир йил кечиктиришни сўраган ва бунга
сабаб қилиб ўғлининг хкнорозилигини) айтган эди.

Бобоси билан суҳбатда Улуғбек Мирзо
кнорозизлигини айтиб, онаси билан бобоси
ўртасига нифоқ солишни истамади. Фақат кОғо
Бегим майл билдирса, розимени, деди.

Сулув биканинг овози Ўги Бегимнинг хаёлини
бўлди:

– Ҳазрати олиялари, рухсат этсангиз, шайх
Нуриддинбек кирмакка изн сўраб турурлар

Кўнгли бир қалқиб тушган Бибихоним Улуғбек
Мирзога ялт этиб қаради.

– Сўзларим қулоғингизда турсун, Улуғжон, —
деди Бибихоним таъкид билан хайрлашиш чоғи ва
иккисини қучди, — бобонгизга муносиб бўлуни

– Иншаоллоҳ, бибим, сизга-да муносиб бўлмоққа
сўз берурмен

– Илоҳи, омин...

Шайх Нуриддиннинг авзойи бир алшпозда,
кўз қарашидан талвасага тушиб қолган одамга
ўхшарди. У ёқдан-бу ёққа бетоқатлик билан бориб
келарди. Ёмон хабарни сезиб, кўнглига совуқ
ўрлаган Бибихоним:

– Тинчликму, амир 1 – деди овози титраб.

Шайх Нуриддин Бибихонимнинг овозидан чўчиб
тушгандай, илкис ўгирилди. Қуруқшаб қолган
лабларини ялаганича:

– Улуғ Амиримизнинг... аҳволи руҳиятлари анча
ташвишли... — деди ерга қараб.




– Астағфируллоҳ) — Шайх Нуриддин КУлуғ
Амиримизэ дейиши биланоқ вужуди сесканиб,
қўрқиб кетган Бибихоним унинг кейинги сўзларини
эшитиб ёқасига туфлади. — Яхши ният қилинг,
амир: Яхши гапга ҳам, ёмон гапга ҳам фаришталар
коминэ дейишади

– Сиз оқила аёлсиз, ҳазрати олиялари; — Шайх
Нуриддин кўнглидан кечаётган гапларини қай
тарзда англатмоққа қийналиб каловланди. — Ёмон
ниятим бўлса, ўзимга урсун{ Бироқ вазиятни ҳисобга
олиб, валиаҳд масаласини ҳал этмоқ керакму, деб
тахмин қилаётирмен. Худо кўрсатмасун, бир кори
ҳол рўй берса, бир ғамимиз минг бўлур...

— Элдин бурун хулоса чиқарманг, амир Оллоҳ
билгучидур...

Бибихонимнинг овози бу гал паст чиқди. Сулув
бикани чақириб, камзулини келтиришини сўради.

– Мени афв этинг, ҳазрати олиялари

– Англадим, амир1

Бибихоним свазият ўзимга ҳам аён дегандай
кесиб гапирди.

Улар Амир Темур ҳузурига кирганларида, оқсоч
қиз исириқ ва сандал дарахтидан тайёрланган
тутатқини ўрик чўғи яллиғланаётган манқалга
сепмоқда, чирсиллаб, оқиш-кўкиш тусда атрофга
таралаётган тутундан хона хуш ҳидга тўлган эди.

Бибихонимни кўрган Туман ОҒо ва Тўкал
хонимларнинг кўзларига ёш қалққанича йиғламоқдан бери бўлиб пешвоз чиқишди.

– Узингизни тутинг, маликам) — Бибихоним
жиянилиги учун Туман Оғога танбеҳли оҳангда
гапирган бўлсада, бу сўз Тўкал хонимга ҳам
тегишлилигини билдириш учун овозини баландлатди. — Ҳолатингиз ҳазрати олийларининг умидини сўндирур:




– Оллоҳим... ўзинг мадад бер — деди Ғуссали
шивирлаганича Тўкал хоним ва соҳибқироннинг
оёқ учи томон ўтди.

– Омонмисиз, улуғ Амирим

Бибихонимнинг овозидаги оҳанг кўзини юмган
кўйи тез-тез нафас олаётган соҳибқиронга айрича
таъсир қилди. Икки ёнига узатилган мадорсиз
қўлларига жон эниб, сарғая бошлаган ёноқларига
гуп этиб қон урилди ва лабларига илиқ ифода
ёйилди.

– Келдингизму, бибим... — Амир Темур чўка
бошлаган қовоқларини базўр очди. Бибихонимга
бошдан-оёқ тикилди. — Дийдор қиёматга қолдиму
деб қўрқиб эдим... {

— Астағфируллоҳ Ноумид шайтондур,
ҳазратим

Бибихоним гапираркан, кўксини аччиқ бир
нарса куйдириб ўтганини ҳис қилди. Бўғзига
тиқилган йиғидан вужуди титраб, юраги гурс-гурс
ура бошлади. Соҳибқироннинг ёнига чўкканича
қўлларини юзига босди. Амир Темурнинг қўллари
ҳалиям ваража таъсирида, қайноқ эди.

– Умидсизлик этманг, улуғ Амирим

Бибихоним гапираркан, жим қолган соҳибқироннинг сиймосини хаёлига муҳрламоқчидай,
юзларига қаттиқ тикилди. Қулоқлари остида
жаранглаётган мана шу оҳангни, ажал билан
олишаётганини сездирмаслик учун мулойимлик
билан термилаётган меҳрибон, қадрдон ва умр
бўйи топинган мана шу кўзларни энди ҳеч қачон
кўрмаслигини, минг доду фарёд, таваллолар қилса-да кўролмаслигини юрак-юрақдан ҳис этди.
Ҳозир... балки бир лаҳзадан сўнг, тўшакка узанган
мана шу жусса ичидаги илоҳий бир қудрат ҳавога
совурилади. Совурилади-ю...




– Бибим... амирларни чорланг, – соҳибқироннинг
овози боягидан кўра тетикроқ, жарангдорроқ
чиқди, – барчаси келсун...

Соҳибқирон атрофга кўз ташларкан, назари
хонанинг бир бурчида қотиб турган Шайх
Нуриддинга тушиб, кберироқ кел) ишорасини
қилди. Фавқулодда юз берган бу воқеалардан
гарангсиб, дарду дунёси қоронғи бўлган ва чуқур
ўйга толган Шайх Нуриддин бу имони илғамади.

– кПодшоҳ назаридан қолган кун болаларингнинг
ҳам назаридан қоласенз, деган гапинг эсингдаму,
амирй — деди соҳибқирон Шайх Нуриддинга
баландроқ овозда ва лабларини кулгуга чоғлади.

– Шундай, улуғ Амирим:

Хаёли бўлинган Шайх Нуриддин соҳибқироннинг
нима деяётганини унчалик англамаган бўлса-да,
шоша-пиша тасдиқ ишораси билан бош ирғади.

– Улуғ подшоҳнинг... – Амир Темур кўрсатгич
бармоғини тепага нуқиди, — назаридан қолғанимни
сездингму дейман, ишорамни англамаётирсен...

– Астағфируллоҳ: Улуғ Амирим, астағфируллоҳ
Ғам кўзимни кўр, ақлимни афдол этмиш, — Шайх
Нуриддиннинг томоғи бўғилиб, кўзларига ёш
қалқиди.

— Ҳазрати олийлари, – ўртадаги ноқулай
вазиятдан хижолат чека бошлаган Шайх
Нуриддинни Мавлоно Табризийнинг овози
қутқазди. – Дору ичмоқ фурсати етди.

– Букрини гўр тузатгани киби қазонинг доруси
туфроқдур, Мавлоно: — деди Амир Темур ва
табибнинг дори узатган қўлларини нари итарди.

Соҳибқирон ўлимни кўп кўрган, қилич ва найза
зарбидан нафас олишга ҳам улгурмай ҳавога
учадиган жоннинг сҳиқэ этган кескир ва бўғиқ
товушдан иборат овозини кўп бора эшитган, бироқ
бу ҳақда ҳозиргидай чуқурроқ ўйлаб кўрмаган,




фақат шундай лаҳзалар етганда Яратганга
омонатини осонгина топширишидан умидвор эди.

Аслида ўлим Оллоҳнинг иродаси ва табиат
қонунидан бошқа ҳеч нарса эмас. Лекин
соҳибқирон бўғзидан осонгина чиқиб кетадиган
бу жоннинг бошқа ўлимлардан бутунлай фарқ
қилишини амир ва бекларининг нигоҳида илкис
акс этган таҳликаларда бор даҳшати билан кўз
ўнгига келтира олган эди.

Лекин энди фурсат ўтган, англаб етилган хатони
ўнглаш учун на вақт, на имкон бор эди.

Мавлоно Табризий Хожа Юсуф билан уч-тўрт
киши келганини, киришга изн бериш керакмийўқлигини сўраганида, Амир Темурнинг дардчил
чеҳрасида кулгуга ҳам, кинояга ҳам ўхшамайдиган
бир ифода пайдо бўлди.

— Изнни энди сиз берурсиз, мавлоно1 Икки
дунё орасинда воситачимиз ҳозир сизсиз1 Аҳволи
руҳиятимиз бир сизга-ю, бир худоға аён...

Табризийнинг қизғиш юзлари баттар қизарди.
Қовоқлари бўртиб чиққан қув кўзларини ерга
тикканича жавобсиз, оҳиста йўталди.

Табризийнинг кўз олиб қочишида жон бор эди.
У кеча тунга қадар ҳам Амир Темурнинг тузалиб
кетишига ишонган ва бор тажрибаси, илмини ишга
солиб касаллик билан курашаётган эди.

Саҳарга бориб, соҳибқироннинг аҳволи кескин
ўзгарди. Оёқларининг учи, қўлларининг бўғинлари,
кўзларининг ости кўпчиб, билинар-билинмас
шишинқирай бошлаган эди.

Улуғ Амирнинг кўнглини тинчлантириш учун
Табризий бу белгиларни қон босимининг ошиши
натижасида юзага келадиган ҳол деб тушунтириб,
пешоб ҳайдовчи дорилар ичирган бўлса-да, ўзининг
ичи зил кетди. Балки янглишаётирман деган умидда




кечқурун дам олиш учун кетган катта табиб Аҳмад
Бухорийни тезда чорлатди.

Бир ҳафтадан бери туну кун улуғ Амирнинг
бошида ўтирган Аҳмад Бухорий уйқу тортаётган
кўзларини совуқ сувда чала-чулпа чайганича
ҳаллослаб етиб келди. Соҳибқироннинг қошида
ҳомуза тортмаслик учун ичкарига киришдан
олдин ОҒЗини карракдай очиб, кетма-кет эснади.
Табризийнинг кўз қарашлариданоқ Амир
Темурнинг аҳволи оғирлигини фаҳмлади. Томир
уришини эшитиб кўргач, ўзлари тушунадиган
алпозда чўзиб, чуқур нафас олди.

Шундан кейин Табризийнинг ичига Ғғулғула
тушди. Бирор кори ҳол рўй берса, шаҳзодалар
қаҳрига учрамаслик учун сарой табибларининг
барчасини қайта йиғиб, навбатма-навбат фикр олди.
Абдуғаффор Термизийдан бўлак, барчаларининг
фикри бир ердан чиқди. Соҳибқирон дардга енгила
бошлаган эди.

Абдуғаффор Термизий эса яна бир карра зулук
солиш таклифини берди.

Лекин Табризий барча масъулият ўзининг
бўйнидалигини эслатиб, бундай қилолмаслигини,
қайта зулук солиш соҳибқироннинг қонини кескин
камайтиришини, бунингоқибатида, дармонсизланиб
қолган беморнинг ўлими тезлашишини, қавчинлар
хабаридан сўнг зудлик билан йўлга тушиши
кутилаётган шаҳзодаларнинг бирортаси ҳам
бобосининг кўзи очиқлигида етиб келолмаслигини
айтди. Шу пайтгача ҳамманинг эътиборида бўлган,
ҳамма унга қўл етмас ҳилқат каби қараган, ўликни
Ҳам қайта тирилтирувчи деган ишонч билан ҳаётини
топширган кўйи ҳар бир ҳаракатини умид билан
кузатаётган Амир Темурнинг кўзларига шунинг
учун ҳам қарай олмаётган эди ва ҳамма нарсага
худди ўзи айбдордек, ҳар бир юмушга ўзи югурар,




бирортаси яхши гап айтиб қолар, деган илинжда,
Ҳамманинг оғзига тикиларди.

Унинг ночор аҳволини бугун Амир Темур ҳам
илғаган, лекин сезмаганликка олганди. Сезганини
билдирган тақдирда ҳам энди фойдаси йўқ эди.

кТалвасадан не фойда... — ўйларди, иситма
ва оғриқдан қақшаётган чарчоқ вужуди ором
истаётаан соҳибқирон кўз олдидан лип-лип
ўтаётган чеҳраларнинг бир-бирига қилаётган
талвасали ишорасига, қулоғига гоҳ яқин, гоҳ
узоқ эшитилаётган узуқ-юлуқ овозларига бефарқ
тикилганича. — Йўқни йўндириб бўлмагани каби,
имкондан ортиғини талаб этиш бефойда. Қисмат
йўли сўнгига етгач... Лекин ҳечдин кўра кеч яхши.
Ҳеч бўлмаса амиру беклари билмоғи керак...

Шу боис, Бибихоним улуғ Амирнинг чорлови
билан шаҳзодаларни, амиру бекларни ҳузурига
чақиртирган эди.

– Кирсинлар, – деди соҳибқирон табибни ортиқ
илҳақ қилмай, – барчасини чорланг

Ҳамманинг олдига тушиб олган Хожа Юсуфнинг
ранги бир алпозда эди. У узун бўйнини елкалари
орасига қисганича тўшак томон ҳадиксираб қадам
босарди. Жангарилигига, қайси жангда қанча одам
ўлдирганини айтиб, мақтаниб юришига қарамай,
Хожа Юсуф майитдан ўлгудай қўрқарди. Ҳозир ҳам
Табризийдан соҳибқироннинг аҳволи оғирлигини,
умид қолмаганини эшитгач, вужудига титроқ
кирган, худди бўйнига арқон солиб судраётган
каби базўр қадам ташларди.

Унинг бу феълини яхши билган соҳибқирон
табибнинг нимадир деганини дарров англади.
Аҳволи бир алпозда бўлса ҳам сездирмаслик учун
жилмайди.

— Ҳали ўлганим йўқ, Хожа, қўрқмай келабер1




Хожа Юсуф ўзини тутолмади, ҳўнграганича
соҳибқироннинг оёқларига йиқилди.

Фавқулодда юз берган бу ҳолатдан тўшак
атрофига тизилишиб ўтирган вазиру амирлар
ҳангу манг бўлиб қолишди. Бугунми, эртами
шундай воқеа рўй беришини билиб, сергак турган
бўлишса-да, гўё бундай хаёл етти ухлаб тушларига
кирмаган каби ажабланишиб, Хожа Юсуфга худди
ёмон ният қилган кишига қарашгандай таъна
аралаш тикилишди.

Бибихоним ноқулай аҳволда қолган Хожа
Юсуфга сув беришларини сўради.

Дам қисмаси борлиги учун нафаси хириллаб
чиқаётан Хожа Юсуф сувдан ҳўплаб, кўз
ёшларини енги билан артди-да, эмаклаб бориб
соҳибқироннинг ёнига чўқди.

– Мени афв этинг, улуғ Амирим, ўзимни бошқара
билмадим...

– Лекин яхши йиғлар экансан, Хожа, — деди
Амир Темур ўйчан кўзларини амирнинг қон қочиб,
ҳалиям титраётган кўкиш лабларига тикканича, —
гўянданиям кераги йўқ эркан

кЎлаётган чоғидаям кўнглига гап сиғаётганиниз,
деди хаёлан Ғудраниб, валиаҳдликка Пир Муҳаммад
Мирзо номзодини ҳавола этган соҳибқироннинг
қароридан дарду дунёси қоронғи бўлиб ўтирган
бек Пир Али Тоз. У соҳибқироннинг гапини
эшитгач, Пир Муҳаммад Мирзо ҳузуридан аразлаб
кетганидан пушаймонлик туймоқда эди. Пир
Муҳаммад Мирзо қўшинида амирлик даражасига
кўтарилган бўлса-да, ўтган йили умумий қўшин
қўмондони қилиб тайинланган Халил Султон
Мирзонинг ваъдасига учиб, бу ёққа бек бўлиб
ўтиб қолганди. Шунинг учун фалакнинг бу каби
эврилишидан ҳозир гарангсиб, сувга тушган нон
каби бўшашиб ўтирарди.




Соҳибқироннинг қадрдон овози Хожа Юсуфнинг
вужудини эзиб турган қўрқувни тарқатди. Меҳри
товланиб, жонини фидо қилмоқчи эканлигини
исботламоқчидай, бошини кундага қўяётган каби
эгди.

– Жоним сизга садқа, улуғ Амирим

кТулки, — дея ижирғанди Хожа Юсуфнинг
ҳаракатларини кузатаётан Пир Али Тоз, –
жонингни эртага Пир Муҳаммад Мирзога ҳам
садқа қиласени.

У Амир Темур атрофидаги тўрт амирни жинидан
баттар ёмон кўрарди. Булар Шайх Нуриддин, Шоҳ
Малик, Бурундуқ Барлос ва мана шу Хожа Юсуф
эди.

– Жонинг ўзингга сийлов, – деди соҳибқироннинг овози товланиб, сўнг бўғзига қадалган
мунгни кеткизиш учун ютиниб, кўзларини юмди,
– ҳаммангиздан розиман, фақат...

Соҳибқирон нимагадир ишорат қилмоқчидай
ёнига узанган ўнг қўлини кўтармоққа чоғланди.
Бармоқлари қимирламаётганини сезиб, шошиб
Табризийга ўтирилди. Кўзлари табибнинг нигоҳи
билан тўқнашиш учун таъқиб этса-да, мавлононинг
зийрак назари тутқич бермади.

Хаёллари остин-устун бўлиб кетган Пир
Али Тоз эса ҳамон соҳибқироннинг жон таслим
қилаётганига ишонгиси келмасди. кСинаётир, —
дерди Амир Темурнинг ҳаракатларини таҳлил
қиларкан. – Ким киму, дунёни титратган ҳукмдор
бу қадар сокин ўлиши мумкун эрмас. Ҳаммаси
ўйин, чунки олдин ҳам неча маротаба сўладиўладиз қилишган. Бу сафар эса Пир Муҳаммад
Мирзо номзодини ўтказиш учун топишган бул
томошани. Чунки овозидан, юзидан ҳеч ўладиган

чўти йўқр.



У кўз олдида жон берган отасини эслади, отаси
умрининг сўнгги дақиқаларида худди ақлдан озган
шер каби талвасага тушган, қўлига илинган нарсани
болаларига отганича эгнидаги уст-бошларини
йиртиб, пора-пора қилганди.

Соҳибқироннинг нимагадир интилганини кўрган
Бибихоним юраги ҳаприқиб, учиб бошига келди.

– Ҳазратим...

Бибихонимнинг титроқ овози Амир Темурни
ҳушёр этди. Кўзларини очиб атрофига бирма-бир
назар соларкан:

– Бибим... Қуръони каримни келтиришсин... –
деди секингина ва қўшиб қўйди: — Улуғбек Мирзо
бирлан Иброҳим Султон Мирзоларнида чорланг...

жаз

Шаҳзодалар Мирзо Улуғбек ва Иброҳим
Султонлар кириб келишганида соҳибқирон
кўзларини юмиб ётарди. Уларнинг шовурини
эшитгач, илҳақ нигоҳларини эшик томон шошиб
тикди. Ёш йигитчалар олдида чўзилиб, гум-гурс
ётганидан хижолат чекиб, ипак тўшакларга узанган
оёқларини секин йиғди.

Бибихонимнинг авзойидан кўнгилларига
ғулғула тушган шаҳзодаларнинг чеҳраларидан
ташвишланаётганлари кўриниб турарди.
Соҳибқиронга кўзи тушиб, кўнгли бузилган Улуғбек
Мирзо тез-тез юриб келиб, унинг пешонасидан,
қўлларидан ўпди. Совуқ ёноқларидан бобоси
сесканмаслиги учун юзини хиёл теккизди.

Иброҳим Султон эса яқинлашишга қўрққандай,
тайсалланиб орқада қолди. Бибисининг ишорасидан
кейингина яқинроқ бориб, юзини тутди. Хаёлида
лабларини яқинлаштираётган маҳал бобосининг
жони узилиб қоладигандай, ваҳима ичида кўришди.




Лекин бобосининг юзларига қарамади. Нигоҳини
ерга тикканича дарров орқасига чекинди.

Уларнинг авзойиданоқ ҳаракатларини кузата
бошлаган Амир Темур ёшлари ва кўринишлари бир
хил бўлган, лекин иккаласи икки дунё каби фарқли
шаҳзодаларни биринчи маротаба солиштирмоқда
эди.

Иброҳим Султон Улуғбек Мирзога нисбатан сал
бўйчан. Лекин қарашларидан ҳали болалик нуқси
кетмаган, қаттиққўл, талабчан аткалар тарбиясига
берилганига қарамай, ҳаракатларидаги нуқсонлар
кўзга ташланиб турарди. Гапирмаса ҳам бўшанг,
кўнгилчанлигини пайқаш қийин эмасди.

Улуғбек Мирзо камгап, лекин жиддий, ўзини
тутиши, гапириши рисоладагидай эди. Мударрис
Абдулмаликнинг сўзлаш оҳанги, кулганда овоз
чиқармай жилмайиши юққан эди.

Амир Темур ҳар сафар фарзандларига,
набираларига қараганида уларнинг аксида ўзини
кўргиси келар, лекин шунча авлодидан бирортаси
ўзига ўхшамаганлигига ҳайрон қоларди.

Кўриниши, феъли-атвори, ҳатто овози ва
гапириш оҳангигача бир томчи сувдай ота-онасига
ўхшаб кетадиган одамларни кўрганда ҳаваси
келарди.

Шаҳзодалар сўрашиб бўлишгач, бошқаларга
жой бўшатиш учун орқага чекинишди.

– Оға, бобомиз ҳазратлари ўлиб қолсалар, нима
қилурмизё — деди шивирлаб Иброҳим Султон
Улуғбек Мирзога, йиғламоқдан бери бўлиб.

Буҳақда ўйлаб кўрмаган ва хаёли бошқа нарсалар
билан банд бўлган Улуғбек Мирзо дабдурустдан
бир нарса деёлмади.

– Оллоҳ қўрисин... — Улуғбек Мирзо «yano
қолгудек бўлса демоқчи эди, бироқ бу сўзни тилига




олгиси келмади, дудмал қилиб: – Самарқандга
қайтурмиз... – деди у ҳам шивирлаб.

Нима қилиш кераклиги мавҳум бўлса-да,
қайтишларининг аниқлиги Иброҳим Султоннинг
чиройини очди. Бобоси ҳақидаги совуқ ва
қўрқинчли ўйдан кўра, Самарқандга қайтиб, иссиқ
манқаллар атрофида тобланганича мазза қилиб
ўтиришни ўйлаш мароқлироқ эди. Тезроқ қайтгиси
келди, лекин бу кетиш фақат бобосининг ўлими
билан боғлиқлиги ҳақида ўйлаб ўтирмади.

ра

Пир Али Тознинг ҳалиям ичи ёнмоқда эди.
Аламини кимдан олишни билмай, ўзининг авраастарини ағдариб сўккан бўлса-да, барибир
ҳовуридан тушмаган, қарама-қарши ўйлардан
арининг уяси каби шишиб, ғувиллаётган бошини
деворга уриб ёриб ташлагиси келарди.

Ёши қирқдан ошган бўлсаям ақли
кирмаганлигидан, қўнимсизлигидан ҳовлиқма
ва ўпкалиги қолмаганидан дарду дунёси қоронғи
бўлиб борарди.

Бу ёшда ундан бошқа ҳамманинг хотини, болачақаси, уй-жойи, боғ-роғи, мол-ҳоли, қўтон-қўтон
қўйи, туя-ю йилқиси бор. Битта уники йўқ. Топгантутгани қандай келган бўлса, шундай кетади. Худди
қарғиш теккан одамга ўхшайди. Бўлмаса қиморни
бир у эмас, бошқалар ҳам ўйнайди. Улар бирида
ютқазса, иккисида ютишади. Уники эса тескариси,
қиморнинг пири бўлсаям, бир марта ютса, икки
марта ютқазади. Онаси икки боласини етаклаб
кетиб қолган келинидан шубҳаланиб, бормаган
фолбини, ўқитмаган мулласи қолмади. На илми
амал, на дуои фотиҳа кор қилди. Қайтага, шаҳзода
Халил Султоннинг гапига кириб амирликдан ҳам




айрилди. Келганига бир йилдан ошсаям ҳали
беклигича юрибди. Пир Муҳаммад Мирзо тахтга
чиқиб қолса, шўрига шўрва тўкилади. Шаҳзода
кўнглига олмагандай кўринса-да, хаёлининг бир
чеккасига тугиб қўяди. Пайт пойлаб, ҳақини беради.
Халил Султон ктахт меникиз деб керилса, ишониб
ўтирибди. Вой, пишмаган хомкалла Мақтанчоқлик
уларга қўндоқда текканлигини отаси Мироншоҳ
Мирзонинг қилмишларидан билса бўларди-ку1
У аҳмоқ ҳам неча йилдан бери ўзини ҳукмдор
санайди. Тахтдан азл бўлгач, уни ўчди. Лекин
улуғ Амир ҳаммасини боплади. Ҳаммасига бирмабир ксен валиаҳдсано деб қўйнини пуч ёнғоққа
тўлдириб қўйиб, оёғи бир этикка тиқилганида,
мана, кўнгли тилаганини ворис қилди. ХЎзликўзлик топишар, ётга бало ёпишарз, дегандай Пир
Муҳаммад Мирзо билан Халил Султон ҳеч нарса
бўлмагандай топишишди. Лекин у қайси юзи билан
энди Пир Муҳаммад Мирзога кўринади; Халил
Султон авради, қўйнимни пуч ёнғоққа тўлдирди,
дейдими; Ишониб бўпти. Олдин ишонсаям энди
ишонмайди.

Вой, гумроҳ банда-я 1 Одам бир марта адашади,
икки марта адашади, борингки, беш марта
адашсин. Лекин бир умр хато қилиши мумкинми
Шу мулоҳазасини Ҳамза Сулдузга айтган эди,
кДемак, сиз ақлингизни ишлатмайсиз, бек.
Қилмоқчи бўлган нарсангизни хаёлингизда обдон
пишитмайсиз. Ҳар бир жумбоқнинг етти йўли бор,
бекорга кЕтти ўлчаб бир кесз, дейишмаган. Ана
шу етти йўлни топиш керак ва энг самаралисини
қўллаш лозим. Мен олдин режа тузамен, фойда
ва зарарини тарозуга соламен. Ана ундан кейин
иш бошлайменти, деди. Буни гапириш осон. Чунки
у минг ўйламасин, қасд қилган нарсасининг
натижасини ҳеч қачон олдиндан кўролмайди.




Бўлари бўлиб, бўёғи тўкилгандан кейин ҳамма
нарса оппо-осон, худди хамирдан қил суғургандай
туюлади.

Ҳозир ҳам Пир Муҳаммад Мирзодан кечирим
сўраб, қайтиб боргани яхшими ёки сабр қилиб кутиб
туриши керакми, билаётгани йўқ. Мана шу иккита
фикрдан бошқа зиғирча ўй келгани йўқ калласига.
Яна Ҳамза Сулдуздан сўрайдимиё Ўшандаям юрак
ютиб, гапирганига қанча вақт пушаймон бўлиб
юрган эди. Тўғриси, сархушлиги учун айтиб қўйди.
Бўлмаса бировга айтадиган гап эмас бу. Эшитган
қулоққа ёмон. Билган-билмаган кшу калланг билан
амир бўлиб юрибсанмир, дейди.

Пир Али Тоз шуларни ўйларкан, Ҳамза
Сулдуз ўшанда унга билдирмагани билан ичида,
кЯхшиямки, каллангнинг ишламаганига калланг
ишлабдиз, деб кулганини хаёлига келтирмади.

Ўшанда Ҳамза Сулдуз бир кўнгли кхафа бўлманг,
сиз каби ҳовлиқма тентакларнинг ҳам ўз юмушлари
бор, бек, деб писанда қилмоқчи бўлган. Чунки Пир
Али Тознинг юмуши ктозалаш) эканлигини амир
яхши биларди. Унга одамнинг аҳамияти йўқ. Пул
тўлашса бўлди, тўғаноқ бўлаётган одамни худди
тош каби бирпасда олиб ташлайди. Мироншоҳ
Мирзонинг қанча кушандасини йўқотиб берди.
Шунинг учун Пир Али Тозга ўхшаганлар билан
эҳтиёт бўлиб муомала қилиш керак, ссеники
маъқул), деб узоқ юриш лозим. Чунки ксаллаз
деса ккаллаз оладиган бу хил беўй одамларнинг
ўзига хос нафсониятидан ҳар бало келади.

Биров билан дардлашмаса, ёрилиб кетишини
ўйлаган Пир Али Тоз даст ўрнидан турди.
Чакмонини елкасига ташлаб, ташқарига чиқди.

Намозшом туша бошлаган, Дўнгсаройнинг
этагидан бошланган чодирлар атрофида айланиб
юрган қоровул навкарларнинг исиниши учун




ёқилган гулханлар лопиллар, ҳар кунги гавжумлик,
ғала-ғовурдан асар йўқ, ҳаммаёқ сув қуйгандек
жимжит эди. Оппоқ қор ичида дўппайиб турган
чодир ва ўтовларнинг гумбазлари ўртасидаги
туйнуклардан кўтарилаётган тутун аралаш ҳовурни
ҳар-ҳар замонда шакар савалаётган изғирин еллар
қанотидагоҳ ўнгга, гоҳчапга совураётганга ўхшарди.
Сайҳонлик бўйлаб узанган минглаб чодирлар ҳозир
Пир Али Тознинг кўзига маъносини йўқотган
мавҳум дўнгликлар каби кўринди.

Табиат ва ўлим олдида инсоннинг чумолидан
фарқ қилмаслигини ҳис этаркан, кўз олдига
етти иқлимни титратган, не-не қиличу найзалар
тиғига чап берган соҳибқиронинг бугун ерпарчин
бўлганича атрофидагиларга мўлтираб ётган чеҳраси
келиб, юраги увишди.

Шу пайтгача ҳеч қачон ўзининг ўлими. ҳақида
ўйлаб кўрмаган, аниқроғи, ўйлашдан қўрққан
Пир Али Тоз охир-оқибат бошига тушажак бу
қисматнинг қай тарзда содир бўлиши ҳақида бир
лаҳза хаёл қилди. Нотаниш лашкарлар қуршовида
бошидан жудо қилинган пажмурда танасини
тасаввур этаркан, юраги сесканди. Майити тепасида
чапак чалаётган онаси, хотини, болаларининг
афтодаҳол аҳволларини кўрмаслик учун кўзларини
юмиб, ўзини чалғитди.

Юракни сиқувчи бу лаҳзалар худди шамнинг
ола-чалпоқ кўланкалари каби устига бостириб
келаётгандай, қадамини тезлатди. Ўзидан эллик
қадамлар нарида икки бўрибосар суяк ғажиётган
чодир томон бурилди. Лекин ярим йўлга етмасдан,
чодир эгаси Амир Темуртошнинг зиқналигини
эслаб, кириш фикридан қайтди. Ҳамза Сулдузнинг
чодирини излади. Қоронғиликда чодирларни
адаштирмаслик учун эшик олдидаги қоровул
йигитларга овоз берди. Йигитлар амирнинг чодирда




ёлғизлигини айтгач, оёқларидаги қорни қоқиб,
ичкарига юрди.

Пир Али Тоз Ҳамза Сулдузни ичида ёмон кўрсаям, амиру беклар орасида биргина мана шу амир
билан гапи келишарди. Бунинг устига Ҳамза Сулдуз
Пир Муҳаммад Мирзонинг қайсидир канизагига
қариндош деб эшитган эди. Пир Муҳаммад Мирзо
тахтга ўтирса, амирнинг даври келишини тахмин
қилиб, ҳозирдан олдига хашак ташлаш керак,
деб ўйлади. Бирида бўлмаса, бирида ияди. Ҳамза
Сулдуз ҳам уни суймаса-да, лекин муносабатини
сездирмасди. Бошига бало орттирмаслик учун тил
учида кҳа-паз қиларди.

Ҳамза Сулдузнинг кигиз чодири иссиққина
эди. Табиатан озодаликни, шинамликни ёқтирувчи
амирнинг чодири ортиқча ҳашаматлардан холи,
топ-тоза,, рипта-чинда эди. Ўртадаги ўчоққа
қаланган саржинлар чўғ бўлай деб қолган, билинарбилинмас кўтарилган оқиш тутунлар атрофга
таралмай, ҳалқаланиб-ҳалқаланиб, чодирнинг
туйнуги томон ўрларди.

Чўғ устидаги декчада каттакон лаҳм солинган
чўпон шўрва қайнар, пишган гўштнинг хуш ҳиди
димоқларга урилиб, иштаҳани қитиқларди.

– Жонингиз ҳузурини биласиз-а, амир, — деди
кўнгли бироз ёришган Пир Али Тоз чакмонини
бошлаб кирган навкарга узатаркан ва амир билан
кўришгач, декча томонга узанганича ҳузур билан
ҳавони ҳидлади, — оҳ-оҳ, ризқимиз қўшилганини
қаранг, амир1 Бошқа нарсалардин ҳам борми,
ишқилиб2

кБошқа нарсаж деган сўзданоқ мусалласни
тушунган навкар ялт этиб Ҳамза Сулдузга қаради.
Амирнинг скелтир деган маънода бош ирғаганини
кўргач, қуллуқ қилганича чиқиб кетди.




Пир Али Тоз чодир атрофига қалин қилиб
тўшалган оппоқ пўстаклар устига чўқди. Кирганда
чеҳраси очиқ кўринган Ҳамза Сулдузнинг юзи
ҳозир сўлғин тортганди. кКошки, ичингдагини
билмасам... – деди хаёлбилан Пир Али Тозамирнинг
афт-ангорига тикиларкан, — севинчдан юрагинг
ёрилай деяти-ю, оғайни, ўзингни мажбуран ғам
чекаётган қилиб кўрсатишга бало борми

– Келинг, бек, – деди Ҳамза Сулдуз фотиҳага
қўл очаркан, — аҳволи руҳиятингиз қалай

Пир Али Тоз ҳам ғам чекаётгандай чуқур уҳ
тортди.

– Аҳволи руҳиятимиз ўзингизга аён, амир, –
деди овозини товлаб Пир Али Тоз, – дарду дунёмиз
қоронғу, ўлгандан беримиз.

Ҳамза Сулдуз уни соҳибқироннинг ҳузурида
талвасага тушиб қолганини кўргани учун ҳозирги
сўзларини ҳам тўғри маънода қабул қилди.

– Ноумид шайтон, иншаоллоҳ, ҳали ҳазрати
олийлари бирлан кўп йиллар бирга бўлурмиз, – деди
Ҳамза Сулдуз яна сўлиш олиб. Лекин овозининг
оҳангидан бу гапларни шунчаки айтаётганлиги
сезилиб турарди.

– Шундай, шундай, — деди унинг кўзига тик
қарамай Пир Али Тоз ҳам, – ҳар бир иш Оллоҳдан
Лекин, менинг назаримда, Ҳазрати олийлари
валиаҳдни айни вақтда тайин этдилар ва энг
муносиб шаҳзодани танладилар. Шаҳзодаларнинг
шаҳзодасидур Пир Муҳаммад Мирзо

— Деворнинг ҳам қулоғи бор, бек, — деди Ҳамза
Сулдуз ва шошиб чодир эшиги томон қаради.

Пир Али Тоз гапи Ҳамза Сулдузга ёқиб
тушганини, уюлган қовоқлари орасидаги
чуқур чизиқ ёзилганини кўриб турарди. Ҳамза
Сулдузнинг чеҳрасига гоҳ жиддий, гоҳ мамнун




ифода қалққанича қисиқ-қисиқ Қув кўзлари
пирпираб, шубҳали тикиларди.

Ташқаридан кимнингдир йўталгани эшитилиб,
бўйи узунлиги учун чодирнинг эшигидан ярим
белигача энгашиб кираётган қоп-қора юзли, эгар
қошлари савол аломати каби чимирилган мўғул
башара йигит кўринди. Қўлидаги кумуш патнисда
мева-чевалар билан бир кўза мусаллас бор эди.

Гап очиш мавриди келганини сезган Пир Али
Тоз навкар дастурхонни ёзишига сабри чидамай,
кўзани патнисдан олди-да, пиёлаларга тўлдириб
май қуйди.

Кўза яримлаганда суҳбат қизий бошлади.

Эшик оҳиста чертилди. Хитойи барқут тўшаклар
солинган тахтравонли ётоқнинг юмшоқ парқу
болишларига ботган кўйи чоғир ҳўплаганича
севгилисининг хонишларини тинглаётган шаҳзода
Халил Султон сармаст кўзларини базўр очди.
кБемаҳалда ким келиши мумкин Тинчликмикин
деган хавотирда шошиб Шод Мулкка қаради.
Узлуксиз таъқибдан жони зада бўлган ва бир ойча
нари, соҳибқироннинг розилигидан сўнг, шаҳзода
билан бирга яшаётган Шод Мулкнинг қувонч
тўла кўзлари таҳлика билан алмашди. Қўрқув ва
безовталик исканжасида ўрнидан сапчиб турди.

Мармар каби оппоқ елкаларига ёйилиб турган
жингалак, қоп-қора сочларини йиғиштирган кўйи
эшик томон юзланди.

– Кимсен

– Мен... шаҳзодам, — эшик оғасининг таниш
овози эшитилди, — соҳибқирон ҳазратларидин
шошилинч мактуб бор. Шотурпари; шаҳзодаи
жувонбахт Халил Султон Мирзонинг ўзларига




берурмен деди... Ёнида Қавчинлардан бири ҳам
бор.

кҚавчино сўзини эшитиши билан Халил
Султоннинг кўнглидан ёмон ўй ўтди. Чунки
Қавчинлар энг махфий хабар ёки маълумотлар
тарқатилгандагина шотурпари"ларга қўшиб
жўнатилади. Улар мактубларни ўзлари билан ёки
ёт қўлларга тушмаслиги учун ёдлаб олардилар.
Қавчинлар соҳибқироннинг ишончли ҳарбий
беклари эдилар. Минг кишидан иборат Қавчинлар
талофат кўрсалар,) уларнинг ўрни бошқа
қўшинларнинг энг сара аскарлари, яъни беклари
ҳисобидан тўлдириб бориларди.

Эшик оғасининг овозидаги ташвишли оҳангни
сезиб, Шод Мулк шаҳзодага хавотирлик билан
қаради.

Халил Султон шоша-пиша, ички кийимлари
устидан банорас хилъатига ўраниб, эшикдан
чиқди.

Девонхонада беклаётган шотурпарининг
ёнида бобосининг бекларидан Хизр Қавчинни
кўриб, Халил Султон сергакланди ва Қавчиннинг
қовоқлари солиқ кўзларида яширин талваса
ётганини бир қарашда илғади. Кўнгли нохушлик
сезиб ҳаяжонланди. Хизр Қавчиннинг гапиришини
кутмай, ўзи сўз бошлади:

– Хуш кўрдик, бек, тинчликми Ҳазрати бобомиз
соҳибқирони аъзам, бибимиз, оға-иниларимиз
омонмуё

–— Иншаоллоҳ, шаҳзодам, — Хизр Қавчин
қўлидаги мактубни узатишдан аввал шотурпари
ва эшик оғасига кчиқиб туринг ишорасини
қилди-да, Халил Султонга юзланди. Лекин юзига

" Шотурпари — махсус хабарчи.



қарамади. — Ҳазрати олиялари Бибихонимдан
мактуб келтирдим..

– Бобом ҳазрати олийлари соғ-саломатмилар ё

Хизр Қавчиннинг овозидаги маҳзунлиқдан
ташвишга тушган шаҳзода шоша-пиша яна
бобосининг сиҳатини сўради. Хизр Қавчин ердан
кўз узмай:

– Алҳамдулиллоҳ, шаҳзодам – деди.

Халил Султон сўрғичланган мактубни очишга
Ҳам сабри чидамай, йиртди. кКўзимизнинг нури,
белимизнинг қуввати, шаҳзодам1 (Бибихоним
шаҳзодалардан фақат уч кишига худди шундай
мурожаат қиларди, бири — Пир Муҳаммад
Жаҳонгир, иккинчиси — Халил Султон ва учинчиси
— Мирзо Улуғбек эди). Ҳазрати бобонгиз сиз
билан кўришмоқ истагидадурлар. Мактуб етган
замоноқ қошиға учиб келмоқни тилаб турарлар.
Пешонангиздин ўпиб, Бибингизхи.

Мактубдаги сўзларнинг маъносига унчалик
тушунмаган Халил Султон Хизр Қавчиннинг
кўзларидан ҳақиқатни уқмоққа уриниб, синчковлик
билан тикилди.

– Саволимга жавоб бермадингиз, бек, ҳазрати
соҳибқирон омонмилар

Икки кеча-ю икки кундуз дам олмасдан,
ухламай, тинимсиз от чоптириб келаётганлари
боис, бурнидан тортса йиқилар даражада ҳолдан
тойган Хизр Қавчин, соққасига ботиб кетган
кўзларини маъносиз пирпиратди.

– Мен ҳеч нарсадан бехабармен, шаҳзодам.
Бироқ... Ҳазрати олийлари — бибингизнинг
ташвишли нигоҳларидин, овозларидин улуғ
бобонгизнинг бироз тоблари қочганини фаҳм
этдим... Яна Оллоҳ билгучидир

Халил Султон Хизр Қавчиннинг бир алпоздаги
аҳволидан ниманидир сир тутаётганини англаган




бўлса-да, бобосига бирор кори ҳол етганига
унчалик ишонгиси келмади ва фақат беморлиги
учун чорлаётганларига ҳам шубҳа қилди. Бобоси
неча маротаба дардга чалинган, ҳатто ўлим
тўшагида ҳам ётган, лекин ҳеч қачон бу тарзда
ҳузурига чақиртирмаган эди. Бунга Шод Мулкни
ҳам сабабчи қилмади. Бибисининг аралашуви
билан ҳаммасига нуқта қўйилган эди.

У бир лаҳза қотиб турди. Бир хаёл бек билан
очиқчасига гаплашсаммикин, деб ўйлади.
Қистайверишга яна нафсонияти йўл бермади.
Эшик оғасини чақириб, кистироҳат этмоқларини
таъминланг) деди-да, сўнг маъноли қилиб қўшиб
қўйди: кКелишганини ҳеч ким билмасин...

Халил Султон Хизр Қавчин билан совуқ
хайрлашди.

– Бугун яхшилаб дам олинг, бек1 Тонгла баҳузур
суҳбат қурурмиз. Яхши ҳордиқ миянгизнинг таркини очур... – деди илмоқли қилиб ва норозилигини
билдириш учун тезгина юзини ўтирди.

Хизр Қавчин миқ этмади. Букчайган танасини
янаям эгиб, ташқарига чиқди.

Кўнглида уйғонган нохуш шубҳалар исканжасида, эшикка ёпишган кўйи шаҳзодани бетоқатлик
билан кутаётган Шод Мулк Халил Султон кириши
билан авзойига қаради. Шаҳзоданинг ранглари
ўчган, ҳаяжонланаётгани кўзларидан сезилиб
турарди. У тўшакка узанаркан, қўлидаги мактубни
юзига босди.

Эндигина изига туша бошлаган ҳаётига яна оғу
аралашишидан хавотирланиб, кўнгли минг кўчага
кириб чиқаётган Шод Мулк Халил Султоннинг
қўлидаги мактубга ёпишди.

– Яна ўлимми

Халил Султоннинг бош ирғаб тасдиқлаши Шод
Мулкнинг дарду дунёсини қоронғи қилди, бағрини




ёндирди. У титраб-қақшаганича шаҳзоданинг
кафтларини олиб, ичкўйлаги устидан қорнига
теккизди.

— Ё тангрим; Мана бу норасидада, ҳали дунё
юзини кўрмаган бу гўдакда не гуноҳ Ўз бобоси
ҳам бу қадар бераҳм бўлурми Ё тангрим...

Халил Султон уввос солган Шод Мулкнинг
йиғиси маъносини англаб, уни бағрига босганича
сочларини силаб юпатмоққа тутинди..

— Бонум.. тинчланинг; Бобом... Ҳазрати
соҳибқирон бобомиз, — шаҳзода аниқ нима
деярини билмай каловланди. Кейин тахминини
тилга кўчирди: – Дорул бақоға...

Шод Мулк бир лаҳза тош қотди, кийикнинг
кўзлари каби катта-катта хумор кўзларидан
думалаётган ёшлар бирдан тинди. Қорачиқларига
инган қайғу ўрнини табассумга ўхшаш майин
ифода эгаллади. Йиғлаганда ҳам ғунча мисоли янада
гўзал тортувчи қирмизи лабларини ҳайрат билан
тишларкан, шаҳзоданинг сўзларидаги маънони
англаб, қувончдан қийқириб юборишига бир баҳя
қолди. У ўзини базўр босиб, қоғозга узанди. Қандил
ёруғи яхшироқ тушиб турган ерга яқинроқ бориб,
шоша-пиша мактубга кўз югуртирди.

Юриаги отилар даражада ураётган ва қувонаётган
Шод Мулк хатнинг мазмунидан кўнгли тўлмай,
шаҳзодага шошиб қаради.

– Мактубда ўлимдин хабар йўқ-ку, шаҳзодам, —
кўнглида уйғонган қувонч ўрнини яна хавотирлик
эгаллай бошлаган Шод Мулк кечинмаларини
сездирмаслик учун овозига ғамгин тус берди.

Халил Султон хатни унинг қўлидан олиб
букларкан, бошини эгди.

– Шотурпари бирлан Хизр Қавчиннинг ўзи
келмишки, бу ерда бир гап бор. Хизр Қавчиннинг
сўзларидин ва аҳволи руҳиятидин ҳақиқатни




илғадим. Элу улус, қолаверса, шаҳзодалар, ҳатто
амиру беклар орасинда парокандалик туғилмаслиғи
важидин, балки сир тутмоқликни ихтиёр этмишлар.
Бибимни билурсиз, ҳар нарсани тарозуга солур.
Амиру бекларни тонгла машваратга чорлай, зудлик
билан сафарга отланмоқ даркор1

Шод Мулк шаҳзоданинг ғам қалққан юзларига
юзини босиб, ҳамдардлик изҳор этаркан,
қўлларидан ушлаб ёнига чорлади.

– Ўтиринг, шаҳзодам...

Ун икки ёшидан бери Хожа Сайфиддиннинг
даргоҳида яшаётган Шод Мулк сарой ҳаётидан,
шаҳзодалар, хонзодалар муносабатидан сўз орқали
бўлса-да хабардор эди. Амирлару бекларнинг
ўрдудаги ўрни, обрўси, уларнинг дўстлари киму,
душманлари ким, барча-барчасини беш қўлдай
ўрганган Шод Мулк айни лаҳзаларда нима қилмоқ
кераклигини шаҳзодадан кўра аниқроқ тасаввур
этмоқда эди. Шу боис, қайғуга ботган шаҳзодани
тушкунликка тушмаслиги учун далда бермоққа
тутинди:

– Ўзингизни қўлга олинг, шаҳзодам) Вақт
борида этакни ёпмоқ керак. Йўқса, тожу тахт
талошувида ёки четга чиқурсиз ёхуд маҳв этурлар1
Шул боис...

Шод Мулк ногаҳоний мусибатдан довдираб
қолган ва бобосининг ўлган-ўлмаганига
иккиланаётган шаҳзоданинг фикрини билмоқ учун
юзларига термилди. Лекин Халил Султондан садо
чиқмади.

Халил Султон, аслида, мана шу кунни, мана шу
хабарни илгарилари кўп кутган, тасаввур этган,
режалар тузган ва ҳар сафар ўша олмос ганжли
тахтга ёлғиз ўзинигина муносиб кўрган бўлсада, ҳозир, айни лаҳзаларда, ўша ҳисдан йироқ,
талваса ва ҳадик ичида нима қиларини, қандай




қадам қўярини билмай иккиланмоқда эди. (Демак,
улуғ бобоси ё оғир бетоб ёки жон таслим қилган, –
хаёлан тахмин этди Халил Султон. Лекин ҳар икки
ҳолда ҳам валиаҳд сифатида унинг номи тилга
олинмаган. Олинганда Хизр Қавчин ўзини айрича
тутган бўларди. Демак, бобоси бошқа шаҳзоданинг
номини зикр этган... Лекин кимни; Амакиси
Шоҳруҳ Мирзоними Йўқ; Бобоси Шоҳруҳ Мирзо
билан падари бузруквори Мироншоҳ Мирзони
номига бўлса-да, ҳеч қачон валиаҳд санамаган.
Амакиси Жаҳонгир Мирзодан кейин унинг ўғли
Муҳаммад Султон Мирзони расман валиаҳд қилган
эди. У вафот этгач, бир йил бу борада сўз очилмади.
Ундан кейин эса амирлар шаҳзода Пир Муҳаммад
Жаҳонгир билан унингномини тилга ола бошлашди.
Гарчи бобосининг оғзидан ўзи эшитмаган бўлсада, ҳарқалай, Халил Султон номининг қўшилиши
ҳам унга кўп нарсани англатарди.

– Менинг фикри ожизимча, – унинг хаёлини
бўлди Шод Мулк. – Машваратни қолдирингиз.
Тонгла ўрдунгиздаги барча қўшинни олиб
Самарқанд сори отланурмиз1 Ота-она ўлмоғи —–
мерос. Бироқ бу ўлим ўзгача... Шул боис, ўзингизни
тутиб, ҳар бир қадамингизни ўлчаб босмоғингиз,
ҳар бир ҳаракатингизни ўйлаб қилмоғингиз лозим.
Соҳибқироннинг ўлими хусусинда ҳеч кимсага
бир сўз сўйламанг. Хабар келтурғон шотурпари
бирлан Хизр Қавчинни бекларга қўшманг. Ҳозир
улар қаердалар

– Истироҳат этмоқларини буюрдим.

– Оғзилари маҳкамму

– Шоаотурпари, менимча, ҳеч нарсадин
хабарсиз...

— Ишонмани Саройдаги тиқ этган товуш
ҳаммадан бурун шотурпарига етадур. Фақат ўзини




кар ва кўрга соладур. Хизр Қавчиннинг сўзлари
ҳеч нарсани англатмадиму7

Халил Султон Хизр Қавчин билан бўлиб ўтган
суҳбатларни, унинг гапи оҳангидаги маънони
қайта-қайта хаёлида тиклар экан, бош чайқади:

– Хизр Қавчин менга сир бермади...

– Унда кўп яхши, шаҳзодам4 Сафар
тадоригини кўрунг. Амакингиз Шоҳруҳ Мирзо
бирлан падари бузрукворингиз, иниларингиз
ва амакиваччаларингиз боргунларига қадар
сиз Самарқанд калитларини қўлга олиб, тахтга
ўлтирурсиз, иншаоллоҳ. Зеро, бобонгиз истаклари
ҳам шул эрди, янглишмасам... Фақат мен сабаб
бўлиб, ораларингиз бузилди. Лекин энди бунинг

Гангиб қолган Халил Султон калласида ғужғон
ўйнаётган фикрлар таъсирида Шод Мулкнинг
сўзларини англаб-англамай ётоқнинг у ёғидан-бу
ёғига бориб келарди.

— Бобом ҳазратлари бир тўхтамга келганлари
йўқ эрди. Лек амирларига, бекларига мен бирлан
Пир Муҳаммад Мирзони сўйлаганларидан хабарим
бор.

– Пир Муҳаммад Мирзони Қай бирлариниё
– Шод Мулкнинг кўзи олдида икки шаҳзода Пир
Муҳаммад Кобулий ва Пир Муҳаммад Шерозийлар
гавдаланди, — бизни ўз ҳимоясига олган амакиваччангиз Пир Муҳаммад Кобулийми

Жаҳонгир Мирзонинг паҳлавон келбат ўғли Пир
Муҳаммад Мирзо Хуросон ҳукмдори эди. Амир
Темур Халил Султон билан Шод Мулк ораларидаги
муносабатдан хабар топиб, Шод Мулкни ўлимга
ҳукм қилганида, Халил Султон Бибихонимга Шод
Мулкнинг ҳомиладорлигини айтиб, ёрдам сўраган
ва Бибихоним ўз навбатида уларга раҳми келиб,
Пир Муҳаммад Мирзодан то соҳибқирон ғазабидан




тушгунига қадар уларни паноҳига олишни сўраган
эди. Шул боис, улар икки ой Пир Муҳаммад Мирзо
тасарруфидаги Кобул шаҳрида яшириниб яшаган
эдилар.

..Умар Шайх Мирзонинг катта ўғли Пир
Муҳаммад Шерозий эса Кобулийдан уч ёш кичик,
салтанатдан кўра илм-фанга иштиёқи кучлироқ
эди. Умаршайх Мирзонинг вафотидан кейин форс
мамлакатининг ҳукмронлигини бобоси соҳибқирон
унинг илкига топширди. Ўшанда Пир Муҳаммад
Шерозий ўн олти ёшда эди. У ҳарб санъатини
чуқур ўрганган бўлса-да, мулойим ва ишонувчан
феъли боис, бобосининг ишончини оқлай олмади.
Ҳатто бобосининг назаридан қолди. Пир Муҳаммад
Шерозий ҳақида гап очилса, Амир Темур ё ўзини
эшитмаганга солар ёки суҳбат мавзусини бошқа
томонга буриб юборарди.

Халил Султон Шод Мулкнинг саволига бош
ирғагачз, хаёлини жамлаб олмоқ учун ўзини
яна тўшакка ташларкан, унинг мулоҳазалари
ҳақида ўйлади. кЧиндан ҳам бу ўлим ўзгача...
Бу ҳаёт-мамотини ҳал қилиши мумкин. Отаси
Мироншоҳ Мирзодан ёрдам кутиб бўлмайди, у
бошқа ўғилларига, айниқса, Абу Бакр Мирзога
эътиқод қўйган. Умар Мирзо эса отасига бўлган
нафратини ошкор этмайди, холос... Шул боис, ҳар
бир ҳаракатини натижасидан келиб чиққани ҳолда
бажармоғи даркор. Талваса ва қўрқувдан фойда
йўқ. Таваккал бирлан отни қамчиламоқ даркор.
Бобосининг ўлими ҳам, аслида, фавқулоддаги
ҳодиса эмас, шаҳзодаларнинг кўпчилиги уни
аллақачонлардан бери орзу қилишади.

Улар тонггача йиғиштириш билан машғул
бўлишди. Шод Мулк ҳам Халил Султон ва
мулозимларга қўшилиб мижжа қоқмади.




Тонгда Хизр Қавчинни Халил Султон ҳузурига
олиб келишди.

Шаҳзоданинг кечаги, кҳордиқ миянгизнинг
таркини очурэ, деган шаъмасидан кейин кўнгли
бузилиб, хаёли қочганидан туни билан ухлолмай
чиққан Хизр Қавчин бир алпозда эди.

Эрон гиламлари билан чўғдай безатилган
каттакон хонада оч яшил ранг банорас тўн кийган
Халил Султон ва маликалардай ясаниб олган Шод
Мулк ўтиришарди.

Хизр Қавчиннинг алп қомати букчайиб, йўғон
бўйни яғриндор елкалари орасида қисилиб қолганга
ўхшар, ерга қараб олганидан юзи кўринмасди.

Шод Мулк Халил Султон билан кўз уриштириб
олгач, Хизр Қавчинни ўтирмоққа таклиф қилди.

– Ўтиринг, бек, марҳабо... – Халил Султон шундай
деб Хизр Қавчин кумуш суянчиқли ўриндиқлардан
бирига базўр ўрнашиб олгунича кузатиб турди.

Туяникидай бесўнақай гавдаси курсига амалтақал илашган Хизр Қавчин йиқилмасдан ўтириб
олганига шукур қилди. Яна бирпас шу зайлда
турса, кўнгли беҳузур бўлиб, ҳушидан кетиши
тайин эди.

кНега тўғрисини айтақолмадимэ), ўзини ўзи
койий бошлади Хизр Қавчин. Туни билан ҳам
мана шу сўз миясини пармалади. Худди янтоқ
устида ётгандай дам у ёнбошига, дам бу ёнбошига
ағанаганича бу юмушни бўйнига олгани учун ўзини
лаънатлади. Бибихонимга стобим йўқ) деса, олам
гулистон эди. Биров бўйнига тош осмасди. Ҳамма
ўзи билан ўзи овора эди. Бунақа пайтда нарироққа
чиқиб, четини солишиб туриши керак эди. Мана
энди шаҳзоданинг кўзига ҳам балодай кўриниб
қолди. Фалокат босиб Халил Султон тахтга ўтириб




қолса борми Унда худо уради; Умр бўйи қилган
хизматларининг барисига нуқта қўяди.

– Хўш.. – Шод Мулк Хизр Қавчиннинг
эътиборини тортиш учун шундай деганича унга
савол назари билан қаради.

Хизр Қавчин шошиб қолди. Қизариб, оқарди.
Пешоналари, кафтлари жиқ терлади. Оғирлигини
курсининг ўнг суянчиғига ташлаб:

– Мен... Ҳазрати олиялари Бибихонимнинг... —
деб сўз бошлади-ю, кўзи Халил Султоннинг совуқ
нигоҳига тушиб каловланди.

– Ҳурматли бек, – Шод Мулкнинг гўзал чеҳраси
янада мулойимлашиб, жиддий тортди, – аввал бир
тиловат ҚИЛИНГ...

Шод Мулкнинг мулойим, лекин амирона
овозидан ўзига келган бек тўғрисини айтиш
мавриди туғилганидан қувонди. Бошини қуйи
эгганича силкиниб-силкиниб йиғларкан, пичирлаб,
титраганича тиловат қилмоққа тутинди. Узунданузун суралардан сўнг:

– Илоҳи омин: У дунёга рихлат қилган барча
бандаи мўминлар қатори улуғ соҳибқирон
Амиримиз Темурбек Тарағай ўғилларининг ҳам
жойлари жаннатдан бўлсин, – деди.

Тиловат тугашини бетоқатлик билан кутаётган
Шод Мулкнинг чеҳраси бирдан ёришди. Узун
енгларидан кўринар-кўринмас чиқиб турган оппоқ,
нозик қўлларини фотиҳага очиб, Хизр Қавчинга
жўр бўлганича Халил Султон томонга маъноли
назар ташлаб қўйди.

— Илоҳи омин1 Фаришталар ҳам омин
дейишсин

– Илоҳи омин: — Халил Султон кўзларига ёш
олиб, Хизр Қавчин томон юзланди.

Хизр Қавчин қизарган кўйи ўрнидан туриб,
таъзим қилди:




— Таъзиямни қабул этинг, шаҳзодам... Тунда
оромингизни бузмайин деб сўйламакдин тийилиб
эрдим, бир қошиқ қонимдин ўтинг... Бандалик
эркан...

Соҳибқироннинг ўлими тафсилотларини тезроқ
билишга қизиқаётган ва Хизр Қавчиннинг оғзига
тикилиб ичи қизиб бораётган Шод Мулк энди
истиҳола ҳам қилиб ўтирмай Халил Султонга хсиз
жим ўтиринг, бу ёғини ҳам ўзимга қўйиб беринг
дегандай маъноли имо қилди-да, яна Хизр Қавчинга
юзланди:

— Давом этинг, бек, шаҳзодаи жувонбахт
ҳазратларига (кҳазратаарии сўзини Халил
Султонга нисбатан биринчи маротаба қўшиб
гапираётганди) воқеалар шарҳини батафсил, бир
бошдан сўйланг...

Хизр Қавчинни бу тарзда иқрор эттиришини
ҳам Шод Мулк ўйлаб топган эди.

Ҳар хил хаёллар исканжасида иккиланаётган
шаҳзодага Шод Мулк: «Iar осони, тонгла
ҳузурингизга чорланг, келгач, тиловат ўқишини
сўранг Агар гумонингиз тўғри чиқса, бек
тиловатдан бош тортолмайдир, деди.

Тиловатни эшитиб, Хизр Қавчиннинг олдин
нафаси ичига тушиб кетди. Кейин ўзини ўнглаб
олди.

Бобосининг садоқатли бекларидан бўлган
Хизр Қавчиннинг бу тарздаги муомаласи Халил
Султоннинг ғазабини қайнатаётган бўлса-да,
вазиятни ҳисобга олиб, ҳаммасини ичига ютди.

Хизр Қавчин Шод Мулк ҳақида турли-туман
миш-мишлар эшитган, лекин ўзини кўрмаган эди.
Боя ҳам жонини ҳовучлаб тургани учун эътибор
қилмаганди. Тиловатдан кейин ўғринча бўлсада, яхшилаб назар ташлади. кАмир Сайфиддун
яширганича бор экан, — хаёлидан ўтди бекнинг.




– Осмондан тушган фариштага ўхшайди. Бу ҳали
ҳаммани куйдиради...

Эркакларнинг қарашидаги маънони миридансиригача англайдиган Шод Мулк Хизр Қавчиннинг
хўппа семиз чўтир юзларини, карраклари керилиб
турган ва ноккаўхшаш беўхшовбурнини, косасидан
чиққудай термилаётган думалоқ укки кўзларини,
қалин, дўрдоқ лабларини кўздан кечирар экан,
бекнинг кўнглидан кечаётган фикрларини уққандай
ижирғаниб, чиройли, нозик қирра бурнини бек
тушунадиган тарзда беписанд жийирди.

Хизр Қавчиннинг ҳам қув кўзлари унинг ғунча
лабларидаги беписанд истеҳзони англаркан, ичичидан кулиб қўйди.

Кейин кўзини ундан олиб, Халил Султонга
тафсилотлар ҳақида сўйламоққа тутинди.

– Шаъбоннинг ўни, яъни чоҳаршанба куни
ҳазратимнинг мижозлари иситди. Биз барчамиз
сафар машғулоти бирлан банд эрдик, – Хизр
Қавчиннинг кўзлари яна ёшланди. – Мавлоно
Фазлуллоҳ Табризий жаноблари бор муолажаи
мудовани қилдилар. Билурсиз, анингдек табиби
ҳозиқ оламда кам топилур. Бироқ Оллоҳнинг
ёзмиши барча малҳамлардан устун келмиш ва
келаси чоҳаршанба шаъбон ойининг ўн еттисида
улуғ соҳибқирони Аъзам дорул фанодан дорул
бақоға рихлат қилдилар.

— Ҳазрати бобомизнинг нашъи" ҳануз
Ўтрордаму – тоқатсизланиб унинг гапини бўлди
Халил Султон.

— Йўқ, шаҳзодам, эртаси куни, яъни панжшанба
кечаси, намози хуфтонда Хожа Юсуф ва Али
Қавчинлар бошчилигинда юз чоғлик хос кишилар
бирлан Самарқанд сари мутаважжуҳ бўлдилар.

" Нашъи — жонсиз тана, мурда, ўлик маъносида.



— Бибим ҳазрати олиялари йўлдошлик
этмадиларму 7 – ҳайрон бўлди Халил Султон.

— Самарқандга соҳибқироннинг нашъи тез
етказилиши чораларини ўйлаб, аёллардин ҳеч
кимни, ҳатто бибингизни ҳам олишмади. Амирлар
ва беклар шул тадбирни лозим кўрдилар чоғи...
Бибингиз, Тўкал хоним, Туман Оғо ва кичик
шаҳзодалар ўрду ила улуғ амирнинг муҳаффаси
ортидан бир кун сўнгра йўлга тушдилар. Ушал
куни мени сиз ила Султон Ҳусайн Мирзо
ҳузурларига, Аро Темурни падари бузрукворингиз
шаҳзода Мироншоҳ Мирзо ила амирзода Абу
Бакрни хабардор этғали Бағдодга, Маҳмуд Қавчин
ва Шайх Темур Қавчинни Ҳиротға Шоҳруҳ
Мирзо қошлариға, Али Дарвеш Қавчинни эса
Табризға амирзода Умар Мирзоға хабарчи қилиб
юбордилар.

Халил Султон ва Шод Мулклар бетоқатлик билан
кутаётган шаҳзода Пир Муҳаммад Жаҳонгирнинг
номини Хизр Қавчин негадир тилга олмади.
Халил Султоннинг тоқати тоқ бўлиб, ҳайратини
яширолмади:

– Тушуна билмадим... Унда мени бибим
ҳазрати олиялари Самарқандга чорладиларму ё
Ўтроргаму

– Албатта Самарқандга-да; — Хизр Қавчин энди
анча ўзини тутиб олган, шу боис, сўзлари ҳам
бурро-бурро чиқмоқда эди. – Мактубда ёзилмаган
бўлса-да, мендин баъзи бир сўзларини оғзаки
етказишимни сўрадилар. к(Шаҳзода Халил Султон
мактубни олишлари биланоқ лашкарларини
йиғиб, Самарқанд сори мутаважжуҳ бўлсинлар.
Бошқа шаҳзодалар етиб келгунларига қадар
барча маросимларга бош-қош бўлиб турсинлари,
дедилар. Менинг фикри ожизимча, раҳматлик улуғ
Амиримизнинг васиятлари шаҳзодалар ҳукмига




ҳавола этулгунига қадар, барча юмуш сизнинг
елкангизда бўлур...

Шод Мулк Халил Султонга кмен сизга нима
дегандимэ ишораси ила маъноли тикилди. Лекин
унинг юзидаги бояги ўктамлик ўрнини ғайритабиий
бир ғашлик эгаллаган эди.

– Пир Муҳаммад Жаҳонгир ҳузурларига ким
кетди — бетоқатлик билан сўради Халил Султон.

Халил Султоннинг саволидаги маънони сезган

Хизр Қавчин қалтираб, бошини сарак-сарак
қилди.
– Бул юмушдан хабарим йўқ, шаҳзодам;{ Буни
бибингиз билур... Олдин бул юмушни менга
юклашиб эрди. Сўнг йўл олислигини ўйлашдиму
ёки қарилигимдин хавотир олишдиму, ҳарқалай,
менга ксиз яқинроққа бора қолунг, дейишди.

Халил Султоннинг юзига қон урилиб, бўғриқди.
Хаёлида Хизр Қавчин Пир Муҳаммад Мирзога
юборилган хабарчини атайлаб яшираётганга
ўхшади.

—– Уртамизда ўтирик бўлмаслиги керак, бек:

– Неки тиласангиз ўшални ўртага қўйиб қасам
ичурмен, шаҳзодам, — шоша-пиша қасам ичди
Қавчин. – Вақт тиғизлиги боис, бунинг аҳамиятини
ўйламабмен..

— Вазиятни мендан кўра-да яхшироқ билурсиз,
бек, — энди овозини юмшатиброқ сўзлади
Халил Султон. Ҳазрати бобомиз амирлари-ю
бекларининг феъллари мендан кўра сизга кўпроқ
аён. Шаҳзодалар борасинда ҳам мулоҳазам шунга
яқин. Ҳарқалай, ҳар нарсадан хабардор турмоғимиз
лозим кВалиаҳдэ масаласи ҳал бўлгунига қадар...

– Валиаҳд масаласи... — Хизр Қавчин оғзидан
чиқиб кетган жумладан ўзининг ҳам кайфи учиб,
ранги оқарди. Бесўнақай, семиз бармоқлари
титраб, шоша-пиша қўлларини кўксига босганича




таъзим қилди. — Бу борада янглиш хабар эшитган
бўлсам, бир қошиқ қонимдан кечгайсиз, шаҳзодам.
Чунки ҳозир таъкидлаганингиз киби ўртамизда
бирорта сир қолмаслиги керак. Тўғриму, йўқму,
эшитганларимни сўйламоғим даркор. Қулоғимга
чалинган узуқ-юлуқ сўзларга қараганда, ҳазрати
бобонгиз васият ила валиаҳдни тайин этмишлар...

Хизр Қавчин ўзига ялт этиб қараган Халил
Султон билан Шод Мулкнинг нигоҳига саросима
қалққанини кўрди.

Халил Султоннинг юраги гурсиллаб ура бошлади.
Демак, кечаги тахминлари тўғри экан. Валиаҳд
бошқа одам. Бобоси уни ҳам номзод этганида бу
туллак Қавчин чайналиб ўтирмасди. Таъзияни ҳам
унутиб, ер ялаганича қутларди.

У пешонасидан чиққан муздай терларни сидирар
экан, Шод Мулкка кўз ташлади. Шод Мулк қотиб
қолган эди.

— Бобомизнинг сўзлари-да, васиятлари-да
биз учун қонундур, бек, — Халил Султон ўзини
босишга уриниб, ўрнидан турганича у ёқдан-бу
ёққа юра бошлади, — шул боис, қай биримизни
валиаҳд этган бўлсалар, ул зотга камарбастадурмиз
ва соҳибқирони Саъид Мағфурнинг Қоим мақоми
деб қабул этурмиз...

Халил Султон овозититраётганини сездирмаслик
учун тин олиб сўзларкан, ранглари оқарган кўйи
бош чайқаётган Шод Мулкка ўқрайиб қаради. Бу
кўзингни тутиб, чиройингни оч дегани эди. Сўнг
оҳиста юриб келди-да, Хизр Қавчиннинг қаршисида
тўхтади ва титраётган бармоқларини кўрсатмаслик
учун қўлларини орқасига чалиштирди.

– Бобом ҳазратларининг васиятларини сиз ўз
қулоқларингиз билан эшитдингизму

– Нима десам экан, шаҳзодам... — Хизр Қавчин
кэашитдим) деганим яхшимикин ёки сашитмадимо




деганим дурустмикан, деган иккиланиш билан
овозини пасайтириб, сўзларини шаҳзода
англолмайдиган даражада мужмал қилиб гапирди.

Шаҳзода сукут сақлаганича унинг юзларига
термилиб турарди. У Хизр Қавчиндан скимэ деб
сўрашга журъат қилолмагани каби Хизр Қавчин
ҳам кПир Муҳаммад Жаҳонгирэ деб айтишга
истиҳола этиб турарди.

— Давом этинг, бек, нега сукут қилмоқдасиз 1 —
сабри чидамаган Шод Мулк Хизр Қавчинга ўзи сўз
қўшди. – Шаҳзодам ҳазратларининг сўзлари Xak!
Ҳазрати бобомизнинг васиятлари биз учун қонун

Хизр Қавчин айтса ҳам, айтмаса ҳам ютиш ёки
ютқазиш иккаласида ҳам бир хил бўлишини англаб,
ҳақиқатни айтишга қарор қилди. У айбдордек
бошини қуйи эгди-да:

– Ўшал кун мен ҳарбий тайёргарлик борасинда
Ўтрордин беш ёғоч йўлнарида, кунчиқар томондаги
Чўкалак мавзесида эрдим. Шул боис, Ўтрорға
кечроқ қайтдим. Мен келғонда ҳазрати соҳибқирон
тилдан қолғон, Мавлоно Убайдуллоҳнинг ўғиллари
Ҳайбатуллоҳ бобонгизнинг бошинда Қуръони
карим хатми бирлан машғул эрдилар. Шайх
Нуриддин менга бўлган воқеаларни қисқача сўзлаб
бердилар, яъни Пир Муҳаммад Жаҳонгирни
валиаҳд тайин этғони ва барчалари ул жувонбахт
Мирзоға байъат қилғонларини, Қуръони каримни
бирма-бир тутуб, қасамёд бирлан сўз берғонларин
барчасини мен ул амирдин эшитдим.

Халил Султон Мирзо Қавчиннинг сўзларини
эшита туриб, бошдан-оёқ кузатар экан,
юзларининг, кўзларининг ҳаракатларидан ёлғон
ёки рост сўзлаётганини билмоққа уринарди.

Сўзлаб бўлгач, елкасидан юк ағдарилган каби
енгил тортган Хизр Қавчин ваҳима ичида уч
кундан бери сақлаётган сирни ошкор қилганидан




қувонди. Шаҳзоданинг сўроқлари, қийноқлари
бошидан соқит бўлганига умид боғлади. Васвасадан
уйқусини йўқотиб, уч кун мижжа қоқмаганлиги
боис, шишиб, юмилай деяётган кўзлари чарақлаб
очилгандай бўлди.

– Унда бул тафсилотларни сир тутмоқликнинг
боиси нечун; — ғазаби қайнади Халил
Султоннинг.

— Уни бибингиздин сўранг, шаҳзодам) –
худди тепасидан гурзи тушадигандай елкаларини
қисганича ғужанак бўлди Хизр Қавчин, – мен
айтган юмушларини, берган кўрсатмаларини адо
ЭТдИМ, ХОЛОС.

Хизр Қавчин билан тортишмоқ, уни зуғумга
олмоқ ёки жазоламоқ ҳозир ортиқчалигини Халил
Султон тушуниб турарди. Шу боис, ғазабини
жиловлаб, Шод МУулкнинг маслаҳати бўйича
кўнглини олмоққа тутинди.

– Бул мусибатли ва кутилмаган хабар дилимни
вайрон этди. Шу боис, аччиқ-чучук сўзларимдин
оғринманг, бек. Ота-боболар ўлими мерос бўлсада, бул зарбага тайёр эмасдик ҳали...

хкТайёрлигинг аллақачон эрди, фақат валиаҳдлик
кутганинг киби чиқмади, – истеҳзо билан кўнглидан
ўтказди Хизр Қавчин. – Бўлмаса шундай катта
давлатнинг тақдири сенга-ю, ёнингдаги мана шул
қанчиққа қолармуди Худо бир асради... Асрагани

чин бўлсун
– Султон Ҳусайнга чопар юбордим, – унинг
хаёлини бўлди Халил Султон, — сиз бемалол

истироҳат этинг. Биз йўл тадоригини кўрурмиз.
Султон ҳозирланиб улгурса бирга, йўқса, олдинмакетин Самарқанд сари отланурмиз.

Аслида, Султон Ҳусайнга чопар юборилгани йўқ,
бу фикр Халил Султоннинг калласига ҳозир келган
эди. Жиззаки ва ҳовлиқма Султон Ҳусайннинг




феъли унга яхши аёнлиги боис, Хизр Қавчинни
юбормоқдан қўрқдии Бу хабар бошқаларга
етмасдан, шоён бўлмасидан бурун Самарқандга
кириб олиши керак. Уларнинг боши бирикмасдан
олдин тахт эгалланмаса, кейин кечикиши мумкин.
Чунки Султон Ҳусайн бобоси тириклигидаёқ икки
маротаба тахтни эгаллашга ҳаракат қилган.

Султон Ҳусайн улуғ Амирнинг севимли қизи
Тоғайшоҳ Ўги Бегимнинг фарзанди бўлиб, отаси
Муҳаммадбек Бибихонимнинг акаси, амир
"Мусонинг ўғли эди.

ЎУги Бегим вафот этганда Султон Ҳусайнбек
бир ёшда эди. Соҳибқирон Амир Мусонинг
норозилигига қарамай, неварасини ўз саройида
тарбиялашга қарор қилди. Султон Ҳусайн
саройдаги энг тажрибали тарбиячилар қўлига
топширилишига қарамасдан, бобоси амир Мусонинг феълидан мерос бўлиб ўтган ўзбилармонлик,
иккиюзламачилик, манманлик каби қусурлардан
холи бўлолмади. У амиру бекларни бир-бириларига
чақиб душманлаштирарди.

Султон Ҳусайн Бибихонимга жиян ўрнида
бўлганлигиучуникки маротаба ҳам соҳибқироннинг
жазосидан қутулиб қолган, деб ўйлашса-да, Амир
Темуруни аяганинингбошқа сабаби бор эди. Султон
Ҳусайннинг онаси Ўги Бегим соҳибқироннинг
севимли қизи эди. Ўги Бегим болалигидаёқ отасига
меҳрибон бўлиб ўсди. Шу боис, унинг ўлими
соҳибқиронни қаттиқ қайғуга солган, Султон
Ҳусайн улғайиб, ғашига тегадиган қилиқлар
қилганда ҳам, бир ёшли гўдагидан умид узолмай,
маъюсгина талпиниб, соҳибқироннинг қўлларини
ўпганича: кУлуғим, отажоним, меҳрибоним
гўдагимни сизга, сизни эса худога топширдими,
деган сўзлари қулоқлари остида жаранглар ва




Султон Ҳусайнни жазоласа, қизининг руҳи нотинч
бўладигандай туюлаверарди.

Бибихоним Султон Ҳусайннинг ғаламислигини
билар, кўп маротаба бу феълини тузатишга уринган,
лекин ҳеч нарса чиқара олмаслигига кўзи етгач,
кБир сўзим бор, жигарим, ўнг қулоғинг бирланда,
чап қулоғинг бирланда эшит, йигитга ўлим йўқ, у
ўзини ўзи тиғга урадурз, деб огоҳлантирган эди.

Хизр Қавчин Халил Султоннинг ниятини уққач,
ортиқча гап-сўз қилиб ўтирмади. Миннатдорчилик
билдириб, ташқарига чиқди.

жон

Халил Султон ўша куннинг ўзидаёқ энг яқин ва
ишонган амиру бекларини машваратга чақирди.
Ҳар эҳтимолга қарши ва турли вазиятлар юз
беришини назарда тутиб, ўзини ғам юки остида
қолган бечора қилиб кўрсатмоқни ҳам унутмади.
Барча ҳаракатларга бош бўлмоқни, машварат аҳлига
таъсир ўтказмоқни амир Худойдод Ҳусайний
зиммасига юклади. Шаҳзода Халил Султон гарчи
Амир Темурнинг ўлганини сир тутиб, унинг
тўсатдан бетоб бўлиб қолганлигини, шул боис,
қўшиннинг зудлик билан Самарқандга қайтмоғи
кераклигини айтса-да, пихини ёрган Худойдод
Ҳусайний ўзини тутишидан, кўтаринки руҳидан
нималарнидир пайқаганлиги шундоқ сезилиб
турарди.

Худойдод Ҳусайнийнинг отаси соҳибқирон
қўшинининг олд бекларидан ва амирнинг яқин
кишиларидан эди. У жанг майдонида, ёғий
лашкарини қувиб бораётган пайт дарё кечувида
ҳалок бўлган эди. Шу боис, соҳибқирон унинг икки
ўғлини паноҳида тутиб келар, катта кўзимларнинг
чўқишига йўл бермасди.




Акаси Оллоҳдод Самарқандда Ҳоким эди.
Арғуншоҳ тарафдорлари фитна уюштириб, бошига
етишди. Амир Темур уни юртнинг энг чекка
ҳудудига, Хитой билан ёндош Ашпара шаҳрига
ҳоким қилиб жўнатди.

Амир Сайфиддин эса уларга туғишган — она бир
ака эди. Ўтган йили жангда, амир Сайфиддиннинг
ҳалок бўлишини ҳамма табиий қабул қилган бўлсада, Худойдод Ҳусайний учун сирли туюлди. Шод
Мулкнинг қўли бор деб ўйлади.

Худойдод Ҳусайнийнинг суяги жангларда
қотганлиги учун дийдаси қаттиқ, ҳамма нарсани
пул билан ўлчайдиган, фойдасиз ишларга ҳеч
қачон бош қўшмайдиган одам эди. У бирор
улушсиз иш қилса, ётиб уйқуси келмасди. Бунинг
устига жанжалкаш, йўқ жанжални ҳам пулга
сотиб оладиганлар хилидан эди. Соҳибқирон
ва шаҳзодалардан бошқа ҳеч кимни мирламас,
димоғидан қурт ёғиларди. Акаси Оллоҳдод шу йил
Самарқанд ҳокимлигидан Ашпара ҳокимлигига
ўтказилгач, машқи сал пасайган бўлса-да, сир
бермасди.

Унинг ана шу феъли ҳозирги мушкул вазият
учун жуда қўл келарди. Чунки амир ва бекларнинг
кўпчилиги ундан қўрқар, ҳайиқмаганлари ҳам убилан ўчакишдан фойда йўқлигини, қайтага бошларини
бирор балога дучор қилиши мумкинлигини ўйлаб,
тиллашишдан ўзларини тийишарди.

Халил Султоннинг шашти паст, жим ўтирар,
лекин ҳаммани зимдан кузатганича бирмабир назаридан ўтказиб, уларнинг ҳаракатини,
ўзларини тутишини, кимга қандай маънода кўз
ташлаётганларини эътибордан қочирмаётган эди.

Шаҳзоданинг ёнидаги курсида қўр тўкканича
қўлларини сермаб гапираётган Худойдод Ҳусайний
эса вазиятни тушунтирарди:




– Соҳибқирони аъзам бетобликлари боис, бугун
кун ботиши бирлан ёхуд тонгла Самарқанд сари
йўл олурмиз, — у ўтирганларга бу хабар қандай
таъсир қилаяпти деган маънода ҳамманинг юзига
бир-бир қараб чиқди. — Хитой сафари учун
тайёрлаган анжомларнинг барчасини қолдиринг.
Фақат қиличлару совутларингизни олсангиз, бас.
Иложи бўлса, совутларни кийиб, ҳар нарсага шай
турмоғингиз даркор...

Бу хабардан сўнг, пашша учса ҳам эшитиладиган
сукунат чўккан хонада алланечуқк шовур,
томоқларнинг қирилиши, қисқа ва апил-тапил
бурун тортишлар, тиш орасидан чиқаётган бўғиқ
шивир-шивирлар бошланди.

Ҳамма бирдан гангиб қолган, бу ҳодисанинг
рўй бериши ўзларига яхшилик келтирадими ёки
ёмонликми, ҳар ким ўзича тахмин қила бошлаган
эди.

Халил Султоннинг бош кўтариб, улар томон
назар солиши ўтирганларни сергак торттирди.
Воқеа қандай давом этишидан ва қандай вазият юз
беришидан қатъи назар, ҳеч бўлмаганда, ўз ўрни
сақланиб қолишига кўзи етган Худойдод Ҳусайний
пинагини бузмасдан сўзида давом этди:

– Бундай вазиятда қандай йўл тутмоқликни,
барчамиз ақл тарозусида тортиб, қадамларимизни
ўлчаб босмоғимиз лозим. Ҳозир ҳазрати
шаҳзодамизнинг ёнларига кириб, бир тан, бир жон
бўлиб, унинг ҳимоясига шай турмоғимиз шарт.
Худо кўрсатмасин, бирор кор ҳол юз берса, баъзи
бир хом сут эмган бендаарни шайтон йўлдан
оздирмоғи оппа-осон..

У нимагадир шаъма қилгандай кўз қири билан
ўтирганлар ичидан Ёдгоршоҳ Орлотни излаб топдида, фақат ўзларигина тушунадиган йўсинда маъноли
тикилди. Ёдгоршоҳ Орлот қирқлардан ошган,




бўйлари баланд полвонкелбат, кўриниши кўркам ва
салобатли эди. У дастлаб Султон Ҳусайн қўшинида
хизмат қилган, кейинчалик эса соҳибқироннинг
қизи Султонбахт бегимнинг биринчи эри Муҳаммад
Миракнинг хос соқчиси вазифасига ўтказилган
эди. Аслида эса у улуғ Амирнинг махфийларидан
эди. Бу сирни соҳибқирон билан Бибихонимдан
бошқа ҳеч ким билмасди.

Шу боис, Муҳаммад Мирак Ёдгоршоҳ Орлотни
Султонбахт бегимнинг хуштори сифатида тахмин
қилиб, уни биринчи куниёқ ёмон кўриб қолди ва
Амир Темурнинг ғазабидан қўрққанлигидан ҳам
бирор-бир мулоҳаза билдиролмади.

Ёдгоршоҳ Орлотнинг кўркам чеҳрасидан
ташқари сўзга усталиги, аския ва афандиларни
қотириб айтиши ва Султонбахт бегимни ёлғиз
учратиб қолган чоғларида ҳеч тап тортмасдан
хонимнинг қулоғига мойдай ёқувчи сўзларни
шивирлаб айтиши, эркакшода, ҳеч кимни назарига
илмайдиган, ҳатто эрига ҳам паст назар билан
муомала қилувчи Султонбахт бегимни бирпасда
бошини айлантирган эди.

Султонбахт бегим билан унинг орасидаги
муносабатларни бирор одам оғиз очиб гапирмаган
бўлса-да, уларга яқин одамларнинг барчаси билар,
лекин ҳеч ким бир-бирига сир бермас, ҳатто шаъма
қилишга ҳам қўрқишарди.

Ёдгоршоҳ Орлот билан Султонбахт бегим
ораларидаги муносабат Бибихонимга етган бўлсада, малика бу узун-қулоқ гапларга ишонмаган
ва бу фисқу фасодларнинг барчасини Ёдгоршоҳ
Орлотнинг душманлари тўқиб чиқарган, деган
хулосага келган, шу боис, бу борада соҳибқиронга
Оғиз очмаган эди. Оғиз очмаганининг иккинчи
сабаби, Султонбахтт бегим Бибихонимнинг
биринчи эри Амир Ҳусайннинг синглиси Улжой




Туркон Оғонинг қизи эди. Улжой Туркон ОҒо
амир Қазағаннинг ўғли Мусалонинг қизи бўлиб,
соҳибқиронга Жаку Барлоснинг қизи Турмуш
Оғодан кейин иккинчи хотин бўлиб теккан эди.

Сароймулкхоним ҳали Амир Ҳусайннинг хотини
эканлигида Улжой Туркон Оғо билан дўстлашган,
улар дугоналар каби қадрдон ва сирдош эдилар.

Улжой Туркон ОҒғо акасининг феълини яхши
билгани учун ҳам кўпинча тўй-маъракаларга
Бибихонимни алоҳида таклиф этар, амир Ҳусайн
эса суюкли хотини, Тармаширинхоннинг қизи
Севинч Қутлуғ Оғо билан келарди.

Шу боис, Ёдгоршоҳ Орлот ва Султонбахт
бегимнинг ораларидаги гап-сўзлар босилиши учун
уни Халил Султон қўшини сафига ўтказдириб
юборган ҳам Бибихоним эди.

Улуғ Амирнинг касаллиги ҳақидаги хабар
бошқалар қатори Ёдгоршоҳ Орлотни ҳам шубҳага
солган, Худойдод Ҳуиусайнийнинг беписанд
шаъмасидан кейин эса сафар қолдирилиб, дабдурустдан Самарқандга жўнашнинг маъносига
тушунгандай, юрагини ваҳима эгаллай бошлаган
эди.

– Ёзуқда не бор, ёлғиз Оллоҳга аён, –
Худойдод Ҳусайний бошқа амир ва бекларга ҳам
худди Ёдгоршоҳ Орлотга қилгани каби таҳдид
ва шаъма билан юзларига сирли тус бериб,
бўлажак фалокатдан огоҳлантираётгандай, олдини
олаётгандай бирма-бир, ғайритабиий бир маъноли
қараш билан тикилди, сўнг илмоқли қилиб, гапида
давом этди: — Бирлашган ўзар, бирлашмаган
тўзар...

Мана шу гапдан кейин ўтирганлар тахмин ва
шубҳа қилишаётган фалокатлари аллақачон юз
берганини англашган бўлсалар-да, ҳеч ким ғиқ этиб
оғиз очолмади. Ҳар ким ўзига берилган вазифани




тезроқ уддалаш тўғрисида ўйлаганича ими-жимида
тарқалди.

Худойдод Ҳусайний Халил Султоннинг ёнида
қолаётган Абу Бакирга ўгирилиб қараркан, ккейин
менга учраш, гапим бор дегандай маъноли ва
таҳдидли бош ирғади.

Абу Бакирнинг ранги қув ўчиб, ичидан қиринди
ўтган бўлса-да, сезмаганга олиб, нигоҳини ерга
қадади. Худойдод Ҳусайний кжонинг қўлимда,
вазиятдан тўғри фойдаланайлику дегандай томоқ
қирди.

Халил Султон ўз хаёллари билан бандлиги
учун икки яқин кишиси орасида бўлаётган имоишораларнинг маъносига эътибор бермай, эшик
томон йўналган амир Шамсуддин Аббосга: кссиз
қолинг), деди. Сўнг яна эсига нимадир тушди,
шекилли, Худойдод Ҳусайнийга:

– Бурундуқбек билан сиз ҳам қолинг, – деди.

Халил Султоннинг ёнида ёлғиз Абу Бакрнинг
қолаёттанидан ва кЮШамсуддин Аббосга сиз
қолинго) деганидан кайфияти бузилган Худойдод
Ҳусайнийнинг чеҳраси ёришиб, дарров орқасига
қайтди.

Одамлар тарқагач, Халил Султон эшиқбон ва хос
қўриқчиларига ташқарида туришларини буюрдида, Абу Бакрга ниманидир ишора қилди.

Абу Бакр қўлидаги китобни очиб, ичидан
икки варақ қоғоз олди. Бири кеча Хизр Қавчин
келтирган мактуб, иккинчиси эса Шод Мулкнинг
маслаҳати билан Самарқанд ҳокими Арғуншоҳ
номига битилган мактуб эди.

Мактубдато шаҳзодалар Самарқандга йиғилгунга
қадар соҳибқирон Амир Темур бобосининг хокини
иззат ва ҳурмат ила туфроққа топширмоқ, ўрдадаги
ҳар бир шаҳзоданинг ҳурматини жойига қўймоқ,
бобосининг беваларига, амиру бекларига, хос




ходимларига, мулозимларига алоҳида марҳаматлар
кўрсатмоқ ва валиаҳд ҳисобланмиш шаҳзода Пир
Муҳаммад Мирзо Кобулий етиб келгунига қадар
Самарқандда юз бериши мумкин бўлган низо
ҳамда келишмовчиликлар, парокандаликлар, ҳар
хил фисқу фасодларнинг олдини олиш учун қаттиқ
тадорик кўриш борасида ҳам турли-туман йўлйўриқлар берилган эди.

– Ҳозироқ кимдир Ўрдага учиши керак) —
ёнидагиларга бирма-бир қараркан овозини
пасайтириб сўз бошлади Халил Султон. –
Арғуншоҳнинг феълини билурсиз. Агар
Самарқандга Хўжа Юсуф, Али Қавчин, Шайх
Нуриддинбеклар етган бўлса, бобомизнинг
васиятларига кўра, Пир Муҳаммад Мирзо Кобулий
Ўрдага келгунларига қадар шаҳарга ҳеч кимни
қўймаслар. Лекин биз шундай қилмоғимиз керакки,
Арғуншоҳ дарвозалар калитларини биздан бошқа
ҳеч кимга бермасин; Бул жуда мушкул юмуш,
билурмен, лек буни адо этолмасак, чекимизга
итнинг кейинги оёғи бўлиб юриш тушадур...

Уртага жимлик чўкди. Ҳамма ўша мушкул
юмушни қандай қилиб бўлса ҳам зудлик билан
бажариш борасида ўзича энг ишонарли ҳийла,
шумлик топишга ҳаракат қилмоқда эди.

– Мен борамен, – деди Бурундуқбек жимликни
бузиб.

Бурундуқбек ўзининг соҳибқиронга яқинлигини
кўз-кўз этадиган, пеш қиладиган ва дуч келадиган
қулай вазиятлардан фойдаланиб қоладиган
баъзи бир бекларга ўхшамаса-да, Халил Султон
иккиланди. Чунки вазият жиддий, қилинмоқчи
ишнинг имконияти деярли йўқ, яъни юз фоизнинг
бир фоизидангина умид кутиш мумкин эди. Ўта
қалтис ва ўлимга тенг бу юмушни Бурундуқбек
иккиланмасдан, бошини тиккан ҳолда бажармоққа




бел боғлагани Халил Султоннинг кўнглидаги
хижиллик ва шубҳани сал бўлса-да нари қилди.

Шаҳзоданинг жим қолганини ўзича тушунган
Худойдод Ҳусайний Бурундуқбекка сўпкангни
босиб ол) дегандай кинояли қаради. У акаси
Оллоҳдоднинг Самарқанд ҳокимлигидан кетишида
Бурундуқбекнинг қўли борлигини орқаваротдан
эшитган эди.

– Фикрингизни билсак бўладиму, бек

– Фикримни сўйласам унинг сирлиги қаерда
қоладур. – кулди Бурундуқбек унинг кўзлари
тубидаги маънони илғаркан. — Лек хотирингиз жам
бўлсун, шаҳар дарбозалари фақат сизлар учун
очиладур

– Агар очилмаса, ўшал дарбозага ўзингизнинг
бошингиз осилишини ҳам унутманг, бек.

— Яхши ният қилинг, Худойдод. Лекин мен
бошимни оддий нарсалар учун қурбон қиладурғон
аҳмоқлардин эмасмен, – писанда қилди Бурундуқбек унинг нимага шаъма қилаётганини англаб
ва энсаси қотиб пичинг билан жавоб қайтарди. —
Агар ўзингиз кудда қилурмено десангиз, марҳамат,
йўлингизни тўсмасмен. Ҳалолингиз бўлсун

Бурундуқбек тортишишни ёқтирмасди, ҳатто
ўзининг ҳақлигини исботлаш учун талай далиллар ва қулай фурсат бўлганда ҳам этагини силтаб, даврадан чиқиб кетарди. Ҳозир эса бундай
қалтис ишга тадбир топганлиги учунмас, шаҳзоданинг чақириғига клаббайъ деб жавоб қайтараётганлигидан ва шу журъати билан ўзининг
садоқатини, керак бўлса, жонини ҳам қурбон қила олиши мумкинлигини исбот этиш имконияти
туғилганидан хурсанд эди.

кБир умр Амир Темурга ҳамду санолар айтиб,
пахта қўйган эрдинг, — ғижиниб ичида сўкди




Худойдод Ҳусайний, — бир думалаб шаҳзоданинг
жонкуярига айланганингни қара-юр.

– Ҳозир тортишиш пайтимас, — норозиланиб
уларнинг гапини бўлди Халил Султон ва
Бурундуқбекка юзланди. – Бул юмушни бажармоқ
учун биздин не хизмат зарур

– Бир қадоқ олтин бўлса, бас1

– Ўҳ-ҳўт1 – кўзлари ола-кула бўлганича истеҳзоли
кулди Худойдод Ҳусайний. – Гап бу ёқда денг. Бир
қадоқ олтинга бир эмас, икки Арғуншоҳни сотиб
олиш мумкун-ку, бек

– Бош устига, мен сўзимни қайтиб олурмен, –
деди Бурундуқбек жилмаяркан. —– Ҳазрати шаҳзодамизнинг тилаклари бажо келтирилса бўлди.
Бул юмушни ким бажаришининг эса аҳамияти
йўқ

– Бурундуқбек ҳақ, – Халил Султоннинг зардаси
қайнаётган бўлса-да, вазиятни ҳисобга олиб,
мулойимлик билан уларнинг гапини бўлди, — мен
тўрталангизга ҳам бирдек мурожаат этиб эрдим.
Ҳеч бирингизни айри кўрмадим. Хоҳласангиз бул
юмушни сиз бажаришингиз мумкун, Худойдодбек.
Мен қарши эмасмен. Иш битса, бас.

– Бунақа ишларда Бурундуқбек кўп синалган,
шаҳзодам, – Шамсуддин Аббос Халил Султоннинг
кўз қарашларидан кгапирсанг-чиз деган маънони
уқиб, суҳбатга қўшилди. – Бурундуқбек ўзига
ишонгандирки, шундай оғир юмушни бўйнига
олмиш. Лекин Худойдод Ҳусайнийни ҳам кам
кўрмасмен. Абу Бакрбек-да улардан қолишмас.
Бироқ Бурундуқбекнинг Арғуншоҳ бирлан
илгаритдан ош-қатиқлик жойи бор. Шул боис...

Шамсуддин Аббос Арғуншоҳнинг Самарқандга
ҳоким бўлишида Бурундуқбекнинг аралашувини
узун-қулоқ гаплар орқали эшитган, ҳозир шунга




шаъма қилиб, бир ўқ билан икки қарғани отаётган
эди.

Бурундуқбек ялт этиб Шамсуддин Аббосга
қаради ва стилингга эҳтиёт бўл) дегандай қаттиқ
тикилди.

– Абу Бакрбек, – Шамсуддин Аббоснинг гапини
маъқуллаб, Абу Бакрга ўгирилди Халил Султон. –
Ҳозир ҳар бир дақиқа ғанимат. Менинг ғалабам
сизнинг ғалабангиздур. Йўқса, итнинг кейинги
оёғи бўлурмиз. Бурундуқбек учун энг яхши
суворийлардан мингтасини танлаб беринг. Янги
бегимиз Муродбек сарбоннида олинг, кўп баҳодир
йигит эркан. Хазиначига айтинг, бир қадоқ олтин
келтирсуни Энди эса ҳаммага жавоб. Тонгла
йўлга тушгаймиз. Йўл тадориги аъло даражада
кўрилсун

Худойдод Ҳусайний ўрнидан тураётган пайтда
ҳам кБурундуқбек олтиннинг қанчасини ўзи олиб
қоларкин деган ўй калласида айланмоқда эди.

па

Пешиндан сўнг изғирин кучайиб, амир
Шайх Нуриддин хавотирланаётган воқеа содир
бўлди. Сирдарёнинг муз қоплаган кечувидан
ўтаётганларида, бошлари узра туман эна бошлади.
Ҳаво совигани сари туман тушиши тезлашишини,
айниқса, дарё соҳилларида икки-уч кунлаб
тарқалмай, ҳавода муаллақ туриб қолишини билган
амир Шайх Нуриддин навкарларга йўлда дам
олишга изн бермагани, изғирин кучаймасдан тезроқ
Самарқандга етиб олишни мўлжаллаганининг
боиси ҳам шундан эди. Тепадан булутлар каби
бостириб келаётган оппоқ, қуюқ заррачалар тун
қоронғисини ёриб, ғарб томон ўрлаётган лашкарлар
тўдасини бир зумда комига тортди. Бундай пайт




туманнинг душман тузоғидан ҳам хавфлироқ
эканлигини яхши биладиган навкарлар отлари
қадамини секинлатиб, жиловини бўшатсалар-да,
фалокатни ҳисқилибтисарилаётгантулпорлар олдга
юришнинг ҳам, ортга қайтишнинг ҳам мўлжалини
ололмай, сафи бузилди. Қуюқ туман ичида қолган
уловлар эгасининг қамчиси-ю, тепкисига ҳам бўй
бермай қўйди. Жон аччиғида кишнаётган отлар
туёғидан кўтарилаётган ола-тасирли шовур ва
навкарларнинг ваҳима аралаш узуқ-юлуқ овозлари
эшитилса-да, ўзлари кўринмай қолди. Ҳаял ўтмай
талвасага тушган уловлар ўзига йўл қидирганича
бир-бирига урила бошлади.

Қўриқчи навкарлар қуршовида келаётган
Улуғбек Мирзо вазиятнинг бундай тус олишини
англаб улгурмай, қулоғига Шайх Нуриддиннинг
амирона овози эшитилди:

– Шаҳзодам: Отни чапга бурини

Шовқин-сурондан ҳуркиб, депсинганича жойида айлана бошлаган саманининг жиловидан маҳкам тутган Улуғбек Мирзо шошиб қолганидан,
кчапэанинг қайси томон эканлигини идрок қилолмай, атрофга аланглади.

— Шаҳзодам, жиловни менга беринг1 –
Улуғбек Мирзо шиддат билан отига тенглашган
чавандознинг овозини таниди. Шоҳ Малик унинг
қўлидаги жиловни олиб, ўнг ёнига қайрилди. —–
Мендин узоқлашманг, шаҳзодам...

Улуғбек Мирзо Шоҳ Маликнинг ғира-шира
шарпасини қоралаб, отини ниқтади. Кўзига ўша
шарпадан бошқа ҳеч нарса кўринмас, ҳар-ҳар
замонда, қулоғига қўрима йигитларининг кйўл бер,
кйўлни оч. деган зардали овози эшитиларди.

Сутранг туман ичидан маштъалаларнинг
липиллабгина турган ғира-шира нурлари кўзга
ташлана бошлагач, Шоҳ Маликнинг оти тўхтади.




– Оллоҳга шукур, шаҳзодам, балодин қутулдик...
– Шоҳ Малик шундай деганича Улуғбек Мирзога
оти жиловини узатди.

Бобосининг бевақт ўлими, уч кунлик сарсонсаргардонлик, совуқ ва очликдан дарду "дунёси
қоронғи бўлиб келаётган Улуғбек Мирзо дабдурустдан рўй берган бу ола-тасирнинг ва Шоҳ
Малик айтаётган кбаложнинг сабабини ҳалиям
англаб етмаган, хаёлан соҳибқироннинг ўлимидан
хабар топган бирор-бир ёғий тўдаси Самарқандга
қайтариб кетишаётган хазинанинг ҳидини олган ва
ўғирлик мақсадида ҳужум уюштирган деб тахмин
қилмоқда эди.

Маштъала тутиб турган йигитлар килғоронинг
навкарлари экан. Шоҳ Маликни танишлари билан
отдан тушганларича унга пешвоз чиқишди.

—– Вазиятдин сўйланги — деди Шоҳ Малик
йигитнинг саломига алик ҳам олмасдан.

Машъала кўтарган паҳлавон келбат йигит
тўдадан айрилиб чиқди-да, бир лаҳза нима деярини
билмай каловланди:

– Фалокат... амирим... Туман тушиши билан
кўриш қийинлашиб, уловлар қадами секинлашди
ва кечув устида мўлжалдагидан кўпроқ қўшин
тўпланиши натижасида муз синиб, Менгли
Оғобекнинг ярим навкарлари чўкиб кетишди. Лек
ўзи тирикмиш.

Йигитнинг гапидан Улуғбек Мирзо бир қалқиб
тушди.

– Ҳазрати Бибимиз ва маликалар омонму —
деди шаҳзода Улуғбек Мирзо юраги орқасига
тортганича.

– Оллоҳга шукур, шаҳзодам, барчалари соғсаломат. Сайҳонликда сизни беклашмоқда.




Улуғбек Мирзонинг кўнгли таскин топган бўлсада, вужудини кемираётган ғашлик кетмади. Тезроқ
бориб, бибисини ўз кўзи билан кўргиси келди.

– Кечувдан отларнинг ёйилиб, сийраклашган
ҳолда ўтишини лашкарбошиларга тайинлаб эдимку1 – деди алам аралаш Шоҳ Малик.

Йигит гуноҳкорона бош эгди.

– Балки совуқ жондин ўтиб...

– Сиз қайси қўшиндансиз — йигитнинг гапидан
зардаси қайнаган Шоҳ Малик унинг сўзини
бўлди.

— КИлғорэданмен, амири: Ўнбоши Маннон
Жасурмен

— Йигитларингиз ва лашкарбошингиз тирикму7

– Оллоҳга шукур, лашкарбошимиз Амир Довуд
барлос ҳам, йигитларимиз ҳам тирик. Довуд барлос
ҳозир Шайх Нуриддин ва шаҳзода Иброҳим
Султонларни ҳазрати олиялари Бибихоним
ҳузурига олиб кетди.

– Яна қайси қўшин талофат кўрди

– Ҳозирга қадар олган маълумотларимизга кўра,
Абу Истамбекнинг навкарлари чўкиб эмуш. Янаям
аниқ хабарни ҳозир келтиришади:

Абу Истамбекнинг отини эшитиб, Улуғбек
Мирзо ялт этиб Шоҳ Маликка қаради. Чунки
бобосининг ўрдусидаги олтину жавоҳирларни
мана шу амирнинг навкарлари қўриқлаб келмоқда
эди. Шоҳ Маликнинг юз ифодаси машъала ёруғида
сезилмаган бўлса-да, овозининг товланишидан
ҳаяжонга тушгани кўриниб турарди. У Улуғбек
Мирзога афсус билан бош чайқаркан, йигитга хкйўл
бошлаз ишорасини қилди.

Қандай фалокат юз берганини энди англаб
етган Улуғбек Мирзо Шоҳ Маликка хазина ҳақида
гапирмади. Гапиришни ҳам истамади. Чўкмай,
тирик қолишганига, ажал оғзидан қайтишганига




шукур қилди... Шундай пайтда хазина ҳақида сўраб
бўладими Сўралганда ҳам энди не фойда Қайтага
амирнинг қайғусига қайғу қўшади. Кўнглидан
кЛашкарбоши Абу Истамбек билан йигитларининг
баҳоси қайси хазинадин кам. деган ўй ҳам кечиши
мумкин.

Ҳаял ўтмай, Шайх Нуриддин ва совуқдан қунишиб,
сур чакмонига ўранганича ер тепинаётган шаҳзода
Иброҳим Султонларнинг қораси кўринди. Улардан
сал нарида, амир Довуд барлос ва навкарлари
машъалалар ёруғида чодир тикишмоқда эди.

Шовурини эшитган Шайх Нуриддин уларга
пешвоз чиқди ва отдан тушаётган шаҳзода Улуғбек
Мирзони кўтариб олиб, бағрига босди.

– Оллоҳга шукур, шаҳзодам, эсон-омон юз
кўришдик1

Улуғбек Мирзо ўзига ўхшаб нима воқеа юз
берганига ақли етмай, карахт бўлиб қолган иниси
Иброҳим Султоннинг елкасидан қучди.

– Омонмисиз, шаҳзодам 1

– Оллоҳга шукур, ҳазрат оға, толейимиз бор
экан... —– Иброҳим Султоннинг қўрқув ва совуқдан
бир-бирига тегиб такиллаётган тишлари орасидан
сўзлари базўр чиқди. – Бу не ёзуқ, бу не фалокат,
ҳазрат оға 1

– Куюнманг, шаҳзодам, – Улуғбек Мирзо ўрнига
жавоб қайтарди Шайх Нуриддин. – Ҳар не бўлсада, жон ёнга қолди...

– Ҳазрати Бибимиз қаердалар  – бетоқатланиб
атрофга аланглади Улуғбек Мирзо.

— Ана, чодирдалар1 — орқа томонга ишора этди
Шайх Нуриддин.

Улуғбек Мирзо ўгириларкан, оппоқ туман ичида
билинар-билинмас кўзга ташланаётган чодирни
илғади ва ўша томон интилди.




— Шаҳзодам, маъзур тутсинлар, — Шайх
Нуриддин истиҳола билан сўзланди. – Ҳазрати
олиялари шукурона намозига ўтирдилар...

От туёқларининг товуши ҳамманинг хаёлини

бўлди.
– Оллоҳга шукур... — туманни ёриб чиққан
отлиқ сўзланган кўйи отдан сакраб тушди-да,
Шайх Нуриддинни қучоқлади ва шаҳзодаларни
кўриб йиғлаб юборди. Улуғбек Мирзонинг пойига
чўккалаб, сувсар пўстинининг баридан ўпди. —
Беадад шукур, шаҳзодам... Юзимиз ёруғ бўлди:

Улуғбек Мирзо хабарчилар беги Менгли Оғабекни
овозидан таниди. Бир оёғи отдан тушмайдиган
бу бекнинг лақаби кшамол) эди. Шамол каби
қўними йўқ бекнинг ўзи ҳам, йигитлари ҳам чайир
ва чапдаст, кўз очиб-юмгунча шарқдан кириб,
ғарбдан чиқарди. Амир Темур қилич қоматли бу
йигитга кўлимни ҳам доғда қолдирадиган бек. деб
таъриф берган эди.

— (КИлорэлардин сўнг, ҳазрати олиялари
Бибихоним бош бўлган маликалар ва кичик
шаҳзодалар ўрдуси кечувдин ўтди, – кўз ёшларини
артганича ўрнидан туриб, воқеа тафсилотини баён
эта бошлади Менгли Оғабек. — Менинг йигитларим
ҳам қирғоққа яқинлашиб қолишганди. Совуқдан
тўнгмаслик учун отларни йўрғалатиб борардик.
Қаердан ҳам бул балои офат туман тушди-ю,
менинг йигирма шунқорим кетди...

Менгли Оғабек яна кўз ёшларини тиёлмади.
Ҳамма унинг ҳолатини жимгина кузатар, ҳеч ким
гапини бўлишга журъати етмасди. Даҳшатдан
қотиб қолган шаҳзодалар ваҳима ичида воқеанинг
давомини кутишарди.

Менгли Оғабекнинг гапларидан воқеа тафсилоти янаям ойдинлашди. Туман энаётганини
кўрган баъзи тажрибасиз суворийлар жонларини




қутқармоқ умидида оқибатини ўйлаб-ўйламай
отлари жиловини тортиб, қадамини секинлатмоққа
уринишган. Таҳликага тушган отлар эса ўзларини
дуч келган томонга уришган. Уловларнинг палапартиш ҳаракати натижасида ҳосилбўлган зарбадан
ва оғирликдан ёрилган муз ўраси ажал домидан
қутулмоққа уриниб, бир-бирига тирмашаётган
одамлар ва отларни ютган.

Атрофни қиёқлардан ёқилган гулханнинг
алангаси бирдан чароғон қилди.

– Ҳамма оловга: – қувонч тўла овози эшитилди
навкарларнинг.

– Яхшиям, кўпчилик ўнг ва чап томонга юрди.
Йўқса, талофат икки-уч баробар ортиқ бўларди,
— олов дарагини эшитган Менгли Оғабек гапига
якун ясади.

Туманни ёриб, кўкка ўрлай бошлаган гулхан
кўнгилларидаги қўрқув ва ваҳимани ҳам ёндириб
юборгандай,) ҳамма бирдан енгил тортди.
Қалдирғочлар каби олов атрофида тизилганларнинг
баданига иссиқ ўтиб, қўл-оёқларига жон киргач,
овозлари баландлаша бошлади.

– Музнинг қалинлиги рисоладагидай эрди, —
Шоҳ Маликка сўзланди Довуд барлос. — Ҳазрати
Бибимизнинг қўрима-ю навкарлари жуда тезлик
билан ўтишди. Уларнинг сони ҳам бизникидин кам
эмасди.

– Воқеадин ҳазрати Бибимиз хабардорму{ —
ташвишланиб сўради Улуғбек Мирзо.

– Хотирингиз жам бўлсин, шаҳзодам) –
жавоб қайтарди Шайх Нуриддин, – Самарқандга
етгунларига қадар билдирмасликни тайин этдим.
Хабарчилар ҳам бундин огоҳ.

– Ҳазрати Бибимизнинг соғлиқлари дурустму
ўзи




— Анча яхши, ҳазрати Оғо, мен ҳузурларида
бўлдим, – гапга қўшилди олов тафтидан ўзига келиб,
титроғи босилган Иброҳим Султон. — Мавлоно
Табризий ҳам кташвишга ўрин йўқи, деди.

Улуғбек Мирзо бобосининг ўлими билан
бошланган бу кўргиликларнинг энди қачон ва қай
йўсинда барҳам топишини ақлига сиғдиролмай,
бибисининг ўтови томон ҳар-ҳар замон кўз ташлаб

қўймоқда эди... н

Йўл азоби ниҳоясига етиб, Самарқандга
яқинлашганларида кун ботиб, совуқ забтига
ола бошлаган эди. Бибихоним Шайх Нуриддин
билан маслаҳатлашиб, Оқсулотда қўниб ўтишга,
маликалар ва кичик шаҳзодаларни эрталабгача шу
ерда қолдиришга қарор беришди.

Улар Чаҳорроҳа дарвозасига келганларида
кун ботиб бўлган, дарвоза кўшкида навбатчилик
қилаётан йигитлар қўлларида маштъалалар
тутганича у ёқдан-бу ёққа ўтиб туришарди.

Дарвозага етишгач, арава кетидан саф тортган
қўрима бошлиғи ва амир Нуриддин кўшкқдаги
қоровулларга кочэ ишорасини билдирди. Қоровул
йигитлар нимадир деб жавоб беришди. Лекин
кўшкнинг баландлиги, бунинг устига у ёқдан-бу
ёққа урилаётган шамол таъсирида уларнинг гапи
аниқ эшитилмади.

Амир Нуриддин суворийларининг бирига
дарвозани уришни буюрди. Бир ҳафталик йўл
қор ва музлиги учун икки ҳафтага чўзилгани,
очлик, совуқ ва уйқусизлик жонидан ўтиб кетган
суворийлар бошлиғи дарвозани нағалли этиги
билан ўзи тепа бошлади.




Тепадан қоровул йигитнинг скалит UYK» деган
узуқ-юлуқ овози эшитилди.

Амир Нуриддин кўрсаткич бармоғини чаккасига
нуқиб, ксҳушинг жойидамиз деган маънода
Бибихонимнинг тахтиравонли аравасига ишора
қилди.

Қоровул йигитнинг елка қисиб, икки
чўнтагини ҳам тескари қилганича смана йўқ,
калит Арғуншоҳнинг ўзидаз, дегани элас-элас
эшитилди.

Ҳайратга тушган ва жиғибийрон бўлган амир
Нуриддин воқеани Бибихонимга баён қилди.

Йўл азоби — уйқусизлик ва номигагина қилинган
тамадди, тинимсиз кўз ёшлари Бибихонимни
ҳоритиб, тинкасини қуритган бўлса-да, бошига
тушган бехос кулфат таъсириданми, тетик ва
сергак кўринарди.

– Бибим, ҳеч нарсани тушунмаётирман, – деди
амир Нуриддин, – қоровулми ёки қоровулбегими,
узоқдан танимадим, сккалит менда эрмас, у
Арғуншоҳдаз деяётир. Мен кБибихоним келдилар,
деб ишора ҳам қилдим, барибир...

Бибихонимнинг юзлари оқариб кетди.

— Ул нодонга сўйланг, калит йўқ бўлса,
гапини пастга тушиб, дарвозанинг ул томонидан
сўйласин

Амир Нуриддин кўшқдаги йигитга пастга «Tyu»
ишорасини қилди.

Йигит розилик билдириб, бирпасда ғойиб бўлди.
У кетиши билан кўшқда уч-тўрт йигит кўринди ва
пастга энгашганларича қўлларидаги машъаланинг
ёруғини арава билан суворийларга тутишиб,
бирма-бир назардан ўтказишди.

Қоровул йигит дарвоза ёнига келди, шекилли,
унинг овози ичкари томондан эшитилди.




– Эй, йигитлар, амир Нуриддин жанобларини
чақиринглар.

Амир Нуриддин белидаги қиличи оёғига тегиб
халал бермаслиги учун дастасидан тутганича
дарвозага яқинлашди.

– Кимсен сен Дарвозабонмисен, қоровулмисен
ёки эшик оғасимисен 7 — жаҳл билан сўради амир
Нуриддин.

– Қоровул бегимен, амир жаноблари1

– Қоровул беги Шамсуддин Ғиёс эрди-ку1

— Хавфсизлик маъносинда то валиаҳд Пир
Муҳаммад Мирзо Кобулий келиб, шаҳарни
олгунларига қадар қоровуллар бошлиғи-ю беги,
эшик оғаси, ҳатто дарбозабонларгача барчаси
алмаштирилмиш ва шаҳарға ҳеч кимни қўймаслик
ҳақинда фармони олий чиқарилмиш. Шул боис,
Самарқанддағи барча дарбозаларнинг калитлари
Арғуншоҳ жанобларининг ўзларида

Бундай вазиятни кутмаган Шайх Нуриддиннинг
кўнгли ёмонликни ҳис қилиб, сиқилди. Дарду
дунёси қоронғи бўлганича серрайиб қолди.

– Сенинг отинг нимаё

– Камолиддин Носирмен, амир жаноблари

– Қайси қўшиндансен

– Халил Султон ҳазратларининг қўшиниданмен,
ўнг қанотдин.

Қоровул бегининг Халил Султонга нисбатан
кшаҳзодаз) дейиш ўрнига кҳазратлариз сўзини
ишлатишининг ўзиёқ Амир Нуриддинга
Самарқанддаги аҳволни дарров ойдинлаштирди.

– Шаҳзода Халил Султон қўшинлари келиб
улгурдиму"

– Йўқ, жаноб амир, Бурундуқбек бош бўлғон
минг чоғлик йилдирим қўшин кеча келиб,
жойлашдик, Халил Султон ҳазратлари Ўрдуси




бирлан ортимиздан йўлга тушган. Эрта-индин
келиб қолишлари кутилмоқда.

Амир Нуриддин овозига насиҳат оҳангини
берди.

– Бибихонимнинг Халил Султон Мирзоға
волида кибилигини билурмисен 1

– Албатта, жаноб амир 1

– Билсанг, Бибимиз учун бул тақиқ нечун
Ахир соҳибқирон ҳазратларининг таъзиялари
бошинда ҳазрати олиялари туриши керак-ку1 Буни
.Арғуншоҳда яхши билур 1

– Мен бир кичик одаммен, жаноб амир,
фармонни бажараётирмен, холос. Калитни бериб,
«oy» десалар очурмен. Калит эрса, Арғуншоҳ
жанобларида

Амир Нуриддиннинг паймонаси тўлди:

– Бошинг иккитами дейман, сен боланинг
Икки ҳафтадан бери йўлдамиз. Оч-наҳор, совуқда
бир амаллаб эсон-омон етганимизда ҳазрати
олиялари Бибихоним Арғуншоҳнинг ноз уйқусидан
уйғонишини кутмоқлари керакму

– Сўйладим-ку сизга, ҳурматли амир, мен
кичкина бир одаммен...

Амир Нуриддин қиличини чангаллаб, дарвозани
тепди.

– Тўти киби бир гапни такрорлама, ҳозир ёнимда
бўлганингда каллангни сапчадек узардим.

– Афв этгайсиз, амир жаноблари;{ Фармонни
бузсам ҳам бошим кетадур

— Яхши, ҳали сен билан ҳисоблашурмиз1
Номингни...

— Камолиддин Носирмен, амир жаноблари; —
Амир Нуриддин ҳали сўроқни тугатиб улгурмай,
жавоб бериб қўя қолди қоровулбоши.

Қоровулбошининг ҳеч тап тортмасдан бераётган
жавобларидан вазият чиндан ҳам ўзгарганини




тушуниб етган Амир Нуриддин бир лаҳза қандай
хулосага келишини билмай, тош қотиб турди. Сўнг,
бундай муносабатни Бибихонимга қай тарзда айтиш
ҳақида ўйлаб, дарвозанинг у бошидан-бу бошига
бориб кела бошлади. Айни пайтда, Бибихонимнинг
кўнглига тегмаслик, усиз ҳам қон бўлган юрагини
тирнамаслик учун ишончли баҳоналар ахтарар,
лекин бундай ҳолга дабдурустдан тушиб қолганлиги
боис, ўзининг ҳам калласига жўялироқ фикр
келмасди.

Амир Нуриддиннинг дарвоза олдида узоқ қолиб
кетганидан ва ҳалиям дарвозанинг очилмаётганидан
хавотирланган Бибихоним ўрнидан ўзи қўзғалди.

– Бибижон, ташқари изғирин, — деди ёнида
ўтирган Мирзо Улуғбек, – яхшиси, мен хабар
олурмен

— Йўқ, йўқ, Мирзом, ўзим бормасам
битмайдурганга ўхшайдур. Ҳалитдан ўйин
бошланибдурму деган хавотирдамен.

Бибихоним аравадан тушиб, Амир Нуриддиннинг олдига борди.

– Тинчликми, амир Самарқандни ёв босганга
ўхшайдурму

Бибихонимга айтажак жавоби осонлашган амир
Нуриддин афсус чекиб, бош ирғади.

– Шундайга ўхшайдур...

— Ё тангрим{ Ўзинг асрагайсен1 — Бибихоним
ростдан ҳам Амир Темур вафотидан хабар топган
бирор-бир душман Самарқандни қамал этибди, деб
тушуниб титраб кетди. – Соҳибқироннинг тақдири
не бўлмиш Самарқанд қандай ёғий томонидан
қамал этилмиш

– Тинчланинг, ҳазрати олиялари, Самарқандни
қамал қилганлар душманлар эрмас, Халил Султон
Мирзонинг қўшинлари




– Оллоҳга шукур: Мен эрса бирор-бир ёғийларми
деб ўйлабмен, – Бибихоним кўз ёшларини артаркан,
бўзариб қолган тонг ёруғида энди аниқ-таниқ
кўринаётган кўшкдаги йигитлар томон бўйлади. —
Унда нечун дарвозани очмаётирлар

– Арғуншоҳ шундай фармон бермиш. Токи
валиаҳц Пир Муҳаммад Мирзо Кобулий етиб
келгунларига қадар, кимлигидан қатъи назар
бирорта одамнинг шаҳарга кириши ман этилмиш

– Астағфируллоҳ: Фармон бериш Арғуншоҳга
қолибдурмуғ – Бибихоним шундай дея киноя
қилганича бир лаҳза жим қолди. Сўнг яна Амир
Нуриддинга юзланди: — Улуғ Амирнинг майити
тақдирини сўрдингизму7 Туфроғга берилмишму7

– Ҳазрати олиялари; Бул муносабат боис,
азбаройи таҳликага тушғанимдин не сўрадим,
не жавоб олдим, эслолмасмен. Каллам ҳозир сув
қайнаётган дошқозон мисоли, ичинда ҳеч нарса
йўқ.

– Унда дарвозабонни чақиринг-чи

Амир Нуриддин дарвозани тақиллатди.

– Лаббай, амир жаноблари – бояги таниш овоз
келди ичкари томондан.

– Сен бирлан ҳазрати олиялари Бибихоним
сўйлашмоқ истаб турурлар

– Бош устига; Эшитаман, ҳазрати олиялари

– Ҳеч кимни киритмаслик ҳақиндаги фармони
олий қайси шаҳзода томонидан ёзилмиш

– Менинг фикри ожизимча, шаҳар ҳокими
Арғуншоҳ Бурдалиғий жаноблари томонидин,
ҳазрати олиялари

– Фармони олийни Арғуншоҳ беролмас, бирорта
шаҳзодаи жувонмарднинг кўрсатмаси бўлмоғи
лозим.

— У томонлари менга қоронғи, ҳазрати
олиялари




– Соҳибқироннинг майитлари ерга қўйилдиму,
ҳеч бўлмаса шуни билурмисен

– Албатта, ҳазрати олиялари; Эшитишимча,
соҳибқироннинг майитлари беш кун ичида етказиб
келинган ва ўша куни кечасиёқ марҳум Муҳаммад
Султон хонақоҳига дафн этилғон.

Бибихонимнинг кўзларига ёш қалқиди ва ўзига
келиб олиш учун бир лаҳза сукут сақлади. Сўнг
яна сўроғида давом этди:

— Asa очилиб, мотам маросимлари бажо
келтирилдимуг

–— Менимча, ҳали ҳеч кимга бу хабар
етказилмаған1 Ҳамма валиаҳдни кутиб ўтирур.
Шаҳар ичида унча-мунча гаплар тарқалган бўлсада, очиғини ҳеч ким билмайдур.

Бибихоним бошини сарак-сарак қилганича
йиғлаб юборди.

—– Унда ҳозирча Бибихоним ҳазрати олиялари
бирлан кичик шаҳзодаларни киритурсен, – гапга
аралашди амир Нуриддин яна, — майли, биз
чериклар бирлан Арғуншоҳ келишини кутгаймиз.

– Фармони олийни бузишга ҳаққим йўқ,
амир жаноблари. Лекин Арғуншоҳ Бурдалиғий
жанобларига элчи юборишни бўйнимга олгаймен

Бибихоним амир Нуриддинга суянганича юмюм йиғлаб, аравага қайтди.

Дарвоза очилишини кутиб ўтирган аравадагилар
Бибихонимнинг аҳволини кўриб, қўрқиб кетишди.
Улуғбек Мирзо бибисини қучоқлаганича йиғисига

шерик бўлди.
– Сиз йиғламанг, Улуғим{ – Улуғбекнинг бошини
силаб, пешонасидан ўпди Бибихоним. — Сиз

эркаксиз, дийдангизни қаттиқ қилинг, қаддингизни

кўтариб мағрур туринг1 Ҳали бу бошимизга кўп
савдолар тушади, чоғи. Менинг гапимга кўнсангиз,
сиз тезда Ҳиротга, падари бузрукворингиз ёнига




қайтинг. Оғо Бегим кейинроқ борур. Менинг
фаҳмлашимча, Халил Султон Мирзонинг одамлари
аллақачон Арғуншоҳ бирлан тил топишган, яна
Оллоҳ билгучидир...

Улуғбек Мирзо Бибисининг қўлларидан ўпди.

– Сизни қандай ёлғиз ташлаб кетурмен,
бибимё

— Ёнимда Оғо Бегим бор, ёлғизлатиб қўймас.
Бобонгизнинг маросимлари тугагач, балки ОҒо
Бегим бирлан мен ҳам Ҳиротга кетурмен. Падари
"бузрукворингиз розилик берсалар...

– Бибим, сиз мен учун волидамдин ҳам ортиқсиз
десам густоҳлик бўлур, шул боис волидам кибисиз
демоқ билан чекланурмен ва билингки, ҳар доим
суянишингиз, орқа қилишингиз учун ва бундан
сўнг, ҳаётингизнинг яхши ўтмоғи учун мен бормен1
Оғо Бегим бор; Шул боис, майли, бобомизнинг
маросимларини ўтказгач, Oro Бегим бирла
Ҳиротга борурсиз, мен эрса сизнинг фикрингизга
қўшиламен. Мен Ҳиротга қайтмоғим керак...

– Миннатдормен, Улуғим{ Сўзларингиз бирлан
қаддимни тикладингиз): Энди бу ёғи Оллоҳдан.
Чиндан ҳам сиз тезлик билан қайтинг. Қўримани
ҳам сиз бирлан юборурмен. Бухорода кўп кун
тўхтаманг, иложи бўлса, нотанишроқ йўллардан
юринг, чунки бугунги вазиятдин юрагим негадир
ҳаприқди. Халил Султон Мирзо ёмон йигит эрмас-у,
лекин мен бобонгизнинг сўзига кирмадим. Эндиги
пушаймон ҳам бекор... Сиз Оғо Бегим бирлан
Хайрлашинг...

Бибихоним Оғо Бегим билан Улуғбек Мирзо
хайрлашиб олиши учун кичик шаҳзодаларни
етаклаб аравадан тушди-да, у ёққа-бу ёққа асабий
бориб келаётган амир Нуриддинни чақирди.




– Бу кўргуликка қаранг, амир – Бибихоним
хавотирлик билан атрофга алангларкан, кўнглига
келган шубҳани амирга қисқагина баён этди.

– Мен ҳам шу фикрдамен, маликам, – овозини
пасайтирди амир Нуриддин, – лек ҳар бир
нарсанинг хосияти бўлгани киби, кирмаганимиз
ҳам хайрлидур, балки...

– Айтганингиз келсун, — сўзини қисқа қилди
Бибихоним. – Унда, шаҳзода Иброҳим Султонни
сизга, Улуғбек Мирзони Шоҳ Маликка, сизларни
эса яратган эгамнинг ўзига топширдим, илоё, ўзи
қўлласун; Энди эса шошилинг...

Бибихонимнинг кўзларидан оқаётган ёшни амир
Нуриддин кўрмаса-да, овозининг товланишидан
йиғлаётганини сезди. Сўз айтиб кўнглини баттар
бузмаслик учун бир оғизгина ксХайр, маликамо
деди-да, тез юриб, нари кетди.

Арғуншоҳ ҳузурига юборилган элчи қайтиб
келганида, Улуғбек Мирзо ва Иброҳим Султонларга
бош бўлган икки амир етагидаги қўрима аллақачон
кетиб бўлган эди.

Элчи Арғуншоҳнинг бетоб ётганлигини,
келолмаслигини ва калитни ҳам рухсатсиз (кимнинг
рухсатисизлигини айтмади) беролмаслигини айтиб,
Бибихоним ва шаҳзодалар вақтинчалик, яъни
валиаҳд Пир Муҳаммад Мирзо келгунига қадар
Шоҳруҳ Мирзога қарашли боғда туришларини
билдирди. Боғ Чоҳарроҳа дарвозасидан сал пастда,
Самарқанднинг кунгай тарафида эди.

жан

Хаёлида эртаклардаги қаҳрамонлардай гавдаланган ва ўша афсонавий баҳодирлардек
ҳеч қачон енгилмайдиган ва ўлмайдиган улуғ
Бобосининг бу қадар оддий ўлим топиши,




кимсасиз, ғариб ва мискин кимсалар каби ҳурмат
ва эъзозсиз, яширинча, бунинг устига, тунда дафн
этилиши Улуғбек Мирзонинг бир қайғусини минг
қилди.

Кимсан Бибихонимдек улуғ маликага ҳам
Кўксарой дарвозасини очмаганликлари шоҳона
сарой ва дабдабали ҳаёт, муҳит қучоғида худди
қуёш нурларидан баҳраманд майсалар каби завол
нелигини билмай ўсаётган, атрофида меҳрибон,
ҳар сўзига клаббайу деб жавоб бергучи, ҳар лаҳзада
кқуллуқэ қилгучи ғоят хушфеъл, янаям аниқроғи,
муте инсонлардан ўзга йўлдош кўрмаган Улуғбек
Мирзо учун бу ҳол ўлганнинг устига тепган
бўлди.

Шу боис, у айни лаҳзаларда, ойдин, лекин
изғиринли тунни ёриб, Бухоро томон илгарилаб
бораркан, биринчи маротаба ўзини ёш боладек
ғўр, кимсасиз, ғариб сезмоқда ва бундан дарду
дунёси баттар қоронғи тортмоқда эди.

Яхшиямки, унга аткаси, бобосининг энг ишончли
ва довруғли амирларидан Шоҳ Малик ва шайх
Нуриддинлар ҳамроҳлик қилишмоқда эди. Йўқса,
бу оғир зарбадан омон чиқа олармиди

Шоҳ Малик дунёнинг барча аччиқ-чучугини
тотган, баланд-пастини кўрган, яхши-ёмонини
ажратган, қайғу ва шодлигини бошидан кечирган
амирлар сирасига кирарди. Уни ҳаётнинг,
муҳитнинг, дўсту душманнинг ўзи тарбиялаган,
сабоқ берган ва мактаб вазифасини ўтаганлиги
боис, кимга, қачон, қаерда ва қай тарзда муомала
қилишни, муносабат кўрсатишни беш қўлдай
биларди. Мансаб, бойлик ва ўлжа илинжида ўзини
ўтга-чўққа урадиган, бир-бири билан ёвлашадиган
амир ва беклардан фарқли ўлароқ унинг кўзи
тўқ, нафси қаноатли ва ана шу феъли билан
соҳибқироннинг меҳрига сазовор бўлган эди.




Шайх Нуриддин довюрак, бир сўзли, вазиятни
тез англаб, тезда хулоса чиқарадиган тадбирли ва
ақлли бўлишига қарамай, бироз тез, сиркаси сув
кўтармайдиган одам эди. Лекин амир бу феълини
ўзидан юқоридагиларга ҳеч қачон кўрсатмасди.
Узидан юқоридагиларга кул, пастдагиларга олов
бўлиб кўринадиган амирнинг асл қиёфасини ҳеч
ким аниқ-таниқ билмасди. Сўзининг устидан
чиқадиган, тез уришса-да, тез ярашадиган ва
гина сақламайдиган амирнинг ҳурмати лашкарлар
ўртасида ҳам баланд эди. Фақат хсбилса ҳазил,
билмаса зил. қабилида пичинг қўшиб гапиришидан
пастдагилар орасида ссассиқу деган лақаб орттириб
олган эди.

Кечалари юрганликлари боис, отни бир маромда
йўрғалатишарди. Бундан кўзланган мақсад манзиллардан сездирмай ўтиш, йўлнинг унумини
ошириш ва асосийси, отни терлатмаслик ва ўзлари
ҳам тўниб қолмаслик эди.

Бугун Самарқанддан чиққанларига икки кундан ошган эди. Йўллари унса, тонгда Бухорога
кираверишдаги Даббусий қалъасида қўним т0пишни мўлжал қилишди.

Даббусий қалъаси музофотдаги қуш учса қаноти
етмайдиган энг баланд, деворлари қалин ва энли,
катта-катта харсанглардан қурилган мустаҳкам,
не-не қамалларда қилт этмаган кжони қаттиқ
иморатлардан бири эди. Унинг ерости сувлари
Кўҳак (яъни Зарафшон) дарёси ўзанига улангани
боис, қалъа ичи жаннатнинг бир парчаси каби
боғ-роғларга бурканган, йилнинг уч фаслида рангбаранг очилиб ётган гулларни кўриш мумкин эди.

Тонг бўзара бошлаганда, узоқдан қалъанинг
маҳобатли кўланкаси ғира-шира кўзга ташлана
бошлади.




Кечаси бошланган лайлак қор тинган, қалинлиги
отнинг тўпиғидан ошарди.

Ҳаво совиши натижасида Қуриб шакарга
айланган қор заррачалари Қизилқумнинг ўзига хос
шиддатли ва ўрама шамоли исканжасида баъзан
секин, баъзан эса қуюн каби чарх айланиб, юзкўзларга сепилмоқда эди.

Неча кунлардан бери давом этаётган бу сарсонсаргардонликдан чарчаб толиққан, Самарқанддаги
муносабатдан эса руҳан эзилиб, тушкунлиқдан
"ўзига келолмаётган Улуғбек Мирзо ҳар-ҳар замонда
юзларини чимчилаётган совуқни кетказиш учун
ёноқларини кафтлари билан ишқар, бармоқлари
қотиб қолмаслиги учун от жиловини дам-бадам у
қўлидан-бу қўлига алмаштирарди.

От туёқларининг дупури эшитилди шекилли,
итларнинг вовуллаган овози келиб, қалъа
деворининг ҳар ер-ҳар ерида машъалалар липиллай
бошлади.

Дарвозага яқин қолганда қўрима иккига бўлиниб,
ўртада келаётган шаҳзодалар ва амирларга йўл
беришди.

Дарвозаларнинг сўроқсиз, зудлик билан очилиши
Бибихоним юборган Рустам Тоғай Буға бошлиқ
хабарчиларнинг етиб келгани ва қалъадагилар
вазиятдан хабардор эканлигидан дарак берарди.

Ичкарида машъала кўтарган хизматкорлар,
нотинч ҳолат юз берганда қуролланиб, шай
турадиган лашкарлар сафи кўзга ташланди.

Амир Нуриддин Шоҳ Маликка шаҳзодаларга
кўз-қулоқ бўлиб туришни айтиб, ўзи истиқболига
уйқусираган кўзларини ишқаганича югурган эшик
оғаси томон юрди.

Эшик оғаси ҳам қурол-яроғ тақиб олганидан
илдам қадам ташлашга қанча ҳаракат қилмасин,




белидаги узун, исфаҳон қиличи тез юришига халал
бермоқда эди.

Рустам Тоғай Буға кеча қалъага келгандан бери
ҳаммаёқ арининг уяси каби бузилиб ётарди.

Чунки Рустам Тоғай Буға бу ташрифга тегишли
на мактуб, на фармон ва на кўрсатма берди.
Қуруққина қилиб, Хуросон ҳукмдори шаҳзода
Шоҳруҳ Мирзонинг ўғиллари, амирзодалар Улуғбек
Мирзо ва Иброҳим Султонлар амирлари Шайх
Нуриддин ва Шоҳ Маликлар ҳамроҳлигида Ҳиротга
кетишаётганини, шу боис, қалъага қўниб ўтмоқчи
бўлишаётганини, бу меҳмонларни муносиб кутиб
олиб, от-уловларини алмаштиришларини, йўлни
давом эттиришлари учун егуликлар ҳозирлашларини айтди ва ташриф махфий қолишини, маросим
ими-жимида, ортиқча гап-сўзсиз ўтказилишини
алоҳида тайинлади.

Хабарчининг сўзларидан аниқ бир нарсани
англамаган қалъа кутволи кбемавриду келаётган бу
меҳмонларни қай тарзда ва қандай кутиб олишни
билмай, ақли шошди ва бундай вазиятларда
қўл келадиган ўрта йўлни тутди: касаллигини
баҳона қилиб ётиб олди-да, барча юмушни қалъа
мутасаддиларига топширди.

Шаҳзодалар келганида нафақат қалъа, балки
ён-атроф қишлоқлару йўллар шовқин-суронга
тўлиб, байрам тусини оларди. Меҳмонларнинг
бу сафар дабдурустдан. худди ўғрилардай
писиб, тунда пайдо бўлишлари, кутвол ва қалъа
мутасаддиларининг уларга пешвоз чиқмагани,
бунинг устига лашкарларнинг қуролланиб, шай
туриши хизматчиларни ҳҲайрон қолдираётган
бўлса-да, топшириққа биноан, оёқлари олти,
қўллари етти бўлиб хизмат қилишмоқда эди.




Амир Нуриддиннинг чарчоқ ва ҳорғин чеҳраси,
жиддий ва ташвишли нигоҳи машъала ёруғида ҳам
аниқ кўриниб турарди.

Эшик оғасиамирнинготини тўхтатиб, жиловидан
ушлади.

– Хуш, кўрдик, амир жаноблари: Ташрифингизга
мунтазирмиз 1

Амир Нуриддин кинояли кулди.

— Мунтазирлигинг кўриниб турибдур, –
амир қуролланган ва имога шай лашкарларга
ишора қилди. – Кутвол жаноблари кўп азият
чекибдурларму

Эшик оғаси ўнғайсизланиб Ғудранди ва ўзини
ҳеч нарсадан хабарсиздай тутиб ялтоқланди.

– Шундай, шундай, амир жаноблари.

—– Кутвол жаноблари кўринмайдур — отдан
тушаркан, қамчисини белига қистириб эшик
оғасидан сўради амир Нуриддин.

– Кутвол жаноблари бетоблар, шул боис... —
эшик оғаси ичкарида, бир-бирининг пинжига
тиқилганича ҳайрон турган беш-олти чоғлик
мулозимлар томонни кўрсатди. – Ҳурматли беклар
кечадан бери чорлаб турурлар, кун совуқ, бунинг
устига ярим тун, – йўл-йўлакай уларни оқламоқ
учун сўз излаганича амирнинг орқасидан эргашди
эшик оғаси.

Мулозимларнинг авзойидан, лашкарларнинг
қўрқув ва таҳлика тўла қарашларидан ортиқча
хавф-хатар йўқлигига имони комил бўлган амир
Нуриддин ёнидаги навкарига скираверишсино
деган маънода ишора қилгач, мулозимлар томон
юзланди.

Эшик оғаси совуқдан қунишиб, лаблари
билинар-билинмас титраётган Улуғбек Мирзо
билан Иброҳим Султонларнинг шаҳзодалар
эканлигини билгач, бирпас эсанкираб, анграйиб




қолди, кейин шашт билан бузуқ гавдасини бир
ёнга энгаштирганича лапанглаб қоровулхона томон
учди.

Қоровулхонанингр ички ҳужрасида қолган
қалъа кутволи Абдурауф дўғлот" ярим танасини
чўғи ўчабошлаган сандалга тиққанича ташқарида
бўлаётган ғала-ғовурга қулоғини динг қилиб
ўтирарди.

Эшик очилиб ичкарига изғиринли ел ёпирилди.

– Ухламадингизму, кутвол жаноблари — шивирлади қоронғида кўзи ҳеч нарсани кўрмаётган
қоровул ерни пайпаслаб, сандал томон эмакларкан.

– Шундай совуқда ухлаб бўладиму 7 — зардали
жавоб қилди Абдурауф дўғлот, — сандалнинг
чўғини дурустроқ қилсанг ўласанму

– Бизнинг аҳволимиз ҳар куни шундай, кутвол
жаноблари. Йигитларингиздин ўтин сўрасам, худди
ёнларидан бераётган киби қалтирашадур.

Қоровул қоронғида оташкурак излаб тополмагач,
этиги билан ўчиб қолган кулни титди ва ҳили борйўқлигини билиш учун кафтини тутди.

— Келишдиму7; — деди Абдурауф дўғлот
бетоқатлик билан.

— Келишди, – қотиб қолган панжаларини бирбирига ишқаб, куҳ-куҳлаганича иситмоққа тутинди
қоровул. – Шайх Нуриддин ва Шоҳ Маликлар
бош икки шаҳзодада юз чоғлиқ қўшин экан.
Жойлаштирмоқларини амр этдим.

– Мени сўрадимуё

– Шайх Нуриддин сўради. Бетоблигингизни
айтдим, – қиҳ-қиҳлаб кулди қоровул. – Ғазабини
ичиға ютди чоғи, индамади.

– Шаҳзодаларнинг кайфияти нечук

" Дўғлот (дуглат) — уйғур қавмларидан бири.



— Рустам Буға оғзини тўлдириб хшаҳзодалар
деганига, алп келбатли, баҳодир йигитлар кўз
олдимга келиб эди; Оғзиларидин ҳали она сути
кетмаган бачалар-ку, кутвол жаноблари

– Ана шу бачалар сен бирлан менга ўхшаганнинг
мингига татийдир, шу боис, ниҳоятда ҳушёр бўл.
Зиёфатни қуюқ қилиб, кўнгулларини ол. Амирларга
зийрак чуҳраларингдан қўшиб, чоғиру майни
оқиз. Сафарларининг сабабини аниқлашсин. Ҳеч
бўлмаса бўлиб ўтган воқеаларнинг тафсилотини
сўраб-суриштиришсинт Ўзинг ҳам жим ўтирмат1
Шаҳзодаларга илтифот кўрсатиб, оғизларини
ҳидла

— Бош устиға, кутвол жаноблари; Фақат...
Шунча қилғон хизматимиз бошимизга калтак
бўлуб тушмасмикин

– Хизмат учун ҳеч кимнинг боши кетмаган. Сен
тилингга эҳтиёт бўл

Қоровул яна эмаклаб эшик томон юрди.

– Йигитларга айт, чўғ келтиришсун{ – шивирлади
Абдурауф дўғлот эшикдан чиқаётган қоровулга ва
қўшиб қўйди: – Урикнинг чўғидин бўлсун

жаз

Аро Темур Бағдодга етиб келганида шаҳар тун
оғушида эди, ҳар-ҳар ерда ёқилган машъалалар
узоқдан хирагина липиллар, баланд-паст уйлар,
иморатлар, миноралар сирли бир сукунатга
чўмгандай эди.

Йилнинг тўртдан уч қисми қуёш оташида
ҳансирайдиган шаҳар қисқагина вақт қўноқ
бўладиган баҳорнинг майса ва чечаклари
таратаётган анвойи бўйларга тўлган кўйи ғир-ғир
эсаётган майин ва намхуш еллар эпкини остида
ором уйқусига кетган эди.




АроТемуршаҳарнингкунботишдаги дарвозасига
яқинлашганида узоқдан қоровул навкарнинг таҳдидли овози эшитилди:

– Кимсен 7 Яқинлашма

Баланд дарвоза тепасида қурилган кузатув
айвончасида машъала тутган барваста йигитнинг
гавдаси кўринди. Машъала эпкин таъсирида гоҳ
пасайиб, гоҳ лопиллаётганидан йигитнинг юзини
аниқ кўриб бўлмасди.

Аро Темур фақат соҳибқироннинг энг ишончли одамларигина қўллайдиган калимани айтгач,
қоровул йигит шошиб қолди. Машъалани ёнидаги
ҳамроҳига тутқазганича нимадир деди. Қиличларини
шарақлатиб, айланма зинадан тезгина тушди"да,
дарвозага калит солди.

Қоровул йигит йўл-йўлакай шеригига фавқулодда
ҳолатлар, вазиятлар юз берганда, шунда ҳам
саноқлигина мансабдор шахсларга аён калимани
сўйлаган бу бек текка келмаганини, балки ғоят
муҳим мужда келтирганини англатди.

Шериги шоша-пиша дарвозахонадаги бошқа
машъалаларни ҳам ёқиб, бекнинг қўлидаги от
ЖИЛОВИНИ ОЛДИ.

Терга ботган қашқа саман бегона одамнинг
ҳидини сезиб, пишқирганича депсинди, орқага
тисарилиб жиловини силтади. Йигит от ёлларини
силаб, чиройли бўйнини меҳр билан қашлади.

– Олдин обдон совутиб, кейин ем беришсун, –
деди Аро Темур йигитга ва яна қўшиб қўйди: –
Менга бошқа от келтирини

Йигит ҳамроҳига қаради. Дарвозани қайтадан
қулфлаётган қоровул йигит меҳмоннинг оддий
беклардан эмаслигига ақли етган бўлса-да, барибир
истиҳола ичида бир лаҳза тараддудланиб қолди.
Аро Темур эса кгапимни англамадингмиз дегандай,
бир ўқрайди:




– Шаҳзода Мироншоҳ Мирзонинг ўзларига
ҳозироқ етказишим зарур бўлган хабар борт –
деди таъкидлаб.

Йигитнинг иккиланганини сезган Аро Темур
овозига жиддий тус бериб, буйруқ оҳангида
гапирди.

Йигит жавоб беришдан олдин осмонга термилиб,
ойни қидирди. Булутлар ичида ғира-шира кўриниб турган ойнинг жойлашувига қараб, вақтни
чамалади. Сўнг бекка ўтирилди.

— Маъзур тутсинлар, ҳурматли бек, вақт
алламаҳал бўлғон. Ҳозир шаҳзодаи жувонбахтнинг
айни ором маҳаллари, — деди йигит мулоҳаза
қилганича. Сўнг бекни шаштидан тушириш учун
қўшиб қўйди: – Соғ бошимиз савдога қолмасин
тағин

– Отни келтир1 – қоровул навкарнинг гапини
кесиб қовоғини уйди Аро Темур. – Кеча-ю кундуз
дам олмасдан елдим. Неча кун йўл босганимни ҳам
билмасмен.

— Йўлга қачон чиқиб эрдингиз – қоровул йигит
бекдан қандай муҳим хабар келтирганини билмоқ
умидида гапни айлантирмоққа ҳаракат қилди ва
жавоб кутиб турган ҳамроҳига сот келтир деган
ишора берди.

– Чоҳаршанба куни... — толиққан ва уйқусираётган Аро Темур гапининг давомини шошиб
ичига ютди. Бехосдан оғзига келган жумланинг
ваҳимасидан фикри илкис ойдинлашди, кейин томоқ
қирганича йўлга чиққан кунини эслади, – пайшанба
куни эрди, шаъбоннинг ўн саккизинчиси

Қоровул йигит бармоқларини букиб, ўртадаги
кунларни санади.

– Бугун рамазоннинг тўққизинчиси. Демак,
роппа-роса уч ҳафта йўл юрибсиз. Қирқ кунлик




йўлни бу қадар тез босиш ҳамманинг ҳам қўлидан
келмайдур...

У Аро Темурга ҳайрат ва ажабланиш билан
тикилди.

— Xa... яхши келдим, ҳисоби. Бироқ рўзани
қазо қилганим ёмон бўлди. — Аро Темур уйқу
элитаётган кўзларини базўр очаркан, қотиб қолган
тиззаларини уқалади, қони юришсин учун нарибери юриб тепинди.

– Бир пиёла ўрик шарбати ичсангиз бўлурди,
бек жаноблари; — йигит дарвозахона бурчидаги
қоровулхона томонни кўрсатди. — Озроқ қайнатма
шўрва ҳам ташлаб қўйғанмиз. Йўлда бафуржа
тамадди қилишга фурсатингиз бўлмагандур.

– Ташаккур1 Лекин ҳозир ўрик шарбати ичишим
мумкун. Энг асосийси, эсон-омон етиб келдим.
Энди бу ёғи бир қадам.

Йигит шарбат келтиргунича оёғининг чигили
ёзила бошлаган Аро Темур яна у ёқдан-бу ёққа
юра бошлади ва сопол шокосадаги шарбатни бир
кўтаришда сипқорди-да, танаси яйраб, ҳузур қилиб
керишди.

Йигитнинг ҳамроҳи от олиб келишга кетди. Бек
олдин ёрилмади. Бағдоддаги аҳвол, экин-текин,
қишнинг қандай келгани, бозор-ўчар баҳолари,
хуллас, умумий гаплардан суҳбатлашиб ўтиришди.

Қоровул йигит Самарқанддан экан. Шу боис,
Мовароуннаҳр янгиликларига кўпроқ қизиқди ва
гап орасида олти ойдан бери қаттиқ машқ олиб
бораётган қўшинларнинг сафар тайёргарлиги ва
бу сафарнинг негадир кечикаётганлиги ҳақида
сўради.

Аро Темур бу ҳақда аниқ бир нарса дегиси
келмай, жавобни айлантираркан, машъала шуъласида янаям катта ва салобатли кўринаётган
қоровул йигитнинг гавдасига синчковлик билан




тикилди. Курашчи полвонлардан бўлса керак, деб
тахмин қилди.

— Кимлардансиз  — деди йигитнинг мулоҳазали
фикрлари ва мулозамати ёқиб, кейинчалик ўз
қўшинига олишни кўнглига туяркан.

– Падари бузрукворимизни балки танирсиз,
—– деди йигит кулимсираб. Гапининг оҳангида
фахрланиш туйғуси ҳам бор эди. — Жаку Барлос
ҳазратларининг туманида хизмат қилганлар.
Отлари Санжар Барлос эди.

– Нега кэрдиз деб сўйламоқдасиз, мен билган
Санжар Барлос бўлса ҳали ёш, чамамда

– Ҳа... – йигитнинг кўзлари ғамгин тортиб, бир
лаҳза хўрсиниш билан тин олди, — чин дунёга
кетдилар... жангларда кўп захмдор бўлганлари
сабабми ёки кунлари битган эканми, қишда
шамоллаб қолдилару, шу билан туролмадилар. Уч
йил бўлди...

– Худо раҳмат қилсинг — Аро Темур юзига
фотиҳа тортаркан, афсусланиб бош чайқади. — Кўп
ажойиб инсон эрдилар отангиз. Чамамда, Жаку
Барлос ҳазратларига қариндошликлари бор эрди.

– Шундай... – йигит тасдиқ ишорасини қиларкан,
бекнинг отаси билан танишлигини эшитиб бирдан
бошқача бўлиб кетди. Худди отаси тирилиб
келгандай, ҳаяжонга тушиб, ўзини қўярга жой
тополмай қолди.

Йигитнинг руҳиятидаги ўзгаришни сезган Аро
Темур унинг елкасига меҳрибонлик билан қўл
ташлаб, отини сўради.

– Арслон Барлос, — йигит худди қариндоши
билан сўзлашаётгандай эркин гапирди.

– Менинг отим Аро Темур

Амир ҳали отини айтиб улгурмай Арслон Барлос
ўрнидан сапчиб турди ва қаршисидаги одам
фақатгина беккина эмас, балки соҳибқироннинг




шахсий қўшини амири, мавкиби Ҳумоюннинг
асосий назоратчиси, унинг ташриф буюришини
билишса ёки қораси кўринди дегунча унча-мунча
амирлар ҳам писиб кетадиган Аро Темур эканини
билиб, баттар ҳаяжонланди. Қаддини ростлаб
лашкарларга хос тавозе билан ҳурматини изҳор
қиларкан, хижолатлик билан узр сўради:

—– Қоронғида танимабмен, жаноби олийлари,
мени афв этини

– Ҳечқиси йўқ, – кулди Аро Темур, – пешонамга
ёзиб қўйилмаган-ку1 Бунинг устига, ота қадрдон
эрканмиз. Ота қадрдонликнинг маъносини билурMHCH3?

Йигит бош ирғади:

– Кўнглимни тоғ этдингиз, амирим; Падари
бузрукворим киби ватанга, ҳазрати соҳибқирони
Соний, етти иқлим сарвари Амир Темур Кўрагоний
жаноби олийларига ҳамиша содиқлик билан хизмат
этурмен;{ Ва алқисса, ота қадрдонлик бурчимни
ҳам унутмасмен

– Боракалло, ўғлим; — Аро Темур йигитнинг
елкасига ташлаган қўлини айрича меҳрибонлик
билан оларкан, уни ёнига ўтирмоққа ундади. Йигит
ўнғайсизланиб, омонатгина чўқди.

– Бу ерда қачондан бери хизмат қиласиз

– Уч ойдан ошди, – деди Арслон Барлос. – Унгача
келинингиз ҳам, мен ҳам Бибихоним ҳазрати
олийларининг хизматларида эрдик. Менинг
асосий ишим туманлардин аскар йиғмоқ эрди.
Қишлоқ оқсоқоллари ҳузурида ташкил қилинган
чериклардан хабар олардим. Ёши ўн олтига кирган
навкарларни ажратиб, қўшинларга тарқатардим.

– Бола-чақалардан борми

– Ҳозирча келинингиз иккимиздан бўлак ҳеч
кимимиз йўқ. Бувимизни ҳам худо кўп кўрди.
Икки йил нарида қазо қилдилар.




– Оллоҳ раҳматига олсуш – Аро Темур шундай
деганича йигитнинг ҳамроҳи отини етаклаб кетган
томонга қаради. — Ҳамроҳингиз чаққонгина кўриниб эрди, бул кетишда отни танлаб чиқиши тонггача чўзиладур, шекилли

Йигит отхона томонга аланглаганича тоқатсизлана бошлади.

— Хўш, шундай қилиб, Арслонбек, курашнинг

қайси турлари бирлан шуғуллангансиз7 — яна
йигитни гапга солди Аро Темур.
– Курашними; – хаёли бўлинган Арслон

Барлос ўзини ўнглади. — Деярли барча турларидан
хабардормен, жаноби амир. Зоти олийлари
Пир Муҳаммад Жаҳонгир ва Шоҳруҳ Мирзо
қўшинларида хизматдалик чоғимда устоз
Тўкал Қарқаранинг ўзига икки бора имтиҳон
топширганмен.

– Қарқаранинг имтиҳонидин ўтган бўлсангиз
анойилардан эмас эркансиз-да — Аро Темур
энди унинг қадди-бастига ҳавас билан тикилди.
– Отангиз Санжар Барлос қиличбозликда ҳам,
найзабозликда ҳам Жаку Барлосдан қолишмасди.
От изини той босар, деганларидек бу соҳаларда
Ҳам мукаммалдирсиз

– Падари бузрукворимизга етолмаган бўлсам-да,
уялтирмасмен, – йигит камтарлик билан қўлларини
кўксига қўйди.

Отнинг дупури ва кокилларидаги попукларининг
шалдираши суҳбатга якун ясади. Арслон Барлос
чопиб бориб ҳамроҳининг қўлидан отнинг жиловини оларкан, амир отга чиқиб олиши учун
қўлтиғидан суяшди-да, отнинг олдига ўтди.

– Амирим рухсат берсалар, саройгача ҳамроҳлик
этсам...

Аро Темур кмаъқулз) ишорасини қилиб, отни
ниқтади.




Сарой атрофида машъала кўтарган қоровулу
навкарлар навбатма-навбат айланиб юришарди.
Тун сокинлигини уларнинг қадам товуши-ю,
аслаҳаларининг ҳар-ҳар замонда эшитилаётган
шарақ-шуруқигина бузиб турарди.

Арслон Барлос етаклаб келаётган от туёқлари
овози узоқдан эшитилгани боис, бемаҳалда
келаётан меҳмоннинг кимлигини билишга
қизиққан қоровул йигитлар тез-тез одимлар билан
сарой дарвозахонаси томон юришди.

Аро Темурни келбатиданоқ таниган қоровулбоши
шоша-пиша олдинга ўтиб, уни кутиб олишга
шайланаркан, ёнидаги ҳамроҳларига паст овозда
аллақандай кўрсатмалар бериб, нималаргадир
ишора қилди. Сўнг боши ерга теккунча таъзим
қилиб, чаққонлик билан от жиловини қўлига
олди.

Арслон Барлос қоровулбоши билан сўрашиб,
Аро Темурнинг отдан тушишига кўмаклашди.

Шундай улуғ Қавчин ҳеч бир хабарсиз, бунинг
устига навкарларсиз келиши ёмонликдан нишона
эканлигини пайқаган қоровулбоши ортиқча сўз
сўзламай, Арслон Барлосга сраҳмат, сен боравер,
деди-да, Аро Темурнинг ўзи сўз бошламагунча
индамай орқасидан эргашди.

Аро Темур Арслон Барлос билан қуюқ
хайрлашди.

– Шаҳзодаи жувонбахт саройдамилар 7

Аро Темурнинг сўроғига қоровулбоши нима деб
жавоб қиларини билмай саросималанганича, бир
лаҳза сукут сақлади. Тўғрисини айтса шаҳзодадан,
ёлғон гапирса, Аро Темурдан жазо олишини билган
қоровулбоши эшитган гапини англамаганга олиб,
гўё саройбонни тезроқ хабардор қилмоқчидай
қадамларини илдам-илдам ташлаб, дарвозага
амирдан олдинроқ етди.




– Ким2 – ичкаридан дарвозабоннинг
уйқусираган, хирилдоқ овози эшитилди.

– Қоровулбошимен:т Тезроқ оч

Занжирлар шарақлаб, зулфаклар туширилгач,
бўйи ўн, эни саккиз қулочча келадиган дарвозанинг
бир табақаси ғийқиллаб ярим очилди.

– Бемаҳалда келган ким2

Қоровулбоши сўчир овозингниз, деб шивирладида, девордаги машъалаларни ёқди. Аро Темурни
кўрган дарвозабон саросимага тушиб, дам Аро
Темурга мўлтираганича кхизматз) дегандай, бўйнини
елкалари орасига қисиб, оғзига термилди.

Дарвозабоннинг чўзинчоқ юзидаги карахтлик
йўқолиб, чала уйқудан юмилаётган қисиқ кўзлари
совуқ йилтиради. Беўхшов, узун-узун панжаларини
бир-бирига ишқаганича гўё тоғни урса толқон
қиладигандай, ҳозир не юмуш буюрилса, ўшанга
ўзини шай қилиб кўрсатмоққа тиришмоқда эди.

Қоровулбошига унинг бу бачкана мулозамати
ёқмаётган бўлса-да, индамай, паст овозда нима
қилиши кераклигини тушунтирди.

— Йигитларингизга айтинг, Аро Темур
ҳазратларига муносиб жой ҳозирласинлар.
Таомларини еб, яхшилаб ҳордиқ чиқарсинлар.
Қайси хилдаги ҳаммомни маъқул кўрсалар, ўша
ерга юборинг. Туну кун отда юриб, баданлари тош
қотган бўлиши керак. Тажрибали уқалагичлардан
қўйинг...

– Навниҳолчалари бор...

Дарвозабон яхши кўриниш учун овозига зеб
бериб, шаъма аралаш гап бошлаган эди, Аро Темур
қовоғини уюб, гапини кесди.

– Мен бошқа юмуш билан келганмен) – у
қоровулбоши томон ўтирилди. — Сиз менинг
фикримни уқмадингиз, шекилли




Қоровулбошининг юзига гуп этиб қон урилди.
Дарвозабоннинг олдида мулзам бўлганини сездирмаслик учун унга кчиқиб тура ишорасини
қилди-да, ёлғиз қолишгач, ялинчоқ оҳангда гапида
давом этди:

– Шаҳзодаи жувонбахтнинг феълларини билурсиз, амирим. Ҳозир безовта қилсам бир менинг
эмас, сизнинг ҳам бошингиз кетадур... Шул боис,
тонггача сабр этурсиз. Қусурга буюрманг-ку, неча
кунда етиб келдингиз Бағдодга 2

Аро Темур унинг нимага шаъма қилаётганини
англади. Қоровулбоши кшунча кун етмаган хабар
яна бир кун айтилмаса, куйиб кетмас) демоқчи
бўлди. Фақат мавқеи боис, гапини бошқача оҳангда
етказди.

– Унда Хонзода бегимни кўрсам бўлурми

Қоровулбоши дабдурустдан ризолик билдиргиси
келмади, шекилли, кутиш хонасида гап пойлаб,
ивирсиётган саройбонни чақириб, ўзаро
маслаҳатлашди. Саройбон ҳам қоровулбошининг
бояги беписанд муомаласидан кўнгли озор чекиб,
кҳали шошмай тур деб пайт пойлаб турганлиги
боис, қаддини ростлаб ўзини тутиб олди-да,
Хонзода бегимга қоровулбошидан кўра ўзи
яқинроқ эканлигини сездириб қўймоқчидай Аро
Темурга қараб гапирди:

— Яхши, амир жаноблари, Хонзода бегимдан
ҳозир сўраб кўрурмен. Рози бўлсалар, ҳузурларига
сизни олиб борурмен

Саройбон ксизниз) сўзига урғу бериб қоровулбошини бир узиб олди-да, унга нигоҳ ҳам
ташламай, ичкарига кириб кетди. Хонзода бегим
ҳали уйғоқ эди.

Фақат кшошилинч) деган гап бегимни ақлдан
айирар даражада ҳаяжонга солди.




Катта ўғли Муҳаммад Султон вафот этганида Ҳам
унга ҳеч нарса демасдан Мироншоҳ Мирзо орқали
билдиришган эди. Ҳозир ҳам кўнгли Халил Султон
Мирзога кетиб, бир сесканди. (Астағфируллоҳ
Ўзинг асра, Оллоҳим; Шайтоннинг васвасасига
қулоқ туттирма... Ўғлимни, ёлғизимни Ўзинг асра1
Ўзингдин ўзга паноҳим йўқ, Тангрим

Хонзода бегим кўнглидан кечаётган ёмон
ўйларни қувиб, Аро Темурни олиб киришларини
сўраркан, унинг сўзлашига ҳам сабр этмасдан ўзи
саволга тутди:

– Сўзланг, амир жаноблари, бу қадар шошилинч
мужданинг соҳиби кимё

– Билқисси Суғро, Бонийи Кубро Бибихонимдур,
— деди Аро Темур ва қўлидаги мактубни бегимга
узатди.

Хонзода бегим хатни очаркан, қўллари титради.
Мактубнинг ярмига етгач, беҳаловат бўлаётган
бегимнинг нафас олиши секинлашиб, вужудидаги
титроқ сусайди. Хат мазмунини билгач, ўзини
бутунлай босиб олди.

– Оллоҳга шукур, – деди ўз-ўзига сўйланиб ва
омонатгина ўтирган курсисига баҳузур жойлашди.

Хавотир ичида ўзини йўқотаёзган Хонзода
бегимнинг оҳ-воҳ билан кўз ёши тўкишини
кутган Аро Темур унинг бирдан хотиржам
тортганидан ҳайратланди. кТушунмадимикин...
йўқ, тушунмаслиги мумкин эрмаси.

– Менинг фикри ожизимча, соҳибқирони аъзам
бетобдурлар, шундайму – Аро Темурнинг хаёлини
бўлди Хонзода бегим. – Ёхуд... Тўғрисини сўйлай
беринг, бек.

Аро Темур кўзларини ерга олиб, чурқ этмади.

Хатнинг муҳимлигини тушунган Хонзода бегим
ҳам бошқа сўз қотмади.




Мироншоҳ Мирзо ҳокимиятдан азл қилингач,
Бағдоднинг жануб томонида Абу Бакр Мирзо
қурдирган кўшкда яшамоқда эди.

Хонзода бегим кирганида эрон гиламлари
тўшалган ҳайҳотдай ётоқхонанинг қандиллари
ўчирилмаган, яланғоч, ярим-яланғоч каниз қизлар
қўлларига илинган нарсани ёстиқ қилганларича
ҳар ер-ҳар ерда чўзилиб ётишарди.

Шамдонларда лопиллаётган мойли пиликларнинг
алланечук куйинди иси, бўкиб ичилган шаробнинг
қўланса ҳидига қўшилиб, қизлардан таралаётган
мушкуанбарлар бўйини босиб кетган ва хона нафас
қайтарар даражада димиқиб, ҳавоси бузилган эди.

Тўрдаги барқут пардали ётоқда шаҳзода
Мироншоҳ Мирзо шира кайф ётарди. Қўнғироқ сочли канизак шаҳзоданинг тиззасини қучоқлаганича ғудранар, унинг ҳолатидан ухлаётганини ҳам,
кайфи ошиб ўзини ўнглолмаётганини ҳам билиб
бўлмасди.

Хизматкорнинг шовуридан туйқус уйғонган
канизаклар сархушликлари боис, кўзларини базўр
очганларича сочилиб ётган эгниларини топиб
киймоққа тутинишди ва эшик олдида турган
Хонзода бегимни кўриб, ўрниларидан сапчиб
турганларича ташқарига отилишди.

Мироншоҳнинг тиззасини қучиб ётган қиз ўзига келолмади. Хизматкор ҳарчанд турткиламасин,
қўл силтаб ктинч қўй). деганича яна кўзини юмиб
олди.

Асаби бузилган Хонзода бегим юзини ўтирган
кўйи бетоқатланмоқда эди. Хизматкор йигит қизнинг устига чойшаб ёпганича даст кўтарди ва
эшиқдан олиб чиқди. Қиз кетатуриб, Мироншоҳ
Мирзонинг қўлини тортқилади.

Мироншоҳ Мирзо кўзларини очмасдан икки
қўлини ёзиб, ёнларини пайпаслади.




– Кабутарларим...

– Кабутарларингиз учмиш, шаҳзодам

Хотинининг овозини эшитган Мироншоҳ Мирзо
қаршисида турган Хонзода бегимни тушимда
кўряпман, деб ўйлаб, кўзларини шошиб очибюлмди.

Хонзода бегим унинг аҳволидан жиркангандай
ўзини орқага оларкан, гапида давом этди:

– Шошилинч хабар борлиги боис кирдим...

кЙўқса, итим адашган эрмас) демоқчи эди,
ўзини базўр тутди.

Мироншоҳ Мирзо Хонзода бегимга еб қўйгудай
қилиб қаради ва пинагини бузмади. У тескари
ўгирилиш учун атлас чойшаб билан уят жойини
бекитди.

– Оч кўзинг бирлан қарама бунга, бу матоҳ
сенга ҳайф) Шошилинч хабарингга эрса туфурдим.
Ҳаммасига, ҳаммангизга туфурдим; Менга деса
осмон узилиб тушсун;{ Қиёмат қойим бўлсун1
Дунёни сув боссун;{ Тушундингму{ Энди эса мени
тинч қўй Мен йўқмен1 Ўлганмен Мироншоҳ
Мирзо йўқ. Йўқом

Ғазаб ва аламдан унинг кўнгли бузилиб, овози
ҳирқираб, чиқмай қолди. У бирпас шу зайлда жим
ётди ва Хонзода бегимнинг ҳалиям кетмаганини
сезиб, ғазаб билан у томон ўгирилди.

– Бул... – Мироншоҳ Мирзо кўкрагига муштлади,
– ўлган Мироншоҳнинг, топталған Мироншоҳнинг,
азл этилғон Мироншоҳнинг жонсиз гавдаси,
суврати

Уўрнидан сапчиб турмоқчи бўлди. Лекин гавдаси
ўзига бўйсунмади. Тиззалаган кўйи ўтириб қолди.

Мироншоҳ Мирзонинг ҳозирги ҳолати чиндан
Ҳам аянчли эди. Озиб, шалвираб қолган юзлари
худди узоқ касал ётган одамники каби сарғайиб




кетган, ичкилик ва уйқусизликдан қовоғига ботиб,
киртайган кўзлари нурсиз эди.

– Мен сенга қадам босма демабмидим7 Бу
ер, ётоғим сенга ҳаром демабмидим; Шунча
қилмишларингдан сўнг ҳам сен, сотқин, қанчиқ
киришга журъат этдингму Иккинчи бор сени бул
ерда кўрсам ёхуд кирмоққа ҳаракат қилсанг, мана
шул қўлларим бирлан бўғиб ўлдирамен) Энди эса
йўқом Эй, ким бор1

Бирор кори ҳол юз бермаслиги учун эшик
олдида турган хизматкорлар ичкарига киришди.
Лекин Мироншоҳ Мирзонинг бақир-чақирига
эътибор бермай, Хонзода бегимнинг амрини
кутишди. Хизматкорларнинг Хонзода бегимга
итоати шаҳзоданинг қонини баттар қайнатди. У
парқу болишларни муштлаб, ҳўнграганича бош
учида турган май тўла кўзани уларга отди.

— Қоронғуда топишган кўрлар Раҳнамоларинг
сотқин бўлгач, сиз сотилмайсизму {1 Тузим кўр
қилсун ҳаммангизни

Хонзода бегим Мироншоҳнинг ўзига келишини
ва тинчишини кутиб сукут сақламоқда эди.

– Ҳазрати олиялари Бибихоним...

— Ҳалиям кетмадингму  – кўзлари косасидан
чиқай деган шаҳзода Хонзода бегимга барқут
ёстиқни отди.

Хонзода бегим жаҳл билан қўлидаги мактубни
силкитди.

– Эй, инсон, падари бузрукворингиз, ҳазрати
соҳибқирон оғир бетоб эрмиш

Мироншоҳ Мирзонинг кўзлари ярқ этиб
очилди.

– Падари бузрукворим —– у ўрнидан турганича
чордана қуриб ўтирди, лабларида кинояли ним
табассум ўйнади. – Менингми; Адашмадингизму1




Балки сизнингдур: Яхшилаб ўйлаб кўруни Худди
шундай

Мироншоҳ Мирзо Хонзода бегимга пичинг
билан гапирганда доим сизларди. У қувонч қалққан
кўзларини юмганича ўзини тўшакка ташлади ва
чалқанча ётиб, қўлларини кўкка чўзди. — Ё улуғ
эгам; Наҳотки... Наҳотки бизга ҳам иноят этган
бўлсанг; Шукур, беадад шукур... Во, дариғ, етти
олам ҳукмдори, Искандари Соний, ҳеч қачон
ўлмайдурғон олампаноҳ Амир Темур ҳазратлари
оғир бетоб эрмиш"1 Ўлмабдиларму"

Хонзода бегимнинг юзларида ачиниш билан
бирга нафрат уйғонди.

— Уялинг, – деди овозини баландлатиб, – ўлим
бирлан дардга таъна йўқдур.

— Шундоқ денг, уятни ҳам билурмисиз ҳали; —
Мироншоҳ Мирзо хатни тутганича қотиб турган
Хонзода бегим томон ўтирилди. – Тақдирнинг ажиб
ўйинини кўрунг, маликам: Бул фоний дунёга устун
бўлолмадиларму ул зоти мукаррам. Умр деганлари
ана шундоқ алдоқчи, ана шундоқ бешафқат; Дунёни
титратган не-не алломаи замонларни, соҳибқирони
аъзамларни икки ямлаб, бир ютадур) Яхшиямки,
дунёда ўлум бор; Улум қадди букулғон ҳақиқатни
тиклайдур. Очкўз панжаси бирлан оламга чанг
солғон разолатни парча-парча қиладур

Мироншоҳ Мирзо кўнглида йиғилиб қолган
ҳасратларни тўкиб соларкан, Хонзода бегимга
эшик томонни кўрсатди.

— Бетоб деганлари ёлғон, маликам1 Тезроқ
отланинг, қайнотангизнинг, йўқ, севимли отажонингизнинг асъаса-ю дабдабали маросимига
кечикманги Сиз севимли келини, йўқ, қизи
эрдингиз. Фарзандидин ҳам ортуқ кўрур эрди
сизни; Шул боис, барчадин бурун сиз боруни
Сочларингизни ёйиб, юзларингизни юлиб йиғлани




Падари бузрукворларимни ўлдирғон отажоним
деб йиғланг

Мироншоҳ Мирзо ҳўнграганича бошини ёстиққа
ура бошлади.

Хонзода бегим шаҳзоданинг пичинг билан
кпадари бузрукворларимни ўлдирғон отажонимо
деб йиғланг сўзининг маъносини англади.

Бу гапи билан Мироншоҳ Мирзо Амир Темур
томонидан босиб олинган Хоразм вилояти валийси
Ҳусайн Сўфий ва унинг иниси Юсуф Сўфийнинг
ўлимига шаъма қилмоқда эди. Улар Хонзода
бегимнинг отаси Оқ Сўфийнинг оғалари эди.

Чингизхон истилосидан кейин Хоразмнинг
шимоли-ғарбий қисми Жўжи улусига, жанубишарқий қисми Чиғатой улусига қўшиб берилган, то
Олтин Ўрданинг нуфузли амирларидан Нонгадой
авлоди Ҳусайн Сўфий Тўнгдай ўғлининг Хоразм
вилояти валийлигига қадар бу ерлар ана шу икки
улус авлодларининг мулки ҳисобланар эди.

Қўнғирот уруғидан бўлмиш Ҳусайн Сўфий
Хоразмни ҳижрий 766-767 йиллар (мелодий 136465) қўлга киритгач, Чингизхон ясоғига биноан
Чиғатой авлодларига закот, хирож тўлаб туриши
керак эди. Лекин ўзини қудратли ҳукмдор санай
бошлаган Ҳусайн Сўфий барча тўловларни бекор
қилиб, тобелиқдан бош тортди.

Ҳижрий 771 йил (мелодий 1370) Мовароуннаҳр
ва Туркистонда ўз ҳукмронлигини ўрнатиб,
Чиғатой Қоон наслидан бўлмиш Суюрғатмишхон
ибн Донишмандчахонни хон кўтарган Амир
Темур Ҳусайн Сўфийни муросага чақириб элчи
юборди. Элчи бўлиб борган Алфа Тавочи, ундан
сўнг Мавлоно Жалолиддин Кешийлар зиндонбанд
этилгач, Амир Темур Хоразмга юриш қилди ва
зафар қозонди.




Ҳусайн Сўфий Амир Темурдан омонлик тилагач,
соҳибқирон уни кечирди. Лекин кўп ўтмай, у
аҳдини бузди. Ғазабланган Амир Темур Хоразмни
қайта ишғол қилиб енгди. Мағлубиятга чидолмаган
ва Амир Темурнинг жазосидан қўрққан Хусайн
Сўфий уч кун ичида хасталаниб ўлди. Амир Темур
мулозимлари билан кенгашиб, Ҳусайн Сўфий
ўрнига укаси Юсуф Сўфийни тайин этди ва бу
ярашиш эвазига укалари Оқ Сўфийнинг қизи,
Ўзбекхоннинг набираси Севинч бекани мана
шу Хонзода бегимнинг ўғли Жаҳонгир Мирзога
сўраттирди. Уларнинг никоҳидан кейин ҳам
Юсуф Сўфий яна хиёнат қилди. Хутталон ҳокими
Кайхисравнинг қутқусиға учиб (Кайхисрав
Жаҳонгир Мирзонинг қайнотаси эди) яна
душманлик йўлига ўтди.

Шундан кейин Амир Темур яна учбора Хоразмни
ишғол қилиб, ниҳоят ҳижрий 781 йили (мелодий
1379) Юсуф Сўфийнинг бошини ясоққа етказди
ва Хоразмни Чиғатой улусига қўшди, Гурганжда
Суюрғатмишхон номига хутба ўқитиб, пул зарб
эттирди...

..Хонзода бегим ҳалигача кайфи тарқамаган
Мироншоҳга гапириш ортиқча эканлигини сезиб,
мактубни ётоқнинг бир четига қўйди. Эшикка
етганда, фикридан қайтди ва хатни ўзи билан
олди.

Эшик оғасига эрталаб Абу Бакр Мирзо келганида
хабардор қилишини, ўзига эса сафар анжомлари
билан қўрима қўшин тайёрлашни буюрди.
Шаҳзода Мироншоҳ билан ўғли Абу Бакрнинг
бориш ниятлари бўлса, тонгда ҳозир бўлишларини
тайинлаб, ташқарига юзланди.

Эшик ёпилиб Хонзода бегимнинг қадам товуши
узоқлашди ва ҳайҳотдай ётоқхонага совуқ бир
жимлик чўқди. Қулоқлари остида ҳамон Хонзода




бегимнинг сўзлари жаранглаб, хаёли остинустун бўлиб кетган шаҳзода Мироншоҳ Мирзо
сархушлиқдан юмилиб бораётган кўзларини шам
ёруғида гоҳ каттариб, гоҳ кичраяётган қандиллардан
олганича турмоққа чоғланди. Ҳарчанд ҳаракат
қилмасин, қўл-оёғи ўзига бўйсунмади. Кўнгли
беҳузур тортиб, чоҳга йиқилаётган каби боши гиргир айланди. Пайпаслаб, бош учида турган шаробли
кўзани ахтарди. Отиб юборгани эсига тушиб,
гиламда ағдарилиб ётган кўзага тикилганича, эшик
оғани чақирди.

Мироншоҳ Мирзо илгарилари шундай хабар
эшитганида, қандай аҳволга тушишини ўйлаган,
тасаввур қилган ва ҳар сафар кўнглида ғамдан
кўра, қувончга ўхшаб кетадиган ғалати бир ҳис
туйган эди. Ҳозир дабдурустдан эшитган бу
хабардан карахт бўлиб қолди. Лабларини кулгига
илкис чоғлаган бўлса-да, қилт этмаган вужудида
кулгига муштарак ҳис уйғонмади. Кўзлари атрофга
жонсарак аланглаганича нарсаларга бирма-бир
тикиларкан, қулоғи остида жаранглаётган ўша
сўзлардан бошқа ҳеч нарсани идрок қилолмади.

кПадари бузрукворингиздан айрилиб қолдуко
Мироншоҳ Мирзо ўзини тўшакка ташлаб, кўзларини юмди. (Айрилиб қолдук... Қачон; Бугунму
Кечаму 7 унинг қўллари аламзадалик билан ипак
чойшабни ғижимлаб думалоқлаганича хонанинг
бурчагига отди. к Аллақачонлар айрилганмен....

У отасини кўрганида, эслаганида хаёлига
чақмоқ каби уриладиган, ўша, тахтдан азл этилган
кун манзаралари юрагига тиғ бўлиб санчиларди.
Ярадор шер мисол ўкириб, дунёни бузгиси, кўзига
кўриниб турган ҳамма нарсани одамлари билан
қўшиб, пора-пора қилгиси келарди. Уч олиш
иштиёқи шунчалар баланд эдики, узоқ пайт, баъзан
ҳафталаб кўзига уйқу илинмасди. Турли режалар




тузиб, турли-туман қиёфаларга кирганича ётоқхона
билан йўлак ўртасида тентираб, вақт ўтказарди.

Абу Бакр Мирзо дастлаб бобоси улуғ Амирнинг
сўзига амал қилиб, отасини қаттиқ назорат остига
олган бўлса-да, кейинги йиллар, айниқса, сўнгги
бир йил мобайнида шаҳзода Мироншоҳ Мирзога
анча эркинлик берган ва мана шу қасрни қуриб,
кўчириб чиқарган эди.

Лекин Мироншоҳ Мирзонинг атрофидаги
ҳозирги одамларнинг кўпчилиги, унинг қўлтиғига сув пуркаб, тагига пахта қўйиб юрган
кҳамтовоқъларининг боши ёсоққа етказилиб, туну кун ҳамроҳи бўлмиш гўзал канизаклари бир
қўтон қўй каби ҳайдалганини эшитганлари боис,
ҳукмдорлари Абу Бакр Мирзонинг ҳурмати учун
сиртдан камарбасталик изҳор этсалар-да, аслида
унга яқинлашишдан ўзларини олиб қочишарди.

Буни ич-ичидан туйган шаҳзода аламини ичкиликдан оларди. Лекин бир кунмас-бир кун улар
билан ҳисоблашиш пайти келишини пичинг билан
писанда этарди. Гапини бошқалар ҳам эшитсин
учун, ҳатто орқасидан қўйилган хуфя Нор Буғанинг
ўзига ҳам атай, қайта-қайта таъкидларди.

Бурганинг думини кўрган Нор Буға эса
унинг гапларини жимгина, итоаткорлик билан
тингларди. Кўсалиги учун ёғ босгандай ялтираб
турувчи қоп-қора юзлари қилт этмасди. Фақат
бит кўзларининг киприклари унинг сўзларидаги
маънони англамоқчидай пирпираб, қаттиқ ва
совуқ нигоҳи эса шаҳзодани бошдан-оёқ таъқиб
этарди. Соҳибқирондай ҳукмдорнинг фарзанди
бу қадар густоҳфаҳм бўлишини тасаввурига сиғдиролмай ичида сўкса-да, унинг бундан буён
қўлидан бит ўлмаслигини фаҳмлагани учун ҳам
қаршисида турган афтодаҳол шаҳзодага баъзан
раҳми келарди.




– Сизнинг келажагингиз ҳали олдинда, — дерди
Нор Буға шаҳзодага тел бериб ва ром кўраётган
фолбинлардай башоратидан ўзи ҳам илҳомланиб
кетарди, — қандай кунлар келишини ҳали ўз
кўзингиз бирлан кўрурсиз1 Сизга кулган толе ҳеч
бир шаҳзодаға насиб этмас, шаҳзодам; Фақат ўшал
дамларда камина қулингизни унутмасангиз бўлди.

хЭнг олдин сени оёғингдан осурманз, дерди
ичида ғазаби жунбушга келиб Мироншоҳ Мирзо,
унинг гапига чиппа-чин ишониб. Шаҳзоданинг
ёвқараш қилган кўзларидаги учқундан нигоҳининг
маъносини уққан Нор Буға эса ичида мириқиб
куларди.

кБошингизга бахт қуши ҳапшшанбами куни
қўнғай, шаҳзодам, унгача қаричлаб ўтираберинг,
дерди ичида пинагини бузмай.

Болаликдан серҳаракат, ҳар нарсага қизиқувчан
тарбиячиларнинг қулоғини қоқиб қўлига берадиган
серсавол толиб саналган шаҳзода ўйинқароқлиги
учун табиий фанлардан илми мукаммал бўлмай
қолган эди. Лекин форс ва араб тилларини яхши
билар, форс ва араб шоирларининг шеърларини ёд
ўқир, ўзи ҳам форс ва туркийчада шеър, Ғазаллар
битарди. Ҳарбий салоҳияти ҳам соҳибқироннинг кўнгли тўлар даражада эмасди. У энг
жангари саркарда Арслон барлоснинг шогирди
эса-да, жангу жадалларни ёқтирмас, базму жамшидларнинг ҳадисини олган шаҳзоданинг сарсонсаргардонликда кечадиган таҳликали ҳаётга тобтоқати йўқ эди.

Кўриниши кўркам, тавозели, хушчақчақ, аския
ва кулгига ўч, қиссагўйига афанди ва латифалардан
тўплатар, баъзан эса бирпасда ўзи ҳам тўқиб
ташларди. Ашула-ўйин бор жойда эса у ҳамма
нарсани унутарди. Завқи баландлигидан таъсирчан
ва ўзгарувчан, тез қарор бериб, тез қайтарди. Унинг




ана шу феъли соҳибқиронга ёқмасди. Эркакларнинг
ҳамма нарсага жиддий муносабатда бўлишларини
талаб этадиган соҳибқирон учун шаҳзода баъзан
жуда оддий, ҳатто хашаки бир одам каби кўринарди.
Қаҳри қаттиқ Арслон барлос ҳам ундаги бу
унсурларни йўқота олмади. Шаҳзода жўравоз ва
ҳавойилигича қолаверди. Балки ҳукмдор бўлгач,
давлат ишларига аралашиб, кераксиз нарсалардан
ўзини тияр деган хаёлга борган Амир Темур
унга ҳижрий 797 йили (мелодий 1394) Холакухон
улусини, яъни Рай, Дарбанд, Озарбайжон, Аррон,
Муғон, Гуржистон ва Ширвонаъи ўлкаларини
суюрғол этди. кЎзи хон — кўланкаси майдон
бўлиш имкониятига эришган шаҳзода тўла ҳуқуқли
мустақил ҳукмдорга айлангач, босар-тусарини
билмай қолди. Унинг қўли очиқлиги, сахийлиги,
одам айирмаслиги, яхши-ёмоннинг фарқига кўпам
бормаслиги ҳайбаракаллачиларга қўл келди. Шира
ҳидини олган пашшалар каби дарров атрофини
оғирнинг устидан, енгилнинг остидан юрадиган
одамлар ўраб олишди.

Соҳибқирон шаҳзодага энг ишончли, садоқатли
ва тажрибали амир ва бекларидан беришига
қарамай, у бир йил ҳам ўтмай, уларни ўз одамлари
билан алмаштира бошлади.

Шаҳзода ҳамма қатори хизматкорларини сийлаб, совғалар бергани етмагандай, баъзан улар
билан майхўрлик қилиши, ҳатто бир хизматкорини беклик даражасига кўтаргани ҳақидаги хабар
соҳибқироннинг ҳам қулоғига етган эди.

Шаҳзода улуси пойтахтини Султонияга кўчиргач,
илм ва санъат аҳлини тўплаб базм берди.

Базмдан сўнг ёлғиз қолган шаҳзода Мироншоҳ
Мирзо дастурхонни йиғаётган хизматкор йигитнинг
ичилмай турган май қадаҳга икки маротаба шошиб,
кўз ташлаганини кўриб қолди.




Қорачадан келган, баланд бўйли, ориқ хизматкор
йигит нарсаларни жуда чаққонлик билан йиғарди.
Хизматкорларнинг юмушини ҳеч қачон кузатмаган
шаҳзодага унинг ҳаракатлари қизиқ туюлиб,
зимдан кузата бошлади. Йигитнинг қўл ҳаракатлари
кўз илғамас даража тез эди. Дастурхон устидаги
мева-чевалар, нон бурдалари гўё саватларга ўзи
учиб тушаётганга ўхшарди. Хаёлан унинг ўрнига
ўзини қўйган шаҳзодага фикри кулгили туюлиб
жилмайди. Қизиқувчанлиги устун келиб, йигитнинг
ҳаракатларини такрорламоққа уринди. Чаққонлик
билан узанган қўллари мева-чева тўла идишни
ағдариб юборди.

Қўрқиб кетган хизматкор йигит учиб келиб,
идишни ўнглади ва бирпасда меваларни йиғиб
солди.

– Маъзур тутгайсиз, шаҳзодам

Шаҳзодага хизматкор йигитнинг овозидаги
тавозели хокисор оҳанг ёқиб, олдидаги қадаҳни
унга узатди.

Хизматкор йигит май тўла қадаҳни кўриб,
юраги шувиллаб кетди. Кўз ташлаганини
пайқаганига амин бўлиб хижолат чекди. Лекин у
қадаҳга ичгиси келиб эмас, майга парвона учиб
тушганини, қанотларини пирпиратганича чиқишга
уринаётганини кўриб, қараган эди.

Йигит қўлларини кўксига босганича қатъийлик
билан бош чайқади.

—– Мени афв этгайсиз, шаҳзодам, бизга ичиш
мумкун эмас1

– Нечун  – хизматкорлар эътирозига ўрганмаган
шаҳзоданинг сархуш кўзлари олайди. Лаблари
икки жағи томон беўхшов тортилди.

– Сарой таомилиға кўра, хизматкорларнинг
май ичмоғи ясоқ): — деди шаҳзоданинг юзидаги




ўзгаришни кўриб, юраги увишган хизматкор йигит
ва қайта-қайта қуллуқ қилди.

– Сарой таомилидан биз бехабар қолибмизму
– шаҳзоданинг юзлари кинояли кулди. – Ким
томонидан амр этилған бул ясоқ

Шаҳзоданинг пичингини англамаган хизматкор
йигит шоша-пиша жавобга ошиқди.

– Ҳазрати олийлари Амир Темур соҳибқирон
томонларидан

Шаҳзоданинг кўзлари унга совуқ тикилди.

– Соҳибқирон осмондан тушган азроилму

ИГиТ нима деярини билмай каловланди.

Қизариб-бўзариб, пешонасига мунчоқдаймунчоқдай тер қалқиди. Шаҳзоданинг жавоб
кутаётганини илғаб тургани учун базўр тили
калимага келди.

— Йўқ, шаҳзодам...

– Унда нега бунчалик қўрқасен, майни ол ва ич
– шаҳзода қадаҳни йигитнинг қўлига тутқазаркан,
пешонасига бир чертди. — Мана бул хомкаллани
ҳам пишит, тушундингму { Энди сен менинг
одамимсен Менинг амримга бўйсунасен

Менинг сўзим сўз, амрим вожиб хоҳласам бор
қилурмен, хоҳласам йўқ: Англадингму1

Йигитнинг басавлат гавдаси кичрайиб, елкалари

қунишди.
– Ўлгунимча содиқ қулингизмен, шаҳзодам
– Шундай бўлсун; – шаҳзоданинг тантилиги

тутиб, унга лагандан тандир кабоб олиб узатди. —
Қани, иш

Ҳамма соясидан қўрқадиган, айниқса, сархуш
пайти хизматкорлар учун сичқоннинг ини минг
тангага айланадиган шаҳзодадан бу қадар мурувват
ва илтифот кўриш, ҳатто олтин қадаҳидан, бунинг
устига, ўзи билан май ичиш етти ухлаб тушига ҳам
кирмаган хизматкор йигит учун Оллоҳнинг инояти




каби эди. У дунё топган калдай қувонаётган бўлсада, шаҳзоданинг инжиқ феъли ҳақида баковул
айтган гаплар ҳар замонда эсига тушиб, юраги
пўкиллаб қўймоқда эди.

Лекин май сархуш эта бошлаган калласида
ғужғон ўйнаётган ҳавойи фикрлар хизматкор
йигитнинг кўнглидаги гумонларни хиралаштириб,
шоҳона либосларга бурканиб ўтирган шаҳзодани
бирпасда бошига қўнажак бахт қушининг
тимсолига айлантирган эди. Йигитнинг фаровон
ҳаёт ҳақидаги тасаввури лаҳза сайин кенгайиб,
улканлашиб бормоқда эди.

– Хат-саводинг бормуё

Май таъсирида титроғи босилиб, ўзини анча
тутиб олган хизматкор ўрнашиброқ ўтирди.
Қунишган елкалари ростланиб, чеҳраси ҳам вазмин
тортди.

– Мадраса кўрганмен, шаҳзодам, бухороликмен,
форсчам яхши. Пир Муҳаммад Шерозийда
тилмочлик ҳам қилғонмен. Адабиётга, шеъриятга
меҳрим айрича. Сиз, ҳазратимнинг Ғазалларидин
ҳам ёд билурмен.

Мироншоҳ Мирзонинг қарочиқлари
ёнди. Шаҳзода одамларнинг тилёғламалик
қилаётганларини сезса-да, битларини тўкиб
олишларига монелик этмасди. Унинг хизматига
олинаётган амирдан тортиб қаролгача аввал
Мунший Садриддин ҳофизнинг суҳбатидан ўтар,
шаҳзоданинг феълини яхши ўрганган мунший
уларни суҳбатаа ўзи тайёрлаб, Мироншоҳ
Мирзонинг бир-икки ғазалларидан ҳам ёдлатарди.

Дастлаб бу ҳақда эшитган шаҳзода ўнғайсизланган бўлса-да, кейинчалик бу усулнинг фойдадан
холи эмаслигини ўйлаб, рағбат берган эди.




Ўртага чўккан сукутни мамнунлик белгиси деб
билган хизматкор йигит унинг Садриддин ҳофиз
ёдлатган ғазалини ўқишга тутинди.

Йигитнинг шеваси бухороча бўлганлиги учун
туркийча битилган ғазални паҳлавийча оҳангда,
бузиброқ айтди. Овози ҳам хирароқ, урғуни
нотўғри берарди.

Шаҳзода ғазални бош ирғаганича тингларкан,
муносабат билдирмади.

– Қўшинда хизмат қилғанмисан7 — деди
хизматкор йигитнинг бақувват билакларига кўз
ташлаб.

– Амир Нуриддин қўшинида суворий эрдим.
Белимдан захмдор бўлғач, енгил ишга ўтдим...

Хизматкор йигит бироз хавотирлик билан,
ўтмишидан қисқача сўзлади.

Мироншоҳ Мирзо ниманидир чамалаб сукут
қилди. Шаҳзода Амир Темурнинг акси ўлароқ
мард, қатъиятли, бир сўз одамлардан кўра,
бошига қилич келишидан қўрқадиган, ҳар қандай
вазиятда ҳам келишувчан, меҳрини дастурхон
қилиб, қаҳрини яширадиган одамларни кўпроқ
ёқтирарди. Шу боис, атрофида музтар, мулойим,
миш-мишларнинг тегирмонига сув қуядиган
одамлар кўпайган, барчаси бир-бирининг кетига
қўйилган пойлоқчилар каби ўз садоқатларини
шаҳзодага бошқалардан кўра олдинроқ етказишга
Ҳаракат қилишарди. Бу мижғов ва майда одамлар
шаҳзоданингжонига қанчаликтегмасин, Мироншоҳ
Мирзо уларни ўзидан итармасди.

Лекин сўзига эътироз билдирган, ҳатто
мулоҳазали қилиб сўзлаган одамни ҳам аяб
ўтирмасди. Гапи ёқмаса, сўзини эшитмаёқ
тўхтатар, жини қўзиган пайти солиб юборишдан
ҳам тоймасди. Шу боис, унинг меҳридан ҳам,
қаҳридан ҳам бирдек қўрқишарди.




Ичкилиқдан кайфи ошиб, сўзлашув оҳанги
тобора сокинлашиб бораётганига қарамай,
хизматкор йигитнинг хаёли жойида, шаҳзоданинг
ҳаракати ва гапларини эҳтиёткорлик билан зимдан
кузатиб ўтирарди.

Шаҳзода кўзадаги майнинг охирини қуяркан,
йигитнинг елкасига уриб қўйди.

– Имтиҳондан ўтдинг, йигит, бир кўза шаробга
қилт этмадинг, эртадан бошлаб хос бекларим
қаторида бўлурсен{ Отинг нима

—– Баҳром Баҳлум — деди йигит ҳаяжондан
кўзлари ола-кула бўлиб.

– Лекин ҳозир юришингни ҳам кўрурмен, – деди
шаҳзода йигитга ктуриб юрэ ишорасини қилиб.

Қувончдан йигитнинг бор кайфи ҳам тарқаб
бўлган эди. Шунинг учун чайқалмай, гандиракламай
тўғри юрди.

— Энди эса дамингни ол, — деди шаҳзода ҳам
қўзғаларкан, – баковулга айтсанг, ўрнингга бошқа
одам юборади.

Йигитнинг бадар кетганидан хавотирланган
баковул икки-уч қайта эшиқдан мўралаган, шаҳзода билан бақамти ўтирганича май ичаётган
хизматкор йигитнинг эсон-омон чиқишини кутиб

ўтирган эди...

Шаҳзоданинг чорловидан юраги зада бўлиб
қолган эшик оға титраб-қақшаганича пойгоҳда
тўхтади.

— Устозинг кетдиму {{ — деди Ғазаб ва пичинг
билан шаҳзода.

– Шундай, ҳазрати шаҳзодам, Хонзода бегим
кетдилар

– Мен сенга отини атама демабмидим1




– Бир қошиқ қонимдин кечинг, шаҳзодам. Улуғ
Амиримиз ҳазрати олийларидин келган мактуб
боис...

– Ҳазрати олийлари; — Мироншоҳ Мирзо
кафтларини очиб, қўлларини у томон узатди.
Соққасига ботган катта-катта кўзлари олайди.
— Қутулдинг ҳазрати олийларингдан; Ҳаммамиз
қутулдик.

—– кАстағфируллоҳэ денг, — эшик оға ўзига
отилажак нарса хавфидан бўйнини елкалари
орасига тортиб қунишди. — Фаришталар сомино
дейишмасин1

– Тўнка – Мироншоҳ Мирзо хизматкорга
хезланиб қўлига илингулик нарса ахтарди.
Қизларнинг лаш-лушларидан бошқа нарса
тополмади. – Хавотир этма, фаришталар аллақачон
хкомину дейишган. Энди эса дўппингни осмонга
отиб, менга шароб келтир, тушундингму"1

– Астағфируллоҳ: — яна беихтиёр такрорлади
эшик оға ва бу янгиликни беклар бегига етказиш
учун қоровулхона томон учди.

Қоровулхона аллақачон одамлар билан тўлган,
ҳамма бир-бирига савол аломати билан тикилар,
юзларида таҳлика зоҳир эди.

– Шул гап ростму{ – деди юраги орқасига
тортиб кетган эшик оға ёнидаги йигитга ниманидир
гапираётган соқчилар бошлиғига.

– Қайси гап" — соқчилар бошлиғи шеригига
маъноли қараганича унга сокин ўтирилди.

– Қайдам... — эшик оғаси гапирарини ҳам,
гапирмаслигини Ҳам билмай каловланди. –
Шаҳзодаи жувонбахт дедиларки...

– Шаҳзодаи жувонбахт кўп йиллардан бери
дейдилар, – унинг гапини бўлди соқчилар бошлиғи.
– Сархуш одамнинг гапини гап демагил, оғзингга
эҳтиёт бўлиб, ўзингга тегишли ишни қил, хўпми




– Худога шукур... — эшик оғаси кўзасини
кўтарганича қоровулхонадан чиқди.

Ушароб келтирганида, Мироншоҳ Мирзо ҳалиям
хонанинг ўртасида, гиламга мук тушганича бошини
чангаллаб ўтирарди. Шаҳзодага яқинлашишга
қўрққан эшик оға май тўла кўзачани берироққа
қўйди-да, дарров орқасига тисарилди.

Унинг шовурини сезган шаҳзода бош кўтариб,
нимадир демоққа чоғланди, лекин гапирмади.
Ишора билан эшикни кўрсатди.

Отасидан кўра онаси Менглибек Оғойи Жонқур
бонига тортган шаҳзоданинг буғдойранг юзлари
чўзинчоқ, қошлари қуюқ, озганидан бери соққасига
ботиб, янаям катталашган кўзлари қизларники
каби чиройли ва қора эди.

Яқин-яқингача отнинг калласини ҳам сапчадек
узиб ташлайдиган шаҳзоданинг барваста, қорувли
ва салобатли гавдасини ичкилик енгиб қўйган,
кенг елкалари ихчам тортиб, баданидан эт қоча
бошлаган эди.

кЁғ ичида яйрамаган хомсут эмган банда... —
чиқаркан ғудранди эшик оға, — шунча дову доска,
давру даврон, тожу тахт; Барибир ношукур Агар
ҳалигихабарростчиқса, анаундакўрадуртомошани
кСичқоннинг ини минг тангаз деганларидек,
кноибэлиги ҳам ҳалво бўлиб қоладури.

Шаробнинг алланечук ачқимтир ва ифорли
бўйи Мироншоҳ Мирзонинг димоғига урилиб
титроқ лаблари тамшанди. Пиёлада қип-қизил
товланаётган майга термилганича бир лаҳза қотиб
турди. Сўнг хўпларкан, бўғзини нимадир куйдириб
ўтгандай кўнгли бузилди. Вужуди кучли титроқдан
жунбушга келиб, эти қочган елкалари силкина
бошлади.

Чирт юмилган киприклари ҳам бағридан тирқираб отилаётган аччиқ ёшларни тўхтатолмади.




Унинг хаёлларига чирмашиб олган қора тўр баттар
чувалашиб, кину адоват томирлаган бағри ёнди.
Тасаввурида осмон қадар тикланган ва мангу
бўлиб кўринган дунё бирдан кичрайиб, нурамоққа
юз тутди.

Хаёлида Ғужғон ўйнаётган кўланкалар орасидан
ўзи томон интилаётган қадрдон сиймони шаҳзода
аниқ-тиниқ илғади. Соҳибқироннинг навқирон
чеҳраси у томон тобора яқинлашарди.

– Ота...

Беихтиёр тилига келган калимадан Мироншоҳ
Мирзонинг ўзи ҳам чўчиб тушди. У бу сўзни охирги
маротаба қачон тилга олганини эслолмади.

...

Халил Султон қўшини ҳижрий 807 йил (мелодий
1405) рамазоннинг ўн олтисида, ўлик уйқу маҳал
— саҳар пайти Самарқанддан тўрт йағоч" беридаги
Шероз мавзесига қўнди. Шероз Амир Темур
қўшинининг жанговор тайёргарлик кўрадиган
асосий лашкаргоҳларидан бири эди.

Соҳибқирон ёки шаҳзодалар қўшини сафар
олдидан мазкур қўналғада йиғилишар, от-улов,
қурол-яроғ, асбоб-анжом ва қанотларнинг махсус
кийим-кечаги билан таъминланарди. Қуроласлаҳасини жамлолмаган чериклар Ҳеч қачон
яроққа зориқиб қолишмасди. Шу боис, бу ерда
кеча-ю кундуз ҳаёт бир маромда давом этар,
ҳатто соҳибқирон узоқ сафардалик чоғларда ҳам
Шерознинг этагида жойлашган қатор қурол-аслаҳа
устахоналарида иш тўхтамасди.

: Йағоч — тахминан 25 км га тенг.



От туёқларининг шовури саҳардан хабар
бераётган хўрозларнинг узун-қисқа ва бўғиқ
қичқириғини босиб кетди.

Мавзега яқинлашгани сари юраги ҳаприқиб
келаётган Халил Султон узоқдан дарвоза кўшкида
липиллаётган машъалаларга кўзи тушиб, ўзини
босиб олди. Хуфяларнинг маълумотига кўра,
машъалалар ёниқ бўлса, ишнинг пишгани эди.

Лашкарбошиларга қўшинни мавзе атрофида
ҳалқа шаклда ёйилиб жойлаштиришга амр этгач,
шаҳзода ўзи мулозимлари билан дарвоза томон
юрди.

Машъалаларнинг ғира-шира ёруғида
ғимирлаётган, шошиб у ёқдан-бу ёққа ўтаётган
одамларнинг ҳаракатларидан, гап-сўзларидан
меҳмонларни кутиб олишга катта тайёргарлик
кўрилаётгани кўриниб турарди.

Халил Султон ёнида келаётган Худойдод
Ҳусайнийга луқма ташлади:

– Қалай, бек, адашмадикмуё

Тун қоронғисида Худойдод Ҳусайнийнинг
қизарган юзи кўринмаса-да, машқи пастлигидан
хижолат чекаётгани маълум эди.

— Мен хавотир олдим, холос... Ҳазрати
олийлари, — Худойдод Ҳусайний ўзини оқламоқ
учун ишонарли сўз тополмай ғудранди.

– Янглишмадингиз, ҳазрати олийлари, – Худойдод
Ҳусайний учун жавоб берди бек Шамсуддин Аббос.
– Темирни қизиғида босдингиз1

Халил Султоннинг чиройи очилиб, кайфияти
кўтарилди. Ўша куни Худойдод Ҳусайнийнинг
гапига кирмаганига шукур қилди. Бурундуқбек
сафарга кетар чоғида ҳам Худойдод Ҳусайний ўз
фикрини ўтказишга ҳаракат қилиб, уни бу йўлдан
қайтармоққа уринган ва: кБекка кўп ишонманг,
шаҳзодам. Ул жуда қув ва шум. Сувнинг оқимига




қарайдур, эҳтиёт бўлунгэ, деган эди. Яхшиямки,
унга жавобан ўшанда Жуда тўғри қиладур,
Худойдод, инсон борки, доимо ўзи учун хатарсиз
ва фойдали йўлни танламоғи зарур. Йўқса, ҳеч
қачон кўзлаган манзилига етолмайдур, адашиб,
сарсон-саргардонлик бирлан умрини ўтказадур.
сизу биз-да, барчамиз унинг феълидин ўрнак
олмоғимиз керак, деб жавоб берган ва бу билан
унинг ўзига ҳам писанда этган эди. Тўғри қарор
қабул қилганига энди ишончи комил бўлди.

Бобосининг садоқатли бекларидан бўлмиш
Бурундуқбек Барлоснинг ўзига кўрсатаётган бу
илтифотини Халил Султон табиий деб қабул қилди
ва кўнглида унга нисбатан ишонч ҳисси ошди.

Машъалалар кўпайиб, дарвоза олди чароғон
бўлгач, пешвоз чиққан одамларнинг кимлиги аниқ
кўрина бошлади. Олдинда Бурундуқбек билан
шаҳар ҳокими Арғуншоҳ турарди. Уларнинг икки
ёнида навкарлар саф тортган, қолган мулозимлар
совуқдан музлай бошлаган оёқларини бир-бирига
урганча Халил Султон келиши кутилаётган томонга
бўйлашиб, машъалалар ёруғидан қамашаётган
кўзларини кафтлари билан тўсган кўйи қопқора тун бағрини ёриб, тобора яқинлашаётган
кўланкаларга хавотирлик билан тикилишмоқда
эди.

Пешвоз чиққанларнинг барчаси билан бирмабир қучоқлашиб кўришаётган Халил Султон
уларни аслида қувончдан бағрига босаётган бўлсада, бошқалар буни бобосига қилаётган таъзияси
маъносида қабул этишиб, кШаҳзодам, Оллоҳ сабрқаноат берсунэ, деб қўшиб қўйишмоқда эди.

Арғуншоҳнинг кайфияти кўтаринки эканлиги
гапларидан сезилиб турарди.

Бурундуқбек эгаси эркалайдиган кучукчадай
чопиб келиб, Халил Султоннинг этак ва унгир



ларини юз-кўзларига суртиб, алланарсаларни
пичирлаб дуо қилди.

Халил Султон тайёрланган таомларга қўлурмади.
Арғуншоҳдан дарвозалар ва хазинанинг калитини
олгач, тонгга яқин Кўксарой томон йўлга тушди.

Иккикунданбери бир неча маротабалаб супурибсидирилган, ювилган мармар йўлаклар Халил
Султоннинг кўзига айрича кўринди. Энди ҳаммаси
уники; Фақат уники; Ҳеч кимга бермайди. Энди
ҳеч ким ундан тортиб ололмайди ҳам. Чунки барча
қўшин бош қўмондонга бўйсунади. Бунинг учун
қандай йўл билан бўлмасин амир ва бекларнинг
кўнглини ололса бас1 Арғуншоҳ сотилдими, демак,
ҳаммаси сотилади. Бўлмаса, Арғуншоҳ бобосининг
энг ишончли одами эди. Демак, дунёда ишониш
мумкин бўлган одамнинг ўзи йўқ экан-да Демак,
йўқ.. Чунки ўзи ҳам бобосининг ишонган одами
эди. Тўғри, бобоси к( Пир Муҳаммад Мирзога
содиқмиз), деб қасам ичтирипти. У эса қасам ичгани
йўқ. Шунинг учун тахтга ўтирсаям бобосининг
руҳи олдида виждони қийналмайди. Лекин бобоси
учун барибир эмасми; Шод Мулк деб уни ўйиндан
чиқарди, холос. Аслида эса уни валиаҳд қилмоқчи
эди. Шунинг учун бобоси ўлаётган чоғи ҳам Шод
Мулкка аччиқ қилиб, Пир Муҳаммад Мирзонинг
номини айтган. Лекин дунё топганники. Бобоси
ҳам амирликни бобосидан мерос қилиб олган эмас.
Шундай бўлгач...

— Ҳазрати олийлари, аввал девонхонага
кирурмиз, – унинг хаёлини бўлди Арғуншоҳ, –
ёлғиз маслаҳатлашиб олсак, дуруст бўлур эрди,
чунки хазина калитларининг нусхалари ҳазрати
олиялари Бибихонимда эрди.

– Бибим ҳалигача етиб келмадиларму – ҳайрон
бўлди Халил Султон.




Арғуншоҳ Бурундуқбекка кўз ташлаганича чайналди.

– Мен Бурундуқбекка ҳеч кимни ўрдага
қўймасликка сўз берганим боис, Бибихоним бирлан
хонимларни ва шаҳзодаларни ҳам киритишга
журъат этмадим, ҳазрати олийлари: Улар ҳозир
Конигилда истиқомат қилиб турурлар. Рухсат
берсангиз эртагаёқ...

Халил Султон бир лаҳза сукут қилди.

– Бобом ҳазрати олийлари туфроққа берилганда,
бибим шаҳарга етмаган эрдиму

– Йўқ, ҳазрати олийлари. Бобонгиз наъшини
шаъбон ойининг йигирма иккисида (23 феврал)
келтурдилар. Ва ўшал кеча шариат йўсуни бирла
туфроққа топширдук. Бибингиз эса рамазон
ойининг аввалида, сешанба куни (3 март) келиб
эрдилар.

Халил Султон бу сафар индамади. Оқара
бошлаган шафаққа қараганича зиналардан
кўтарила бошлади.

– Бобомнинг нақоралари қаерда

– Кўксаройда, ҳазрати олийлари: Ўзингизга
маълум нақора майит ерга қўйилғон куннинг
ўттизи ёхуд қирқида йиртилур. Бугун душанба,
яъни ўттиз кун тўлмиш. Кўнгиллари истаса, эртага
бул маросимни адо этурмиз. Бошқа шаҳзодалар
келсун десангиз...

– Сешанба яхши кун, — Арғуншоҳнинг гапини
бўлди Халил Султон, — сешанбадин қолмасун
Маросимга фақат аркони давлатни эрмас, жами
Самарқанд аҳлини чорланг.

– Бош устига, ҳазрати олийлари{ Фақат бир
андешам бор1

– Сўйлани

– Бибихоним ҳазрати олиялари бирлан шаҳзодаларни шаҳарга киритайликму




— Бибим бирлан хонимларни киритини
Шаҳзодалар эрса, оталари қошиға кетаберсин

– Улуғбек Мирзо ҳам амакиваччангиз, ҳам
куёвингиз, ҳазрати олийлари

– Тошбақанинг тоғаси, қурбақанинг қудаси кўп,
қолгиси келса Оғо Бегим қолсун{ Маросим тугагач,
ул ҳам эрининг юртига кетадур1

– Бош устига, ҳазрати олийлари Билиб олганим
яхши бўлди.

– Улуғбек Мирзо бирлан Иброҳим Султонлар
кетишган, – Арғуншоҳга орқадан шипшиди кимдир.

– Унда жуда яхши, – деди Халил Султон ва эсига
нимадир тушиб, ортида келаётган Арғуншоҳга
кетишингэ) ишорасини қилди. Арғуншоҳ пилдираб
яна шаҳзода билан тенглашди. — Оллоҳ раҳматиға
ОЛҒОН ОҒамиз Муҳаммад Султон Мирзонинг
ўғиллари Муҳаммад Жаҳонгир Мирзо қаерда"

— Раҳматлининг уч ўғиллари ҳам — Жаҳонгир
Мирзо, Саъд Ваққос Мирзо, Яҳё Мирзо, қизлари,
яъни Улуғбек Мирзонинг завжаи муҳтарамалари
Оғо Бегим ҳам Бибихоним ҳазрати олиялари
бирлан ҳамроҳ

– Унда Бибим бирлан уларнида киритинг. Энди
уларнинг тарбияси бирлан волидаи муҳтарамамиз
Хонзода бегим шуғулланур

– Иншаоллоҳ, ҳазрати олийлари

Орқада келаётган Худойдод Ҳусайний,
Бурундуқбек ва Шамсуддин Аббослар Халил
Султоннинг Бибихонимга нисбатан кёҳазрати
олиялари) сўзини ишлатмаётганини дарров илғашди.

Улар девонхонага етиб келишганида осмон
ёришиб, хўрозларнинг қичқириғи тинган эди.




Хонзода бегим келинларнинг суюклиси ва
эркаси бўлса-да, ҳеч қачон уни бугунгидай тантана
билан кутиб олишмаган эди. Шайхзода дарвозасига
етиб келиши билан аравасини тўхтатишиб, бошига
сочқилар сочишганича йўлига поёндозлар солишди
ва олтин ҳалли тахтиравон ўрнатилган аравага
олишди. Хонзода бегим Бибихонимнинг аравасини
дарров таниди, лекин хаёли мотам маросими
.билан бандлиги боис, бу ҳолга унчалик аҳамият
бермади.

Илк баҳорнинг изғиринли ҳавосидан вужуди
жунжикиб, аравакашни тезроқ ҳайдашга ундаб келаётган бегим ичлари кенг ва иссиқ,
ўриндиқларига юнгли ипак кўрпачалар тўшалган
тахтиравоннинг тўрига ўтираркан, танасида ҳузур
туйди.

– Соғ-омонмусиз, маликам, қийналмай келдингизмуё

Доимо кхонзодаму деб мурожаат қиладиган
хизматкорнинг кмаликам) дейишидан кейингина
бир қалқиб тушган Хонзода бегим ялт этиб
хизматкорга қаради. Лекин сўрашга ботинолмади.
Хурсанд бўлишини ҳам, хафа бўлишини ҳам
билмай, ҳаяжон ичида бир лаҳза қотди. кВалиаҳд
кимё Мироншоҳ Мирзому7 Йўқ, улуғ Амир ҳеч
замон ул фарзанди ноқобилни валиаҳд этмас)
Халил Султонму{ Лек соҳибқирон яқиндагина
шаҳзодаға КУл юзи қаро тағмадин воз кечмай,
валиаҳдликни хаёл этмаз, деб эрди-ку1 Ёки ўлим
тўшагида ётқач, ундан муносиброқ шаҳзода топа
билмадимуё Пир Муҳаммад Мирзо-чи 7 Ул зоти
мукаррамнинг кўнгуллари кўпроқ ўшал шаҳзодада
эрди-ку{1 Балки унинг номзодини амирлар хуш
кўрмагандур Ёхуд бибим ҳазрати олиялари Халил
Султонни маъқул топдиларму 7




– Худога шукур, улгурдингиз, — гапида давом
этди тахтиравоннингр эшикларини ёпаётган
хизматкор, — эртага фарзанди анжумандингиз,
шаҳзодаи жувонбахт, ҳазрати олийлари Халил
Султон Мирзонинг тахтга ўлтирув кунлари:

Халил Султоннинг квалиаҳд) бўлишини
қачондан бери орзулаган бегимнинг кўнгли бу
хабардан негадир қувонч туймади.

Кўксаройдаги ҳаёт тарзи азадан кўра кўпроқ
тантанага ўхшаб кетарди. Мармар тўшалган
ҳовлилар ёғ тушса ялагудек ялтирар, йўлакларга
поёндозлар солинган, сопол тувакларда қийғос
очилган гуллар ургут палакларининг шаклларига
монанд ойсимон қилиб жойлаштирилган, баҳор ҳавосининг заҳри кесилмаган бўлса-да, фавворалардан навбатма-навбат сув отилиб, кўзни
қувнатмоқда эди.

Ҳеч ким соҳибқирон ҳақида сўзламас, ҳеч
кимнинг юзида айрилиқ, аза аломати сезилмасди.
Гўё Амир Темур дунёга келмаган ва яшамаган каби
эди.

Улуғ Амирни биринчи эслатган одам қизи
Султонбахт бегим бўлди. Бошдан-оёқ қоп-қора
кийиниб олган бегим кутиб олувчи хонимлар
қаторининг охирида бошига тушган бехос зарбадан ҳушини йўқотган кимса каби карахт ва лол
турарди.

Конигилдаги тўйдан сўнг меҳмондорчилик баҳонасида Самарқандда қолган Султонбахт бегим
Амир Темурнинг жасадини келтиришган кун
Кўксаройда эди.

Оққушлар каби осмонда ҳаволаниб юрган
бегим ўша куни бехос ерга қулаганини ва дунёи
дун аталмиш бу ҳаётнинг бир думалаб тескари
ўгирилганини ўз кўзи билан кўрди...




Султонбахт бегим онаси Ўлжой Туркон Оғога
тортган, оқ-сариқдан келган юзлари думалоқ,
туртиб чиққан силлиқ ёноқлари мўғул қавмидан
эканлигини шундоқ айтиб турарди. Унинг кўзлари
қисиқ бўлса-да, қайрилма ва узун киприклари
остидан айрича сирли ва иссиқ боқарди. У кўзлари
ва қошига қуюқ қилиб сурма тортар ва ҳеч кимга
пардозсиз кўринмасди. Қалин лаблари, бежирим
даҳанидаги кулдиргичлари ҳам ҳуснига ҳусн қўшиб
турарди.

Унинг феъли баҳор ҳавосидай тез ўзгарувчан
эди. Инжиқлигига қарамай бирпасда аразлаб,
бирпасда эл бўладиган аёллар хилидан эди.

Биргина отаси — соҳибқирон олдида мулойим
тортар, сўзларини ўйлаб, тарозуда ўлчаб гапирарди.
Шу боис, соҳибқирон у ҳақдаги гап-сўзларга
унчалик ишонмас ва бу миш-мишларни атрофидаги
аёлларнинг одатдаги фитнаси ва уйдирмалари деб
биларди.

Султонбахт бегимда аёлларга хос назокатдан
кўра, эркакшодалик, бетгачопарлик устунроқ эди.
Унинг биринчи эри соҳибқироннинг нуфузли
амирларидан бири Шер Баҳромнинг ўғли Муҳаммад
Мирак эди. Муҳаммад Мирак отаси Шер Баҳром
каби баҳодир, қўрқмас бўлса-да, ўзига етгунча
қайсар, манман ва ўйламай хулоса чиқарадиган
ҚИЗИҚҚОН ЙИГИТ ЭДИ.

Шу боис, эру хотин ўртасида иноқлик йўқ,
Султонбахт бегим ойлаб уни яқинига йўлатмас,
ўз навбатида, Муҳаммад Мирак ҳам хотинининг
аччиқ-тизиқ гапларидан йироқда, ўз билгича
айшини сурарди.

Муҳаммад Мирак Хутталон ҳокими бўлгач,
хотинини жиловлашга уриниб кўрди. Лекин
Хутталон зодагон аёллари ташкил этадиган
базму жамшидларнинг гули бўлмиш Султонбахт




бегим осонликча бўш келмади. Бу орада иниси
Абулфатҳнинг қутқусига учган Муҳаммад Мирак
Амир Темурга қарши исён кўтарди ва шаҳзода
Умаршайх Мирзо томонидан боши ясоққа
етказилди.

Султонбахтбегимнинг ҳозирги эри Сулаймоншоҳ соҳибқиронга жиян ўрнида эди ва
қўшиннинг нуфузли амирлардан саналарди.
Опаси Туркон Оғанинг ўғли Сулаймоншоҳ полвон
келбатли, кўриниши кўркам, феъли мўътадил —
оғир-босиқ одам эди. Унинг қаҳри қаттиқ бўлмасада, кўз қарашлари билан суҳбатдошини итоат
эттира оларди.

Шу боисми ёки падари бузрукворига жиянлиги
учунми, Султонбахт бегим ундан ҳайиқар ва гапини
икки қилмасди. Хитой сафари тадориги билан банд
Сулаймоншоҳ хотинининг Қипчоқ Дароқ Саройдан
кўра, Самарқандда туришини маъқул кўрган ва тўй
тугагач, қолдириб кетган эди.

Меҳмон бўлиб келган чоғлари нафақат
Кўксаройни, балки Самарқандни ҳам ўзиники
каби ҳис қиладиган Султонбахт бегим ҳозир
пажмурда танасини базўр кўтариб турган ярадор
шерга ўхшарди. Қуруқшаётган қалин лабларини
дам-бадам ялаб, атрофга ва одамларга бепарво
тикилар, Хонзода бегимга гирдикапалак бўлаётган,
бошига олтину кумуш тангалар сочиб, айланибўргилаётган хизматкору оқсочларни жимгина
кузатарди.

Зийрак ва зукко Хонзода бегим Султонбахтнинг
ҳолатини дарров илғади ва қутловчилар даврасидан
ўзини айириб, у томон юрди.

– Таъзиямни қабул этинг, маликам: — Хонзода
бегим Султонбахтнинг елкасидан қучганича
бир нафас тутиб турди. – Ота-она ўлмоғи фарз.
Оллоҳим сизга сабру қаноат берсун




Султонбахт бегим жавоб қайтармади. Ёш
оқаётган кўзларини юмганича сукут қилди.

У Халил Султон билан чиқишмаса-да, Хонзода
бегимни ҳурмат қиларди. Хонзода бегим она
томони чингизийлар авлодига бориб тақаладиган
томирдоши ва қайнсинглиси Султонбахт бегим
билан кофтобда қатиқ ялашмаган бўлса-да, ҳеч
қачон уни ўзидан узоқ ҳам тутмаган эди. Шу боис,
ҳозир унга ҳамдард бўлгиси, юпатгиси келарди.

Хонзода бегимнинг Султонбахт бегимга
муносабати оқсоч ва хизматкорларни ҳам дарров
сергак торттирди.

Улар биргалашиб ичкарига киришар экан,
Султонбахт бегим ҳам бошқалар қатори Хонзода
бегимни муборакбод этгиси келди, лекин оғиз
жуфтлаши билан бўғзига йиғи тиқилиб, гапи ичида
қолди.

Улуғбек Мирзо ва Иброҳим Султон Ҳиротга
етиб келган кун шаҳарда қирқ кунлик мотам эълон
этилган, Шоҳруҳ Мирзо саройида уч кундан бери
Қуръон тиловат қилиниб, оши худойи улашилмоқда
эди.

Бозору дўконлар одамларнинг эҳтиёжи учун
тушгача очилар, кун қайтиши билан ҳамма ўзини
маросим ўтказилаётган мачитларга, мадраса ва
қаландархоналарга урарди.

Ҳамманинг оғзида улуғ Амирнинг ўлими, ҳеч
ким воқеа тафсилотини аниқ билмаса-да, бурчакбурчак бўлганларича ундан-бундан эшитганларини
суҳбатдошларига қўшиб-чатиб етказишарди.
Ҳамманинг тахмини ҳар хил эди. Кимдир
ксоҳибқирон сафарга кетар чоғи касалланиб қазо
қилибдиз деса, кимдир кжангда шаҳид бўлганмиш




деб бир-бирини уриб енгарди. Лекин ҳеч ким бу
ўлимга ортиқча урғу бермасди. Сарой ҳаётидан,
улуғ Амир ва шаҳзодалар орасидаги муносабатдан
бехабар одамлар уни ёши улуғ одамнинг ўлими
сифатида табиий қабул қилишган, соҳибқироннинг
ўрнига ўзига ўхшаган одил, элпарвар ворис
ўтиришини Оллоҳдан сўраб, тиловат этишарди.

Ҳижрий 799 йили (мелодий 1397) Амир Темур
томонидан Хуросон, Сейистон ва Мозандарон
ўлкаларига ноиб этилган Шоҳруҳ Мирзо аҳкоми
шариатга қаттиқ риоя қилгани боис, элу улуснинг
унга эътиқоди баланд, янги квалиаҳдэ ҳақида ҳар
хилмиш-мишлар тарқалаётган бўлса-да, ота тахтига
ундан бошқа шаҳзодани муносиб билишмасди.

Амирлар ва Бибихоним томондан юборилган
хабарчилар Маҳмуд Қавчин ва Шайх Темур
Қавчинлар уч кун илгари етиб келиб воқеа тафсилотларини баён этган бўлишларига қарамай,
Шоҳруҳ Мирзо хос беклари Шайх Али Баҳодир,
Жаҳон Малик Мулкат ва Пир Муҳаммад
Пўлодлардан бўлак одамга Пир Муҳаммад Кобулий
номзодини айтмаган, уларнинг своқеалар ривожига қараб иш юритмоқ даркор деган маслаҳатига қулоқ тутиб, сукут сақламоқда эди.

Лекин амирлару бекларга лашкарларнинг жанговар ҳолда шай туришини таъминлаш амр этилган,
туман ва вилоятлардан қўшимча аскар тўплашга
киришилиб, чегаралар зимдан мустаҳкамланмоқда
эди.

Фақат шаҳзода Улуғбек Мирзонинг онаси
Гавҳаршод бегим ва Иброҳим Султоннинг онаси
Тўти бегимлар фарзандларининг тақдиридан
хавотирда эдилар. Улар жон ҳовучлаб, ҳар куни
Самарқанддан чопар келишини кутишарди. Чунки
тахтни куч билан эгаллаш эҳтимоли туғилишини
бошқалардан кўра, кўпроқ маликалар тусмоллаб




туришарди ва бу хавф Самарқандга яқинроқ жойлардаги шаҳзодалардан келиши мумкинлигини ҳам
билишарди.

Аслида, отасининг вафоти ҳақидаги хабарни
совуққонлик билан қабул қилган ва сиртдан
хотиржам кўринаётган Шоҳруҳ Мирзо ҳам шу
фикрда эди. Унинг тахминига кўра, бундай ишга
биринчи бўлиб Султон Ҳусайн Мирзо журъат
этиши мумкин эди. Чунки масофа жиҳатдан ҳам
Саброн билан Самарқанд ораси жуда яқин, бунинг
устига соҳибқирон тириклигидаёқ Султон Ҳусайн
Мирзо бу ишга икки маротаба қўл урган эди.
Ҳатто Шомдаги жангларда у Султон Абдулазиз ва
Темиртошлар тарафига ўтиб кетган, соҳибқирон
эса кўнгли бўшлик қилиб, шаҳзодани кечирган
эди. Кўпчилик амирларнинг фикрига кўра, амир
Мусонинг бу ҳовлиқма ва ўпка авлодининг боши
ўшандаёқ ясоққа етказилиши керак эди.

Шоҳруҳ Мирзо учун Халил Султон тарафдан
хавф камроқ кўринди. Ўз дарди билан овора
кошиқ)о) шаҳзоданинг, бунинг устига бобосининг
кишонган тоғларидан бири бўлмиш Халил
Султоннинг квасиятога қарши боришини хаёлига
келтиролмади.

Беклари билан маслаҳатлашганида шайх Али
Баҳодир билан Жаҳон Малик Мулкатларнинг
фикрлари айрича чиқди.

Шайх Али Баҳодир кўпроқ Мироншоҳ Мирзодан
хавфланаётганини айтди. Чиндан ҳам Мироншоҳ
Мирзо ўғли Абу Бакр Мирзо билан бунга журъат
этиши мумкин эди. Лекин улар билан Самарқанд
орасидаги масофани ҳисобга олган Шоҳруҳ
Мирзога бу юмуш анча мушкул кўринди. кУлар
Бағдоддан отланиб, ярим йўлга етгунларига қадар
Кобулдан чиққан Пир Муҳаммад Мирзо Самарқанд




тахтига ўтирган бўладиз, деб ҳисоб-китоб қилди
Шоҳруҳ Мирзо.

Жаҳон Малик Мулкатнинг фикрига эса унчалик
ишонқирамади.

– Менинг гумоним Халил Султон Мирзодин, –
деди ўз тахминларини асосларкан бек. – Чунки
айни пайтда шаҳзода олий қўмондон, яъни асосий
куч ҳозир унинг илкинда. Амиру бекларнинг
энг тулки ва тирриқлари ҳам шаҳзода ёнинда.
Бурундуқбек Барлоснинг биргина ўзи ўн амирга
татийдур. Ҳаммаёқни остин-устун қилиб, чапайдур
энди. Соҳибқирондин қўрқиб, асл қиёфасини очған
эрмасди. кМенманэ деган амир Сайфиддиннинг
қаҳридин қўрқмай иниси Оллоҳдоднинг бошиға не
кунлар солғанидин хабардорсиз. Худойдод бизға
хайрихоҳ бўлғани бирлан, оғалари куни бошиға
келмасин учун тилини тишлаб, пайт пойлайдур.
Ўрдудағи амирлардан инсофлиси ва соҳибқиронға
содиғи Шамсуддин Алмалиқий ва Хожа Юсуфлар.
Қолғанлари бемалол тарафкашлик этишлари
мумкин.

– Шоҳ Малик ва Шайх Нуриддинларни ҳам улар
қаториға қўшдингизми; — ҳайратланди Шоҳруҳ
Мирзо.

– Йўқ, ҳазрати шаҳзодам, – бош чайқади Жаҳон
Малик Мулкат, – ул амирлар сизнинг шаҳзодаи
жувонбахтларға аткаликлари боис, улардин гумоним
йўқ. Бироқ ҳар эҳтимолға қарши, фавқулодда ҳолат
эълон этиб, чегараларимизни мустаҳкамлағанимиз
маъқул. Чунки бул тинчликнинг замирида ўйин
бор. Йўқса, Пир Муҳаммад Кобулийдин сизға
хабар келиши керак эрди.

– Хабарчи юборғанимизга уч кун бўлди, бек,
– деди Шоҳруҳ Мирзо Пир Муҳаммад Мирзони
айблагиси келмай.




– Биз юборған хабарчининг кетганига уч кун
бўлди, – эътироз билдирди Жаҳон Малик Мулкат,
– ул шаҳзода эса бул хабарни сиздин ўн кун бурун
эшитған. Бу орада сизнинг маслаҳатингизни сўраб,
одам юбориши мумкун эрди-ку1

– Бул бевақт ўлим ва нохуш хабар ҳамманинг
ҳушини бошидин учирған бўлса ажаб эрмас, – деди
гумон қилишдан ўзини сақлаб Шоҳруҳ Мирзо. –
Гумон имондин айирур, бек. Астағфируллоҳ

Шоҳруҳ Мирзо Махмуд Қавчин ва Шайх
Темур Қавчин келган кун падари бузрукворининг
квасиятзига содиқлигини билдириб, Пир Муҳаммад
Мирзо ҳузуриға элчисини юборган ва шаҳзода
тарафдан хабар кутмоқда эди.

Ҳиротга шаҳзодаларнинг кириб келиши мотамга
бурканган сокин сарой ҳаётини тиклади. Оёқ
учида, сокин юраётган хизматкорларнинг овози
баландлаб, қадамлари чаққон бўлиб қолди.

Ранглари бир алпозда, озиб-тўзиб кетган шаҳзодаларни омон-эсон кўрган Шоҳруҳ Мирзо
бир дам қайғуни унутиб, ўғилларини бағрига
босди. Шаҳзодаларнинг уст-бошлари, озиб кетганликларидан худди бировники каби эгниларида осилиб турарди. Бундай манзарани кутмаган Шоҳруҳ Мирзо кўз ёшларини тиёлмади.
Юраги ғамга тўлиб келаётган шаҳзодалар ҳам
атрофидагиларни унутишиб, оталарига ҳамдам
бўлишди.

Кўксаройга етмасдан чап томонда пишиқ
ғиштдан баланд қилиб кўтарилган узун иморат
ташқаридан маъмурий бинони эслатса-да, ҳайбатли
темир дарвозасидан кирилгач, айланма шаклдаги,
ОЛДИ айвончали, қатор сайисхоналар эканлиги




билинарди. Отлар ёзда мана шу айвончаларга
боғланар, меҳмонлар кўпайиб кетганда ҳовлидаги очиқ майдон ҳам тўларди. Қишда эса айвончаларнинг ичкарисига бешта-ўнта улов жой
бўладиган тоза, озода, тўрт деворидан туйнукчалар
очилган отхоналарга олиб кириларди.

Кун энди чошгоҳга яқинлашаётган бўлса-да,
сайисхона ҳовлиси ва айвончалар гавжум, устига
турли-туман ёпинчиқлар ташланиб, қимматбаҳо
жабдуқлар билан эгарланган отларга тўлиб кетган
эди. Булар саройга таклиф қилинган бузруглар,
акобиру ашрофлар, номдор салотинлар, ҳокимлар,
саодат ва қазот намоёндалари, амирлар, беклар,
мингбоши ва мулозимларнинг уловлари эди.

Бино маъмурлари, отбоқарлар у ёқдан-бу ёққа
югуришиб, келган меҳмонларга иззат кўрсатишар,
отларини чаққонлик билан олиб, мансаб ва мавқеига
қараб, навбатма-навбат муносиб жойларга боғлашар, кнозикэроқ меҳмонларнинг отига эса навбатсиз шу заҳотининг ўзидаёқ ем ташлашарди.

Бошқа пайтлари ҳомуза тортганича нариданбери қимирлайдиган югурдакларнинг бугун қўлиқўлига тегмасди. Айниқса, мансабдорроқларнинг
уловини силаб-сийпашар, устига ёпилган ёпинғичларидан тортиб, эгар-жабдуқларигача артиб,
бўшалган айил ва арқонларини тўғрилаб қўйишарди.

Ҳовлининг тўрида, устига иккита бир хил
барқут ёпинғичлар ташланган, ёлларига бўтакўз
нусха пўпаклар осилган саманлар сувлиқларини
чайнаганича кавш қайтарарди. Бу Бибихонимнинг
ёнғоқ дарахтидан нақшинкор қилиб ишланган,
зарҳал тахтиравонли аравасига қўшилган отлар
эди.

Араванинг ёнида ҳеч ким йўқ, Бибихонимга
қилинган мулозаматдан хулоса чиқарган аравакаш




Холид Носирнинг дарду дунёси қоронғи бўлганича,
бир чеккада хомуш чўнқайиб ўтирарди.

Атрофдагилар уни зимдан кузатаётганини,
бир-бирига нималарнидир пичирлаётганини ва
унга ўғринча қараб-қараб қўйишаётганини кўриб
турарди.

У кумуш дастали қамчининг чарм чилвирларини
дам у қўлига, дам бу қўлига ўраганича, ўзини
чалғитишга уринар, лекин боядан бери тарс ёрилай
деяётган бошида Ғужғон ўйнаётган аламли хаёллар
уни тарк этай демасди.

Дарвозадан киришлари биланоқ доимо
пойипатак бўладиган, атрофини асаларилар каби
ўраб оладиган отбоқарлар бугун худди сувга сингган
қум каби бадар кетишган эди. Унинг отларига ҳам
ҳеч ким ем ташламади.

Доимо парварда ва ҳалво билан сийлайдиган,
кўзлари уккиники каби чақнаб турувчи мирохўх"
Шокир ҳам қорасини кўрсатмади. Ёрдамчиси эса
кўриб кўрмаганга олди. Ўзининг бу қилмишини
оқлаш учун ёнидаги шеригига хчаққонроқ қимирла,
йўқса, ҳеч нарсаға улгурмайсено деганича жуда
банд қиёфада юмушини қилаверди.

Улардан сал нарида, арава ғилдираклари ўқини
мойлаётган икки устанинг овози эса гоҳ баландлаб,
гоҳ пасайиб, суҳбати роса қизимоқда эди.

– Улуғ Амир-а; Оллоҳ раҳматига олсун; Икки
ойми, уч ойми нари кўриб эрдим. Уладурғон туси
йўқ эрди-ку1

– Оллоҳ керак этса, тусиға қараб ўтирмайдур,
уста Комим

– Ҳақ сўзлайсиз, Миролим, лек кўб улуғ инсон
эрди, раҳматлик. Ишқилиб тахтлариға ўзлари киби
одил бир инсон ўтирсун

 

" Мирохўх — подшоҳ отбоқарининг бошлиғи.



– У ёғи пешонамиздин, уста Комил. Лек..
Қулоғингизга ул-бу сўзлар чалинмадимуё

– Астағфируллоҳ:{ Бир ҳафтадан бери бандмен.
Шаҳзода Халил Султон Мирзоға янги ароба
ясаётирмен

– Шаҳзода эрмас, ҳазрати олийларига денг.

— Йўғ-э, ростданму 1 Соҳибқирон ул шаҳзода
– Жим, деворнинг ҳам қулоғи борт Пошшоларнинг ишлариға сиз бирлан бизнинг ақлимиз
етмайдур.

— Етғонидин не фойда, Миролим

– Балли. Оғзи қийшиқ бўлса-да, бойнинг ўғли
гапирсун...

– Лек.. – Комил устанинг эсига нимадир тушиб,
шошганича ёғли қўлларини артди, – тўхтанг, жўра,
унда нағалу тамғаларимизнинг тақдири не бўлур

Шеригининг нима маънода гапираётганига ақли
етмаган Миролим, нос отишга имкон туғилганидан
фойдаланиб оғзига бир кафт нос ташлади.

– Бунга нағал бирлан тамғанинг нима алоқаси
бор, уста — деди гапириш қийинлигидан оғзини
кувача қилиб.

– Нега бўлмас экан{{ — Комил уста учиб
бориб, бостирманинг тагида турган қутини суриб
чиқарди. Ичидаги темир-терсакларини ағдариб,
орасидан нағал ва тамғаларни ажрата бошлади. —
Мана қаранг, қанчасиға крости-растиз урилған,
яқиндагина қайним босқонида тайёрлатиб эдим.
Ҳай аттанг, шошганимни қаранг

Миролим носи отилиб чиқиб кетмасин учун
кафти билан оғзини ёпиб кулди.

– Вой, андии Шунгаям шунча ваҳимами От
эгасининг срости-растионгиз билан нима иши
бор; Қоқиб берасиз, олиб кетади. Туёғини кўтариб
қарамайди-ку{1




– Шундай дейсиз-у, ҳар ҳолда, эҳтиёт бўлган
маъқул-да, — деди Комил уста темир-терсакларни
қайтадан қутига жойларкан, — юзта тайёрлаб
эдим. Демак, саксонтаси қолибдур. Янги ҳукмдор
келгунича ўлдим деганда элликтасидан қутулсам,
иншаоллоҳ, ўттизтасини айтганингиз каби бир
амаллаб юмалоқ ёстиқ қилурмен.

– Балли, шунгаям ота гўри қозихонами — деди
ишга уннар экан Миролим.

– Янги пошшо эски пошшонинг белгисини
ўзгартиради-да, тўғрими — деди Комил уста ҳалиям
меҳнатига ичи ачиб ва Миролимнинг кшундай
улуғ соҳибқироннинг нарсаларини ўзгартиришга
кимнинг ҳадди сиғадиз дейишини кутиб, унинг
ўрнига баттар шубҳасини орттирди.

– Бу дунёда ҳар нарса бўлиши мумкун, – деди

дудмал қилиб Миролим, – пешонада борини
кўрурмиз.

– Шундайку-я, лекин ёмондан Оллоҳнинг ўзи
қўрусун

– Ҳу, ану ёққа қаранг, уста, — деди Миролим
Холид Носир ўтирган томонни кўрсатиб, — унинг
мана шунақа ўтиришини туш кўриб эрдингизму

– Ўтиришиға нима бўлибдур – деди аравакашни
ёнидан кўргани учун яхши таний олмаган Комил
уста.

– Уни танидингизму ўзи

– Холид Носирға менгзайдиму1

– Ўзи-ку1

– Хўш... – ҳалиям Миролимнинг нима маънода
гапираётганига тушунмаган Комил уста бир Холид
Носирга, бир унга қараркан, ҳайронлик билан эгар
қошларини уйди.

– Ҳалиям етмадиму; — Миролим бошига нуқиб
кўрсатди.

Комил уста анграйганича зарда қилди:




– Масал қилмай, гапнинг индаллосини сўйланг,
жўра

– Холид Носирнинг сийи битибдур, индаллосини
айтсам, яъни Бибихонимнинг ўзини ҳам, аравасини
ҳам Кўксаройға кирғизмаган эрмуш.

– Астағфируллоҳ Ахир тахт ўзининг болаларига,
авлодлариға қолаётир-ку1

– Қуръони каримда сБолаларинг балоларингдурэ
деб айтилғон эркан, уста.

— Йўғ-эт

– Шайх ул-ислом хожа Абдумалик ҳазратларидин
эшитганим бор.

— Бибимизнинг шунча меҳнатлари, саъйҳаракатлари зое кетибдурму

– Демак, кетибдур

– Воҳ, дунёи қўтир1 Яхшиям, инсон узоғи бирлан
олтмиш-етмиш йил яшайдур... Йўқса...

– Шундай, шундай...

Бибихоним Кўксаройга элтадиган мармар
йўлаклардан юриб бораркан, кечадан бери хаёлини
таъқиб этаётган ички бир ваҳимани қувишга
ҳаракат қилар, ўзини чалғитиш учун ҳаётидаги
ширин ва қувончли дамларни эслар, лекин
негадир тобора заифлашиб, сўниб бораётган руҳи
ихтиёрига бўйсунмаётган эди. Ҳозир оддийгина
харсангтош бўлиб кўринаётган мана шу зиналарда
илгари қанчалик салобат, малоҳат бор эди.
Пиллапоялардан юқори кўтарилгани сари вужудида
қуш каби енгиллик ва завқ-шавқ туярди. Уни
кузатиб қолаётган соқчиларнинг, мулозимларнинг,
қуллуқ билан кутиб олаётган канизакларнинг
хатти-Ҳаракатларида ҳам, эҳтиромида ҳам ўзгача
бир сурур бор эди. Айни лаҳзаларда эса кўнглида




хижиллик ва таҳликадан ўзга ҳеч нарса туймас,
хаёлида вақт ҳам, замон ҳам, одамлар ҳам ўзгаргану,
улар учун Бибихоним бегона бўлиб қолгандай эди.
Бибихонимнинг ёнида марҳум Муҳаммад Султон
Мирзонинг ўғли, тўққиз ёшлик Жаҳонгир Мирзо
чурқ этмасдан сокин қадам ташларди.

– Мирзом.. Сиз ҳали ёшсиз, бардам бўлуни
—– Бибихоним нимадир демаса, залворли юки
елкаларини босмоқчи бўлаётган сукунатни бузмаса,
юраги тарс ёрилишини сезиб Жаҳонгир Мирзога
сўз қотди. — Ўлим ҳамманинг бошида бор1 Фақат
бу ўлим бемаврид келди, Мирзом... Бу кунларни,
бу кўргуликларни Амирим ҳис қилғонида эрди,
бошқача йўл тутғон бўлурди. Қисмат ўйиниға
боқинг, Мирзом... Лек... мен буни сўйлаб эрдим...

Бибихоним йиғлаб юбормаслик учун лабларини
тишлади. Жаҳонгир Мирзо бибисининг сўзларини
У қадар чуқур тушунмаганлиги боис, нима
дейишини, қандай таскин беришини билмай, ерга
тикилди.

Олдинда уларни кўз қири билан кузатиб
бораётган мулозимнинг ҳар-ҳар замонда орқасига
қараганича кетишиб юрунгизэ деган зардали
овози ва норози нигоҳи, хатти-ҳаракатлари ҳар
иккаласининг ҳам назаридан қочмаган эди.

Кўксаройнинг муҳташам ҳовлиси одамга
тўла, катта ва муҳим маросимга тайёргарлик
кўрилаётгани билиниб турарди. Ҳовлининг чап
тарафидаги қари арғувон тагидаги олти бурчакли
айланма кўшқда амир ва бекларнинг хос соқчилари,
сарой мулозимлари, хизматкорлар ва навкарлар
берилиб ниманидир муҳокама этишмоқда эди.

Унг томондаги мармар устунли узун пешайвонда
эса турли шаҳарлардан келган меҳмонлар, маросим
бошланишини ва уларни ҳам тезроқ ичкарига




таклиф қилишларини бетоқатлик билан кутиб
ўтиришарди.

Қуёш чиқиб турган бўлса-да, ҳаво совуқ, ҳар-ҳар
замонда эсиб ўтаётган изғирин, ўтирганларнинг
юзларини ялаб, этларини жунжиктираётган эди.

Меҳмонлар совуқ ўта бошлаган таналарини
шамоллатмаслик учун юриб туришар ва ичкарига
таклиф қиладиган эшик оғасига Ҳар замонда
илҳақлик билан қараб қўйишарди.

Бибихонимнинг бошида маликалик нишони —
олтин жиғали дастори йўқ, кийимлари ҳам одми
эди. Енги ва ёқаларига оддийгина уқа тикилган қора
барқут камзул, бошига ипак ва жун аралаштириб
тўқилган шол рўмол ташланган эди.

Бибихоним ўзидан бошқа ҳамма йиғилиб
бўлганини сезиб, қадамини илдамлатди. Илгарилари
уни кўришлари билан худди дарё тўлқинлари
каби бирпасда орқага чекинадиган одамлар, гўё
Бибихонимни кўрмаётгандай, бамайлихотир
суҳбатларини давом эттиришмоқда эди.

Бибихоним ҳам одамларнинг бу лоқайд нигоҳини
сезмаганликка олди. Ерга қараганича сахтиён
этигини гилам поёндозлар устига оҳиста-оҳиста
босиб, ичкарига кирди.

Бибихонимдан сўнг, бошқаларни ҳам биринкетин саройга чорлашди.

Минг чоғлик киши бемалол сиғадиган асосий
меҳмонхона худди байрам ва ҳайитлардаги каби
шоҳона безатилган, шифтлардаги катта-кичик
биллур қандилларга ўрнатилган ранго-ранг шамлар
лопиллаб, хонага маҳобатли тус берган эди.
Бурчаклардаги пўлат оташхоналарда зардоли ва
тутдан қирқиб қуритилган кундалар бир маромда
ёнар, кулдонларига Ҳиндистондан келтирилган
уд ва анбар дарахтининг пайрахалари ташланган,




уларнинг тутунидан атрофга димоқни маст қилувчи
ифорлар таралмоқда эди.

Тўрда, раҳматлик соҳибқирон ўттиз беш йил
қўр тўкиб ўтирган, Бибихонимга ота мерос, яъни
Қозонхондан қолган ёдгорлик — қимматбаҳо
инжулар билан безатилган олтин тахт бўм-бўш
турарди.

кМана шу жонсиз тахтчалик ҳам қадр топмадим,
Амирима.

Бибихоним кўнглидан ўтаётган туйғуларни
сиртига чиқармаслик учун ўзини қўлга олишга,
маҳзун, бечораҳол чеҳрасини ёввойи мушук
каби ўлжасига ташланмоққа шай бўлиб ўтирган
ккечагиз) дўстларига кўрсатмасликка қасд қилди.
Узига-ўзи ҳам танбеҳ, ҳам далда берди. кЎзунгни
ўнгла, ўзунгни мағрур тут) Аждодларинг кимлигини
унутма. Бул ўткунчи дунё афсус ва надоматингга,
кўз ёшларингга арзимайдур:1 Улуғ Амирнинг умри
ва мана бул бўрибаччалардин сабоқ ол, хулоса
IT...»

Бибихоним қулоқларига чалинаётган бу сўзлар
руҳига қувват, вужудига ором бераётганини
ҳис қилди. кТангрим, бул калималар сенинг
юпанчларингдур, сенинг таскинларингдур... мени
ёлғизлатиб қўйма, ўзимни ўзимга ташлама)

Уни қаршилаган Санжар Барлосни Бибихоним
дарров таниди.

Санжар Барлос Бибихонимни кутиб оларкан,
нигоҳи билан ҳурматини изҳор этди ва айни чоғда
хижолатлик билан малика учун ажратилган жойга
бошлади.

Бибихоним ўз гўшаси, ўз маконида худди
меҳмонлар каби, балки ундан-да қадрсизроқ,
худди бегоналардай жой излаб Санжар Барлоснинг
ортидан эргашар экан, уят ва аламдан йиқилиб
тушмаслик, ҳушдан кетмаслик учун узун енглари




ичидамузлаб бораётган миқти, оппоқ бармоқларини
мушт қилди.

Жаҳонгир Мирзони тахтнинг чап томонига
олишди.

– Сизнинг ўрнингиз бул ёқдадур, шаҳзодам, —
алланечук писанда ва димоғдорлик билан гапирди Халил Султоннинг бекларидан Абу Бакр ва
Бибихонимга ғалати қараш қилди.

Хожа Сайфиддиннинг тағмасини шаҳзода Халил
Султонга таништирган мана шу бек эди.

Хожа Сайфиддиннинг қайниси бўлмиш Абу
Бакр опасининг гапларидан боғ ҳовлиларида
поччасининг ниҳоятда гўзал тағмаси борлигини,
қизнинг қўшиқ айтиб рақсга тушишини, лекин
олдига Хожа Сайфиддиндан бўлак ҳеч ким, ҳатто
қуш ҳам учиб киролмаслигини билгач, йигитлиги
тутиб, кўришга қасд қилди.

Гарчи опаси қиз ҳақидаги гап оғзидан бехос
чиқиб кетганини, эри бундан хабар топса, соғ
қўймаслигини минг бир пушаймону таваллолар
билан айтган бўлса-да, аслида, унинг кўзларидан
кмени бу балодан фақат сенгина қутқаза олурсано
деган илинж бор эди.

Боғ ҳовлининг эшик оғаси бирпас мулоҳаза
қилиб тургач, мавқе жиҳатдан Хожа Сайфиддиндан
кичик бўлса-да, лекин Халил Султоннинг хос одами
ва катта беги эканлиги боис, ўрдадаги амирлар
билан тенг тутиладиган Абу Бакрнинг ичкарига
киришини маън этолмади.

Баланд ва сершох арғувонлар қуюқ соя солган
ёзги айвонда ўзига ўхшаш қизлар билан ўтирган
тағмани Абу Бакр дарров таниди. Қиз опасининг
таърифидан ҳам юз чандон гўзал эди.

Ҳовлига бегоналарнинг назари тушмаслиги
боис, улар бош яланг, эмин-эркин суҳбат
қуришмоқда эди. Ўртада қорачадан келган, икки




юзи кулдиргичли шаддодгина қиз латифа сўзлар,
парқу болишларни қучоқлаб олган бошқа қизлар
эса қотиб-қотиб кулишарди. Овозлари баланд
бўлса-да, майин ва латофатли эди.

Эшик оғасининг томоқ қириши ва у билан
баробар келаётган йигитнинговози қизларни ҳушёр
этди. Улар қушлар каби чўчиб, дувва туришди.
Бошига ҳарир рўмолини ёпинаётган Шод Мулк
кулгидан ёшланган оҳу кўзларини пирпиратганича
ҳаммадан кейин қўзғалди.

– Маъзур тутгайсиз, бону, — эшик оғаси унга
худди уй бекаси каби илтифот билан мурожаат
этди. – Бегойимизнинг ташрифларидин хабарингиз
бормуё

Шод Мулк қадди-қомати келишган, чиройли
йигитни кўриб, шошиб қолган бўлса-да, бекасидан
Амир Темур даргоҳида хизмат қиладиган бек
укаси борлигини кўп эшитган эди. Бунинг устига
Абу Бакрнинг қуюқ туташ қошлари, кулимсираб
турувчи кўзлари, ҳатто лабларигача опасига
ўхшарди, шу боис, дарров таниди.

– Хабарим йўқдур, – Шод Мулк Абу Бакрга
табассум билан ўғринча қараркан, нигоҳлари билан
эркалаётган бу паҳлавон йигитни толенинг ўзи унга
дуч қилаётгандай қалбида севинч туйди. — Лек бек
жанобларининг фурсатлари етса бекласунлар

Не-не канизаку чуҳраларни, тағмаларни кўрган
Абу Бакр унинг овози каби сеҳрли ва оромли
оҳангни ҳеч қачон эшитмаган эди.

Шод Мулкнинг чиройи, нағмали қўшиқлари,
жилвали рақслари Абу Бакрни бутунлай эсдан
оғдирди. У ҳар хил баҳоналар билан Шод Мулкнинг
қошига югурар, муҳаббатининг зўрлигидан Хожа
Сайфиддиннинг рашкини қўзғатиб, жонига тегаётганлигини сезса-да, ўнғайсизланмас, истиҳола
қилиб ўтирмасди.




Абу Бакрнинг ҳовлига боришини тасодиф
деб билган Хожа Сайфиддин бошига тушган бу
муаммони қай йўсинда ҳал этишни билмай қайғуси
ортарди. Ўн саккиз ёшли фариштага боғланиб
қолган қария ғам-андуҳ исканжасида худди мум
каби эриб битмоқда эди.

Хожа Сайфиддин бундан олти йил бурун ўн икки
ёшли Шод Мулкни Бобо турмуш исмли чуҳрачидан
Амир Темур ҳарами учун сотиб олган, қизга ишқи
тушиб қолгач, уни ўзига тағма қилган эди.

Абу Бакрдан осонликча қутула олмаслигига кўзи
етган Хожа Сайфиддин бошқача йўл тутди.

Отаси Мироншоҳ Мирзога ўхшаб, аёл деса
томдан ташлайдиган шаҳзода Халил Султонга
Шод МУулкнинг ҳарамбоп канизак эканлигини
етказишни Абу Бакрнинг ўзига айтди ва шаҳзода
маъқул кўрса, унга арзимас бир совға сифатида
тақдим қилишини билдирди.

Хожа Сайфиддиннинг бу ҳийласи Абу Бакрни
кўра-била жаҳаннам оловига отиш билан баробар
эди. Шусиз ҳам куйиб адо бўлаётган Абу Бакр
икки ўт орасида қолди. Халил Султонга Шод
Мулк ҳақида айтса, ундан айрилажаги муқаррар
эди. Айтмаса, бу айёр ва мунофиқ поччаси Хожа
Сайфиддин бошқа йўллар билан унга етказишини
ва оқибатда, шаҳзода билан оралари бузилибгина
қолмай, боши ҳам кетиши мумкинлигини англаб
етди.

Абу Бакрнинг талвасали ҳолатидан, қайғули
кўзларидан ўқи нишонга бехато текканини сезган
Хожа Сайфиддин ўлганнинг устига тепган қилиб,
кфоний дунёнинг бу бебаҳо гавҳари шаҳзодамизга
иккимиздин муносиб совға бўлсунз, деди. Бошқа
пайт ва бошқа одам бўлганда Абу Бакр ҳеч
иккиланмай, уни чопиб ташларди. Бу ерда эса
қайғусини ичига ютиб, мум тишлашга мажбур




бўлди. У бутунлай чорасиз қолганини, дардига
ҳеч ердан даво тополмаслигини ҳис қилгач, Шод
Мулкнинг ўзидан нажот сўради. Ҳатто севгилиси
кхўп) деса, бу дунёнинг барча ҳою ҳавасидан
кечиб, у билан боши оққан томонга кетишини ҳам
кўнглига тугди.

Абу Бакрни биринчи кўргандаёқ уни ўзига
ғойибдан юборилган бахт деб билган, қувончдан
энтиккан ва бекни жиловлай билган Шод Мулк
Халил Султоннинг номини эшитгач, кўзлари
беихтиёр, мастона порлади.

Қоп-қора зулфларини лабларига босганича
узоқ-узоқларга кетмоқни илтижо қилаётган
хушрўй, девона йигитнинг бағрида тўлғонаркан,
ўзини маликалар қиёфасида тасаввур этди. У Халил
Султонни кўрмаган, лекин Хожа Сайфиддиннинг
таърифидан тасаввурида адл қоматли, хушсурат,
айни чоқда ғоят довюрак ва шоиртабиат йигит
гавдаланган эди. У ўзининг ҳозирги ҳолати айрилиқ
дардини ўйлаб адо бўлаётган Абу Бакрнинг кўксига
ханжар каби ботишини ўйлаб ҳам ўтирмади.
Аксинча, Халил Султон ҳақида муфассалроқ
билишни хоҳлади ва бетоқатлик билан ошиғининг
оғзига тикилди.

Шод Мулкнинг юзларидаги, қарашларидаги
хайрихоҳлик туйғуси Абу Бакрнинг сўнгги
умидларини ҳам пучга чиқарди.

– Ақл бирлан иш юритмоғингиз лозим, – деди
Шод Мулк Абу Бакрнинг кўзларидаги ҳайрат ва
қайғуга ишора қилиб. – Хўжам ҳеч замон мени
сизга бермас... Шаҳзодаға каниз бўлмоқ эрса,
иккимизгада саодат келтирур...

Ёш бўлишига қарамасдан, Шод Мулкнинг бу
қадар чуқур ва совуққон мулоҳазаси Абу Бакрнинг
сўнгги умидларини ҳам узди...




. Абу Бакр Бибихонимни ҳарир пардалар
тутилган учинчи чодир ёнида тўхтатди.

Бибихоним ўсал бўладиган даражада ҳайратга
тушса-да, нигоҳларига қалққан ифодани бошқалар
кўрмаслиги учун ерга боққанича чодирга кирди.
Ичкарида атлас кўрпачаларга мук тушганича
тақдирлари қай йўсинда ҳал бўлишини кутиб
қайғуга ботган маликалар — Чўлпон Малик Огғо,
Тўкал хоним, Туман Оғолар ўтиришарди.

Соҳибқироннинг бевалари Бибихонимни кўриб, худди нажот келгандай ўринларидан даст
туришди.

Туман Оғо кўз ёшларини тия олмади.

– Бу не кўргулик, бибим; Соҳибқирон ҳазратлариға, ул жаннатмаконнинг руҳларига иззат
шулму7 – Туман Оғо лабларига сизиб тушаётган
ёшларини сидираркан, ҳасратли шивирлади.

Бибихоним ҳам қорачиқлари ёшланиб, кўнгли
бузилаётган бўлса-да, ўзини қўлга олди.

– Осмон узоқ, ер қаттиқдур, маликам: Арқонни
узун ташланг.

– Ё, Тангрим: Бу қадар инсофсизлик бўлурму,
бибим; — Туман Оғога қўшилди Тўкал хоним. —
Бул зоти паст жорияга тақдиримиз қолдиму

– Деворнинг ҳам қулоғи бор, – таҳликага тушган
Чўлпон ОҒо ёлворган оҳангда Тўкал хонимнинг
елкасидан қучди. — Тақдирда борини кўрмай илож
йўқ1

– Сизга осон, маликам{ – Тўкал хоним нимагадир
шаъма қилгандай илмоқли шивирлади-ю, кейин
ўзининг хатосини англаб жимиди. кҚаттиқ тегмадиммиз деган маънода Чўлпон Малик Оғонинг
юзларига шошиб қаради.

Чўлпон Малик Оғонинг чеҳрасида хотиржамлик кўринмаса-да, юзларининг тиниқлигидан,
кўзларининг чарақлашидан бу воқеаларга унчалик




аянчли тус бераётганга ҳам ўхшамасди. Туман Оғо
билан Тўкал хоним мижжа қоқишмаган, тун бўйи
йиғлаб, ҳасратлашиб чиққанларидан кўринишлари
ҳорғин, қовоқлари буғриқиб шишган, ранглари
ҳам бир алпозда эди.

Тўкал хонимнинг гапи оҳангидаги маънони
Чўлпон Малик ОҒо ўша заҳотиёқ англади.
Бир қалқиб тушди, лекин сиртига чиқармади.
Чиқаришнинг мавриди ҳам эмасди.

Бибихоним атлас кўрпачаларга оҳиста чўкаркан,
ҳарир дарпардадан кўриниб турган бошқа
чодирларга секин назар солди.

Иккинчи чодирга Хонзода бегим яқинлашмоқда
эди. Хонзода бегимнинг эгнидаги либосларда
мотамни эслатувчи бирор белги йўқ, рўмолидан
тортиб камзулигача пушти ва нафармон рангларда
эди.

Хонзода бегим чодирга кириши билан мусиқа
садолари янграб, даврадагилар даст ўрниларидан
туришди. Саройнинг асосий эшигидан яшил зар
хилъат кийган шаҳзода Халил Султон кўринди.
Унинг белида соҳибқироннинг олтин камари,
камарда эса олмос кўзли дамашқ қиличи осилган
эди. Амир Темур бу қиличи билан биринчи
ғалабаси куни жангга кирган, шу боис, уни доимо
ғалаба қилган пайтларида ва шу муносабат билан
уюштирилган базмларда тақиб оларди.

Бибихоним кўнглидаги ғалаённи кўрсатмаслик
учун маликаларга қарашдан қўрқиб, ерга тикилди.

— Ё, тангрим; Васият не бўлди — шивирлади
Тўкал хоним оғир ҳансираркан, яна сабри
чидамай.

– Не бўлурини ҳозир кўрурсиз1 – Чўлпон Малик
ОҒғо кинояли жўмрайганича эшик томонга ишора
этди.




Эшиқдан маликаларга хос шоҳона оппоқ
либосларга бурканган Шод Мулк канизлари
ҳамроҳлигида чиқиб келарди.

Бошидаги нафис олтин тож — мурассаъ
тағгоққа қадалган олмос мунчоқлар шам ёруғида
кўзни олар даражада товланмоқда эди. Опшоқ
ҳарир рўмол ташланган ярим очиқ юзидан гўзал
чеҳраси, зулуқдай қоп-қора қошлари, киприклари
қайрилма, чарос кўзлари шундоқ кўриниб
турарди. У атрофдагиларнинг ҳайрат ва ҳавас
тўла нигоҳларини ҳис этаркан, кўнглида жунбуш
ураётган Ғурурга эрк берди. Майда қадамларини
авайлаб босаркан, неча йиллардан бери юрагининг
туб-тубида туғилиб, ниҳоят ҳақиқатга айланган
орзусинингинъикосидан ширин энтикди. Вазирлар,
амирлар, беклар, лашкарбошилар, мулозимлар,
элчилар — барча-барчаси ўрниларидан даст
турганларича уни олқишлар билан кутиб олишди.

Самарқанд шаҳри ҳокими Арғуншоҳ икки
мулозими билан олтин патнис тўла тилла
тангалардан ҳовучлаб олдин шаҳзода Халил
Султоннинг, кейин Шод Мулкнинг бошларидан
сочишди. Тангаларнинг жаранги одамларнинг
қутлов ва хитоблари билан қоришиб кетди.

Шаҳзода Халил Султон бу саройда кўп бўлган,
кўп Тантаналарда қатнашган, лекин Ҳеч қачон
бугунгидай ўзгача иштиёқ ва Ғурур туймаган эди.
Атрофидаги мулозимлар, хизматкорлар — барчабарчаси унга соҳибқироннинг авлоди сифатида
эътиқод билан қараган, ҳурмат қилган, иззатини
жойига қўйган бўлса-да, бугунгидай марҳамат
кўрсатмаган эди. Ялтоқланиб ер ўпаётган мулозимлар, садоқатини кўрсатишга тиришаётган
хизматкорлар хатти-ҳаракатларида, ҳатто табассумларида ўзгача меҳр, тобелик, мутелик мужассам эди.




Убобосининг машваратига ўхшатиб тайёрланган
даврани бирма-бир назардан ўтказаркан, нигоҳи
Бибихонимнинг чодирига тушгач, бир қалқиди.
Ёнидаги кишига нимадир деди. Кечагина Шод
Мулкнинг тавсияси билан вазир этиб тайинланган
Бобо Турмуш учинчи чодирга бир кўз ташлаб
оларкан, тасдиқ ишорасини билдирди. Халил
Султоннинг виқорли қиёфаси кичрайиб, қувонч
ва ҳаяжон тўла чеҳрасига ҳҲадик қалққанини
Бибихоним кўриб қолди.

Бибихоним айни лаҳзаларда қилдай хатолик
тоғдай залворли ва ўнглаб бўлмас оқибатларга
олиб келиши мумкинлигини ҳис этиб, изтироб
ичида ўртанмоқда эди. Бўлмаса, соҳибқирон неча
маротаба айтди. кБибим, бул аёл шайтоннинг
ўзидур, чеҳрасига боқинг, бир лаҳзада неча бор
тусланадур. Шаҳзодаи жувонбахтни бу балодин
қутқармоғимиз керак. Бул савобга бош қўшинги.

..Халил Султон ўшанда Бибихонимнинг чорлови
билан қўрқа-писа Боғи Чинорга қўнди.

— Шаҳзодам, кқарирсен, қартарсен, охир
наслингга тортарсен, деган нақлни билурсиз1 Бул
тағма қизнинг ўтмишини ҳеч қачон ва ҳеч нарса
бирлан ўчира билмассиз1 — насиҳат оҳангида
биринчи бўлиб гап бошлади Бибихоним. – Бобонгиз
ҳазратлаари ҳам анинг ўтмиши авлодларимиз
шаънига доғ бўлуб тушишидин андешададурлар...

Букчайган кўйи, бибисининг сўзларини
тинглаётган шаҳзода рангпар, чўзинчоқ юзларига
ярашиб турган калта, қоп-қора соқолини асабий
силаркан, кўз ёшларини тиёлмади.

— Бибим, улуғ авлодлардин эканимдин
афсусдамен

– Ношукурлик қилманг, шаҳзодам, астағфируллоҳ
денг... Шайтонга ҳай берини




– Бибим, менга усиз... Ҳаётнинг қизиғи йўқдур.
Шаънга келганда эса Шод Мулкнинг қилмишлари
аммамизникининг олдинда ҳалво бирлан
баробардур. Шод Мулк камбағаллик жабридин шул
кунга тушмуш. Аммам не зорлик кўрди Бобом
ҳазратлари бул талабларини барчамизға баробар
қўйғонларида мен сўзсиз амал қилур эрдим.

Бибихоним шаҳзоданинг сўзларини ҳеч ким
эшитмадимикан, деган ҳадикда шошиб ён-верига
қаради ва овозини янаям пасайтириб, гапида давом
этди:

– Бул важни бир пеш қилдингиз, зинҳорбазинҳор такрорламанг, шаҳзодам. Қўйни ўз
оёғидин осарлар, яхши одамлардин ўрнак олинг.
Ёмон феълларни рўкач қилиб, хатоингизни
хаспўшламанг. Бул каби ноқис қилмишлар кимники
эканлигидин қатъи назар, пировардида некбинлик
келтирмас. Мен сизни келажак хатоларидин
огоҳлантирмоқдамен, холос. Аммангиз хусусинда
эрса, менинг билгим шулки, эшитганларингизнинг
кўпи туҳматдур. Бобонгиз ҳазратлариға душман
касларнинг тўқиғон иғволаридур. Муҳаммад Мирак
бирлан иниси Абдулфаттоҳнинг кирдикорларидин
хабарингиз бор. Бул фисқу фасод аларнинг ишидур,
бунга гувоҳлар бор...

Бибихоним ўшанда Халил Султоннинг оҳу зорига
дош беролмади. Ўлимга буюрилган маъшуқасини
яшириб қўйган Халил Султон икки ой ичида озибтўзиб, савдойи даражасига етган эди.

Бибихоним Халил Султонни ҳеч қачон бу
аҳволда кўрмаган эди. Шаҳзода сеҳрлаб қўйилган
одам каби нима қилаётганини идрок этолмасди.
Канизак қиз уни худди қўлга ўргатилган йўлбарс
каби кўзга кўринмас занжирлар билан боғлаб
олган ва хоҳлаган куйига солаётганга ўхшарди.




Аслида ҳам шундай эди. Халил Султон учун ҳозир
дунё, борлиқ икки кишидан — ўзи-ю Шод Мулкдан
иборат эди. У қолган нарсаларни, ҳатто одамларни
ҳам кўрмас, ҳис этмасди. Унинг назарида ҳозирги
ҳаётидан, ҳозирги бахтиёрлигидан ўзгаси, давлат,
тожу тахт, мол-дунё — барчаси бемаъни, агар
олдига иккисидан бирини танлаш мажбуриятини
қўйсалар, ҳеч иккиланмай ана шу канизакни
танлаши муқаррар эди.

Бибихоним соҳибқирон тарафида турган бўлсада, ҳозир шаҳзоданинг афтодаҳол ангорини кўриб,
бу воқеага жиддий қаралмаса, оқибати фожиа
билан тугашини ҳис этди ва унга раҳм-шафқат
кўрсатишдан ўзини тиёлмади.

– Шаҳзодам... сўнгги бор огоҳлантирмоқдамен...

Халил Султон тиз чўкиб, бибисининг қўлларидан
ўпди.

– Пешонамда не бўлса кўрурмен, бибим...

..,— Бибим, ул бетавфиқ амирга боқинг, –
Бибихонимнинг хаёлини бўлиб шивирлади Тўкал
хоним, – ҳозир байъат қиладур

Совға-саломлар билан Халил Султон томон
бораётган амир Хожа Юсуф эди.

Бибихоним сўнгги умид иплари ҳам узилаётганини ҳис қилди.

Кечагина соҳибқироннинг чалажон қўлларини
бағрига босганича кўзларидан дув-дув ёш тўкиб,
Қуръонни ўпган кўйи қасамёд қилган Хожа
Юсуфнинг бу қадар мунофиқликка журъат
этишини ҳатто хаёлига ҳам келтирмаган эди.
Демак, қисмат шундай...

– Азизлар... – Мавлоно Бадриддин мунажжимнинг овози сукунатни бузди.

Ҳамма Халил Султон ўтирган тахтдан сал
нарида марҳум шаҳзода Муҳаммад Султоннинг
ўғли Жаҳонгир Мирзонинг қўлларидан тутганича




гап бошлаган Мавлоно Бадриддин мунажжимга
қаради. Мунажжимнинг бу тарзда гап бошлаши
ўтирганларни ҳайрат ва ҳаяжонга солган бўлса-да,
сукут ичида воқеанинг давомини бетоқатлик билан
кута бошлади.

– Барчангизга маълумки, — Мавлоно Бадриддин
ўтирганларни бирма-бир назардан ўтказаркан
нигоҳи Халил Султонга тушганда тўхтади, –
соҳибқирони аъзам ҳаётликларида севимли
набиралари, Оллоҳ раҳматига олғон шаҳзодаи
жувонбахт Муҳаммад Али, яъни Муҳаммад
Султонни қонуний валиаҳд қилиб эрдилар...

Халил Султон мунажжимнинг ҳар бир сўзини
жон қулоғи билан ҳамда ҳадик ва хавотирда
эшитмоқда эди. Чунки ўтган вақт ичида рўй берган
воқеа ва ҳодисалар уни жуда эҳтиёткор бўлишга
мажбур қилиб қўйган эди. Амирлари ва беклари
неча маротаба қасамларини бузишди. Шоҳ Малик
ва Шайх Нуриддинлар истимолатнома"лар ёзишиб,
уларни оғдириб олишга ҳаракат қилишди. Шод
Мулкнинг айтганини қилиб, товоқ-товоқ тилла билан
тинчитди. Султон Ҳусайн қўшинлари Самарқандга
бостириб киришига сал қолди. Вазиятни ҳисобга
олмаганида ўзи биларди. Бу хоин бекларининг
бошларини биттама-битта узарди. Бобосига хиёнат
қилган бул олчоқлар унга вафо қилишига ким
кафил бўлади" Демак, зар билан зўрга куч бериш
керак. Йўқса, қўй оғзидан чўп олмагандай юввош
кўринувчи мана шу Мавлоно мунажжим унга
қош қайтара олармиди кЮлдузлар жадвалиэни
келтириб солиштиринг, жойлашуви нимадан
башорат беришини билинг ва тахтга ўтирмоқ учун
қайси кун хосиятли эканини айтингз, деганигаям

" Истимолатнома — ўз тарафига оғдириш учун ёзилган
мактуб.



бир ҳафтадан ошди. Ҳар куни кЮлдузлар хатар
чизиғиндаз, деб алдайди. Арғуншоҳнинг фикрича,
у Шоҳ Малик билан Шайх Нуриддинлардан то
Пир Муҳаммад Мирзо етиб келганига қадар тахтга
ҳеч кимни ўтқазмаслик ваъдасини олган. Ўзини
тутишидан, ҳаракатларидан ва гап-сўзларидан ҳам

унинг Халил Султонга майли йўқлигини, ҳатто
орқаси тиришиб, энсаси қотаётганлигини билиш
мумкин.

Мавлоно Бадриддиннинг овозидаги ҳазин ва суст
оҳангни Бибихоним ҳам дарров илғади. Кейинги
икки ҳафта ичида тез озганлиги учун узун қирра
бурни сўррайиб, юзини янаям чувак торттирган,
ўсиб, қовоқларига тушиб турувчи қошлари
соққасига ботган кўзлари билан бирлашиб,
ўрачалар ҳосил қилганга ўхшарди. Ҳар бир
сўзини бўлиб-бўлиб, худди аллақаердан суғуриб
олаётгандай, имирсилаб гапираётган мунажжим
ҳар тўхтаганида бурнини тортиб қўяётганини ўзи
ҳам сезмасди. Унинг бу тарзда сўзлаши шусиз ҳам
тиканда ўтирган каби бесарамжонланаётган Шод
Мулкнинг асабига тегиб, қонини қайнатмоқда
эди. Саройдаги тантана, савлатидан от ҳуркувчи
Казо-казоларнинг кўзларидаги илтифот, унинг
эътиборини тортиш учун қилинаётган табассумли
мулозаматлар кўнглига хуш ёқаётган бўлса-да, юз
бериши мумкин ҳар хил нохушликлар эҳтимоли,
вужудини тарк этмаётган шубҳа, гумон ва қўрқув
исканжаси хаёлини чалғитмоқда эди.

Шу боис, мунажжим сўзини тезроқ тугатишини,
кўзларини лўқ қилганича кбахтли тасодиф) юз
беришини тилаб ўтирган шаҳзодаларни, айниқса,
нигоҳлари билан ғажишга тайёр бева маликаларни
бу даргоҳдан зудлик билан ва бир умрга йўқотиш
режасини тузмоқда эди.




–— Шул боис, шаҳзодаи жувонбахт Халил
Султон ҳазрати олийлари, — мунажжим ёсҳазрати
олийлариз) жумласини янаям секин ва алланечук
ҳадик билан тезгина айтди, – хонлиқ тахтига
шаҳзодаи жувонбахстт Муҳаммад Жаҳонгир
Мирзони ўтказмоқни тиладилар1

Халил Султон ҳозир бир ўқ билан икки қушни
урмоқни мўлжал этмоқда эди. Биринчиси, она бир
акаси, яъни собиқ валиаҳд Муҳаммад Султоннинг
ўғлини хон кўтариб валиаҳдлик талашувига якун
ясамоқ, иккинчиси, унинг соясида тахтга ўтириб,
кўзлаган мақсадини аста-секинлик билан амалга
оширмоқ эди.

Мунажжимнинг сукутидан фойдаланган
Арғуншоҳ томоқ қирганича ўрнидан турди ва
Халил Султондан сўзламоққа изн сўради.

Юраги пўкиллаб ўтирган шаҳзода унинг бу
ҳаракатидан жаҳли чиққан бўлса-да, хушфеъллик
билан:

– Марҳабо, Арғуншоҳ, фақат Мавлоно сўзларини
тугатсинлар, – деди.

– Сўзим битди, ҳазрати олийлари, — деди
юмуши енгил бўлганидан қувониб кетган Мавлоно
Бадриддин ва таъзим қилди.

– Мавлоно Бадриддин мунажжимнинг сўзлариға
жиндай қўшимча киритмакка журъат этганим
боис, аввало, сиз ҳазрати олийларидин, – Арғуншоҳ
кҳазрати олийлари) сўзини баланд ва сирли
оҳангда ифодаларкан, тавозе ва таъзим билан олдин
Халил Султонга, сўнг Шод Мулк тарафга қараб,
ҳурматини изҳор этди. — Сиз ҳазрати олияларидин
ва барча машварат аҳлидин узр тилармен

Арғуншоҳнинг мунажжим ҳали гапини
тугатмасдан сўзлашга журъат этиши Шод Мулкка
ҳам ёқмади, – у Халил Султонга кнега рухсат
бердингизо дегандай чимирилди. Шод Мулкнинг




юзидаги ифодага кўзи тушган Арғуншоҳ бир лаҳза
каловланиб фикрини йўқотди.

– Маълумингизким, соҳибқирони аъзам... —
Арғуншоҳ ҳаяжонланганидан улуғ Амирнинг
номига қўшиб айтиладиган бошқа сифатларни ҳам
давом эттиришига бир баҳя қолди, вақтида тилини
тишлаб ўзини ўнглади, — ҳамма юмушларни барча
бирлан баробар маслаҳатлашиб...

кБул ифлос не шумликни ўйладиз хаёлидан
кечирди Халил Султон ва бетоқатланиб, Арғуншоҳга
ўқрайиброқ тикилди.

Арғуншоҳ билан ваъз бобида ҳеч ким баҳслаша
олмасди, овозидаги жарангдорлик ва хуш ёқувчи
оҳанг, баъзан мазмунсиз, бири боғдан, бири тоғдан
келувчи фикрларни ҳам устомонлик билан шундай
либосга ўрардики, жимжимадор сўзлар таъсирида
эшитган қулоқлар унинг қимматини тарозуга
тортиб ўтирмасди.

Шод Мулк ва Халил Султоннинг юзида пайдо
бўлган истеҳзо ва тажанглик ўтирганларнинг ҳам
нигоҳига кўчиб, ўртага ғайритабиий бир совуқ
сукунат чўқди.

Арғуншоҳ бир лаҳза тин олиб, ўтирганларга
зимдан сер солди. Халил Султон ва Шод Мулқдан
бошқа одамларнинг юзида на лоқайдликка, на
хайрихоҳликка ўхшаш бир ифода зоҳир эди.
Уларнинг қарашларида саросима сезилмас, ҳар
қандай ҳолат юз берган тақдирда ҳам ўринлари,
мавқелари сақланажагига имонлари комил, шу
боис, хотиржам эдилар.

— Маслаҳатлашиб, кенгашиб, сўнгра ижро
этмоққа амр берур эрдилар. Худди шунингдек,
ҳазрати олийлари, шаҳзодаи жувонбахт Халил
Султон Мирзо ҳам кенгашиб, кхонзжлик тахтиға
Муҳаммад Жаҳонгир Мирзони лойиқ кўрдилар




Дарҳақиқат, то бугунга қадар, ҳатто соҳибқирон Амир Темур ҳам номига бўлса-да кхонэжлик
мансабини чингизийлар сулоласидан сайларди.
Халил Султоннинг бу журъати ўтирганларга икки
хил таъсир қилди. Темурийзодалар ғалабадан маст,
чингизийлар Ўқдой Қоон наслидан бўлмиш Тайзи
Ўғлон, Жўжихон авлодлари Темурбек Ўғлон ва
Жакра Ўғлонлар сир бой бермаган бўлсалар-да,
ранг-қутлари ўчиб, бир-бирларига маънодор қараб
олдилар.

Уларнинг афт-ангоридаги ўзгаришни сезган
Арғуншоҳ атай овозини баландлатди.

– Оллоҳга шукурлар бўлсинким, аждодлар орзу
этғон кунларға етдук, яъни хонлиқ ўзимизға, ўз
миллатимизға насиб этди. Чингизийлар сулоласидин
Темурийлар авлодига ўтди:

Даврада кофарин, юзимиз ёруғ бўлди деган
ҳайқириқлар янгради. Арғуншоҳ Жаҳонгир
Мирзони етаклаб Халил Султон ёнига олиб борди. Халил Султон шаҳзодани бағрига босиб, пешонасидан ўпгач, Арғуншоҳ энди унга мурожаат
қилди:

– Бугундин эътиборан то балоғат ёшиға етгунингизга қадар, ҳазрати олийлари Халил Султон
жанобларининг изминда бўлурсиз...

Арғуншоҳ шаҳзодани етаклаб, тахт ёнига
тўшалган оқ кигиз томон юрди. Тўрт навкар
кигизнинг тўрт бурчидан тутдилар. Жаҳонгир
Мирзо нима қиларини билмай дам Арғуншоҳга,
дам Халил Султонга қараганича эргашди ва бувиси
Хонзода бегим ўтирган чодирга қараб қўйди.
Хонзода бегим кеча тунда, шоша-пиша ўргатган
амалларини бажариши кераклигига ишорат этаркан, кмуборак бўлсунэ дегандай ўнг қўлини кўксига
қўйди.




Арғуншоҳ Муҳаммад Жаҳонгир Мирзони
Мавлоно Ҳайбатуллоҳга топширди. Мавлоно
шаҳзоданинг қўлидан тутиб, кигизга ўтқазди.
Навкарлар кигизни уч бора кўтариб, сўнг ерга
қўйгач, Мавлоно Ҳайбатуллоҳ сикка ва хутбани
шаҳзода Халил Султон номига ўқиди.

Маросим тугагач, ҳаммага намозшомда Боғи
Чинорда уюштирилаётган базмга боришлари эълон
этилди. Боғи Чинор сўзини эшитган Бибихоним
бирдан сергакланди ва кўнгли алланечук сесканди.
Маликалар ҳам ялт этиб Бибихонимга қарашди.

Бибихоним Боғи Чинорда базм бўлишини
билмасди. Кеча ҳам, бугун ҳам унга ҳеч ким бу
ҳақда оғиз очмаган эди. Ҳатто ўзи ҳам бирорбир тадорикни сезмаганидан ажабланди. Демак,
уларни йўлга чиқаришиб, кейин одам юборишган.
Чунки Боғи Чинорда саноқлигина қолган оқсоч
қизлар ва хизматкорлар кечки дастурхонни
йиғиштиришгач, дарров ётоқларига кириб кетишди.
Алламаҳалгача ухламайдиган, ҳали оқсочларнинг,
ҳали хизматкорларнинг, ҳали ошпазларнинг ишига
бурнини суқиб, ҳамманинг жонига тегадиган
чашнагир Тошбиби ҳам шомдан кейин қорасини
кўрсатмади. Демак, Сулув бика ҳам билмаган.
Ёки кўнглига тегишини ўйладимикин Йўқ. Сулув
бика хабардор бўлса, қанчалик оғирлигидан қатъи
назар, Бибихонимга бирор-бир тарзда етказарди.

Боғи Чинор дарвозасидан чиқаётган чоғида, ҳеч
қачон юзига тик қарамайдиган эшик оғасининг
ўзига алланечук бир назар билан шошиб, кўз
ташлаганини эслади. Унинг кўзларида нимадир
бор эди.

Бибихоним эшик оғасининг нигоҳидаги маънони
англамоқ учун уни хотирлашга ҳаракат қилди. кНе
эрди, ҳамдардликму, ачинишму ёхуд недандир




огоҳлантирмоқ бўлдиму;{ Балки базм хабарини
айтмоқ истагандури.

Эшик оғаси Бибихонимнинг ортидан аравага қадар юрди. Томоқ қириб тараддудланди,
Бибихоним эса ўз хаёллари билан бандлиги ва
Кўксаройдаги маросимга кечикмаслик учун эътибор бермади. Хайрлашмоқчи деб ўйлаб кхуш
қолинг) деди. Аравага ўтирган чоғида ҳам ортига
боқмади. Қараганида, эшик оғасининг бир алпозда
қотиб турганини ва кўзлари билан нималарнидир
гапирмоққа чоғланаётганини кўрарди.

– Сизлар бир фурсат сабр этурсизлар, хонимафандилар1

Саропардани қайириб ичкарига бош суққан
канизакнинг овози Бибихонимга ғалати эшитилди.
Канизакнинг овозида жиддийлиқдан кўра, масхара
оҳанги кўпроқ эди. Қиз уларни бирма-бир назардан
ўтказаркан, гапида давом этди:

– Ҳазрати олиялари, малика Шод Мулк — офтоб
ойимнинг сизларга алоҳида сўзлари Gop!

Тақдирнинг ғалати ўйинларидан ҳайрат ва
ҳайронликка тушган ва охирги нажот ҳисобланмиш
Бибихонимдан ҳам умид йўқлигини тушуниб
етган маликалар энди ўзларининг ҳам ғамларини
унутишиб, эгачиларидай, дўстларидай қадрдон бўлиб қолган бу меҳрибон аёлга юраклари ачишиб
қарашди. Бибихоним уларнинг нигоҳидаги маънони англаб, кўзларини олиб қочди.

Ҳеч қачон бировга гапини бериб қўймайдиган, ҳатто соҳибқироннинг ўзига ҳам ҳақ сўзни
жойида айта оладиган Чўлпон Малик ОҒғо чидаб
туролмади:

– Қолмоғимизнинг боиси недур, ҳур қиз

Унинг кҳур қизу дейиши канизакка ёқмади. У
лабларини буриб чимирилди. Бир лаҳза истеҳзоли
тикилиб тургач, ҳаққини қўймади:




— Ҳазрати олияларидин сўраб билурсиз,
ҳурматли... маликам... йўқ, бул сўз энди сизга тўғри
келмас. Лек ўзингиз кўп гўзал сўз топиб бердингиз.
кҲур қиз Бул сўз сизгада хўб ярашур. Зотан, бир,
йўқ, икки ой сҳур қиз бўлғонсиз1

Қиз қиқирлаб кулди-ю, нозик, гўзал
бармоқларини дарров лабларига босди.

Унинг нимага шаъма қилаётганини англаган
Чўлпон Малик ОҒғо ғазабдан бўғриқиб, унга
хезланди.

– Йўқол кўзимдин, ялоқхўр1

– Алам қилса, тилингни тий1 — канизак шундай
деб улардан узоқлашди.

– Эшитдингизмуғ{ – Чўлпон Малик Оғонинг
юзлари аламдан лов-лов ёнди. — Тақдиримиз не
бўлишини эшитдингизму1

– Ўзингизни босинг, маликам, — Тўкал хоним
дастрўмолчаси билан Чўлпон Маликнинг кўз
ёшларини артиб, далда берган бўлди. – Элдин
бурун хулоса чиқарманит

– Сиз ул манжалақини билмассиз1

– Зеро, шаҳзодани яхши билурмиз1

– Шаҳзодангиз кминдиз" бўлғонидин хабарингиз

йўқму
– Жим, – шошиб Чўлпон Маликнинг оғзини
бекитди Тўкал хоним. – Бул сўзни эшитишса,

барчамизнинг бошимиз баробар кетур.

– Канизак бўлғондин кўра ўлдурғонлари афзам
Кўрурсиз, сўзим ўтирик чиқса, юзимга туфуринг.
Унга қолса, Бибимни ҳам кимгадур кинъомэ этур1

Бибихоним ялт этиб Чўлпон Маликка қаради.
Тўкал хоним кастағфируллоҳэ деганича калима

"Минди —– минишга ўргатилган, тайёрланган отни кминдиз
дейишади.




қайтара бошлади. Туман Оғо эса юзларига кафтини
босиб, йиғлашга тушди.

– Малика ҳазрати олиялари ташриф этмоқдалар1

Бояги канизакнинг таниш овози эшитилди.
Узоқдан солланиб келаётган Шод Мулк кўринди,
ёнида Хонзода бегим ҳам бор эди.

Бибихоним ўрнидан тургач, бошқа маликалар
ҳам беихтиёр қўзғалишди. Чўлпон Малик Оғо
ғудранганича ҳаммадан кейин қимирлади.

Хонзода бегимнинг юзларида хижолатга ўхшаш
ғалати бир ийманиш акс этиб турар, ҳаракатлари
ҳам қовушмаётган эди.

Шод Мулк эса тамоман ўзгарган, ўзини тутишида,
қарашларида ҳокимона бир ифода зоҳир эди.

У Бибихоним билан сўрашгач, қолган маликаларга
шунчаки бош ирғаб қўйди. Чўлпон Малик Оғонинг
қизарган кўзларини кўриб, энсаси қотди.

– Бугун мотам маросими эрмас, шаҳзодаи
жувонбахт Халил Султон ҳазрати олийларининг
тахтға ўлтурғон қутлуғ кунлари; — Шод Мулк
қайнонаси томон ўгирилди. — Маликам, билмағанларга билдириб қўйунг. Қошуқ навбат билан
айланур. Тангри таолонинг инояти бирлан қошуқ
навбати бизга келибдур. Тақдирға тан бериб,
бизнинг нақорамизғада ўйнаб кўрсунлар.

Хонзода бегимга Шод Мухулкнинг гаплари
ёқмаётгани юзларидан кўриниб турарди. Шу боис,
унинг сўзларига жавоб бермай, маликалар билан
сўрашмоққа тутинди.

Шод Мулк Бибихонимнинг ёнида бирпас тараддудланиб тургач, сўз қотди:

– Бибим, Боғи Чинорда базм ўтказмоқ хабарини
сизга етказиб улгурдиларму, йўқму, билмасмен.
Балки сазадорлар кўнглуга базм сиғмасэ деган
андешада айтишмағган чиқар.




Шод Мулк сузишга ўрганиб қолган чиройли
кўзларини қисиб маликалар томон беписандгина
қаради. Унинг юзидаги ифодадан, сўзларининг
оҳангидан тўғри гапираётганини ҳам, киноя қилаётганини ҳам билиб бўлмасди.

Бибихоним бетоқатланиб сўзларининг давомини кутди.

– Ҳазрати олийлари бир қарорға келгунларига
қадар барчангиз Кўксаройда бирга туришга амр
этдилар. Сиз эрса, бибим, Боғи Чинорга эртага
борурсиз, баъзи нарсаларни ойдинлаштирмоқ
зарур

Чўлпон Малик ОҒғо ўзини тутолмай йиғлаб
юборди. Шод Мулк ғазаб билан утомон ўтирилди-ю,
қайнонасининг сўзингизни босинг, маликам) деган
овозини эшитиб, шаштидан тушди. Бибихонимнинг
жавобини кутмай, Хонзода бегимга сорқамдан
юрингэ ишорасини қилиб, йўл-йўлакай сўзланди:

– Боғи Чинорга тезроқ бориб, ўзингиз бошқош бўлунг. Базм кўнгулдагидай ўтмоғи шарт.
Ўғлингиз, ҳазрати олийларининг феълларини яхши билурсиз.

Бибихоним дам уввос солаётган Чўлпон Малик
Оғонинг, дам бошини тиззасига урганича унсиз
йиғлаёттан Тўкал хонимнинг, дам бошларига
тушажак қиёмат ташвишида уятдан ер бўлганича
мум тишлаб қолган Туман Оғоларнинг ёнига 6борар, уларни қучоқлар, лекин таскин бера оладиган
бир сўз деёлмасди.

– Бибихоним; Сизни ҳазрати олиялари чорлаб
турурлар

Бояги канизак саропардани қия қилиб яна
кўриниш берди ва гўё ўзи маликадай қолганларга
бурнини жийирди. Чўлпон Малик Оғонинг жиғига
тегиш учун истеҳзоли томоқ қирди. Ўз хаёли
билан бўлиб, унинг гапини унча тушунмаган ва




Бибихоним билан бирга ўрнидан қўзғалган Туман
Оғони жеркиб ташлади: — Аниқ-тиниқ қилиб
кБибихонимэ дедим, хоним афандим. Сиз баҳузур
ўрнингизда ўлтуринг1 Керак бўлса, чорлашур

– Елпатак, – беихтиёр гапирди ўзини тутолмаган Чўлпон Малик ОҒо.

— Биз ҳам эрдик сиз киби, сиз ҳам бўлдунгиз
биз киби; – бўш келмади канизак ва қуймичини
бир томонга чиқазиб, масхараомуз қашлади. – Бир
жойларим роса ачишиб кетаётур

– Ҳозир ўлдирамен1 – ғазаби жунбушга келган
Чўлпон Малик даст ўрнидан турди. — Ўлдирамен
сен манжалақини

Канизак ура қочди. Маликалар Чўлпон Малик
Оғога ёпишишди. Бибихоним унинг елкасидан
қучиб, бағрига босди.

– Сиз маликасиз, Чўлпон ОғО1 Маликалар ўзини
қандай ушламоқни канизаклардин кўра яхшироқ
билурлар

– Бибим ҳақ гапни сўйладилар, маликам1

– Тентакни қочғон тарафига қараб қувмоқ керак.

Бибихонимнинг кўнгли ёмонликни сезгандай
ғашланиб чодирдан чиқди.

...

Девонда уч киши: шаҳзода Халил Султон, Шод
Мулк ва Бурундуқ Барлослар бор эди.

Устки кийимларини алмаштириб олган Халил
Султон бобосининг курсисида ястаниб ўтирарди.

Бурундуқ Барлоснинг кайфияти кўтаринки
эканлиги юзларидан кўриниб турарди. У нима
ҳақдадир куйиниб, лекин паст овозда гапирмоқда
эди.




Бибихонимнинг қадам товуши уларнинг суҳбатини бўлди. Халил Султон шошиб ўрнидан
қўзғалди.

Бурундуқ Барлос эса кутилмаган бу учрашувдан эсанкираб, нигоҳини Бибихонимдан олиб
қочди. Юраги қинидан чиққудай урганича ички
безовталикдан қуруқшай бошлаган юпқа лабларини ялади. У Бибихонимнинг ўткир назари таъқиб
этаётганини ҳис қилиб, ўзини орқага олди ва Шод
Мулкка:

– Мени маъзур тутгайсиз, маликам, кейин
келгаймен, — деди ва ўзини зиппа эшикка урди.

кИнсонлар оз фурсат ичинда ҳам бутунлай
ўзгаришлари мумкунму... — Бурундуқ Барлоснинг
ортидан тикилиб қолган Бибихоним ўзича сўзланди. — Кечагина мушфиқ, қўй оғзидин чўп ҳам
ола билмайдурғон хокисор, кўзлариға тик қараш
маҳол беозор кимса эрди. Бир сўз айтмоқ учун
бир, икки, ҳатто ўн кун журъати етмасди, энди
эрса, Оллоҳнинг каломи бўлмиш салом-аликнинг
қарзлигини ҳам унутиб мунофиқлик ниқобини
КИЙМИШ...У

– Келинг, бибим, марҳабо...

Бибихоним Самарқандга келганидан бери
шаҳзода билан биринчи маротаба учрашиб, гаплашиши эди. Унгача шаҳзодани икки маротаба
узоқдан кўрди. Биринчи марта соҳибқироннинг
нақораси йиртилган кун, иккинчи дафъа эса
қирқи ўтказилаётган маросимда. Иккаласида ҳам
шаҳзода Бибихонимга яқин келмади. Мавкиби
ҳумоюн қуршовида бош ирғаб саломлашган бўлди.
Боғи Чинорга тушган куни эса шаҳзодани таъзия
билдириш учун келади деб ўйлаган ва кутган эди.
Урнига Худойдод Ҳусайнийни юборди. Ҳозир
ҳам унинг Бибихоним билан ўлганининг кунидан
кўришаётганлиги юзларида акс этиб турарди.




Халил Султоннинг қизариб-бўзариб, гап бошлай
олмаётганини сезган Шод Мулк дарров жиловни
ўз қўлига олди.

– Бибим... Айни лаҳзаларда... Ҳазрати олийлари
учун сўз сўйламоқ жуда оғирлигини сиз яхши
билурсиз. Бироқ вазият тақозоси бирлан... —
Шод Мулк ктўғри гапиряпманмиз дегандай
Халил Султонга қаради. Шаҳзода кўзларини ерга
тикиб олган бўлса-да, хотинининг сўзларига
хайрихоҳлигини бош ирғаш билан ифода этмоқда
эди. – Хуллас, бир товуққа ҳам дон керак, ҳам
сув...
Бибихоним Шод Мулкнинг нимага шаъма қилаётганини унчалик тушунмади.

– Дон бирлан сув эрса текинга келмайдур.

Ўртага ноқулай жимлик чўқди. Бибихоним
шаҳзоданинг чорловини энди англай бошлаган
бўлса-да, Шод Мулкнинг гапига жавоб бермади,
давомини кутди.

Халил Султон эса ер остидан Бибихонимнинг
ҳолатини кузатмоқда эди. Бибихонимнинг ёш
жувонларники каби қизариб, олланиб турувчи
кулча юзлари сўлғин тортган эди. Ҳали қариликни
бўйнига олмаган бибиси бирдан чўкиб, тақдирнинг
илкис зарбасидан довдираб қолганга ўхшаса-да,
кўзларида мунг билан ғазаб қоришиғидан ҳосил
бўлувчи ғайритабиий бир ифода қалқиб турарди.

– Хазиначининг берган маълумотларига кўра
хазиналар калити иккитадан бўлиб, иккинчиси эса
сизда эркан, шундаймуё

– Шундай... – Бибихоним смаликам) демоқчи
бўлиб, оғиз жуфтласа-да, тили айланмади.

Бибихоним киргандаёқ бахтиёр чеҳраси
тундлашиб, ҳаяжонга тушган Шод Махулкнинг
чимирилган қошлари ёйилди, беихтиёр энтикиб,




Халил Султонга қаради. Халил Султон ксдавом
этаверо дегандек томоқ қирди.

– Калитларни... яъни сиздаги калитларни қачон
олсак бўлур — Шод МУулкнинг овози бу гал
мулойимлашиб товланди.

Бибихоним Халил Султон томон ўгириларкан,
вужудига ўрлаган титроқни сездирмаслик учун
қўлларини енглари ичига тортди.

– Калитлар Боғи Чинорда, амр этсангиз, ҳозироқ

келтирурмен...
– Боғи Чинорда бўлса... йўқ, бул юмушни эртага
қолдирурмиз... — Шод Мулк кХалил Султонга

гапирганинг билан ҳал қилувчи менмано дегандай
Бибихонимга буйруқ оҳангида кесиб гапирди. —–
Бугун ҳазрати олийларининг фурсатлари етмас.

Бибихоним гап тугади деб ўйлаб ўрнидан
қўзғалмоққа чоғланди.

– Бибим, яна бир лаҳза сабр этурсиз1 – Шод Мулк
лабларини тишлаб истиҳола қилгандай қимтинди.
– Бир масалада маслаҳатингизга муҳтожмиз. Яъни,
ҳазрати бобомизнинг завжалари масаласи...

Бибихонимнинг юзига гуп этиб қон урилди.
Вужуди илкис титради.

– Очиқроқ қилиб сўйласам, айб этмассиз деган
умиддамен. Чунки уларнинг кўпчилиги ёш, яъни
яшагиси, ҳаёт кўргиси келадур. Уларнинг уволига
қолмайлик деган маънода... – Шод Мулк нозланиб
Халил Султонга бир қараб олди.

— Раҳматлик бобонгизнинг завжалари сиз
учун она, биби кибидур, шаҳзодам: — Бибихоним
нафратли нигоҳини Шод Мулқдан олиб, яна Халил
Султонга ўгирилди. — Шул боис, уларни бобонгиз
даргоҳидин қувмоқ гуноҳи азимдур ва бундай
маломатга қолишни сизга асло раво кўрмасмен.
Зеро, бу холисликнинг носоғи сизгада тегадур




– Уларни ҳеч ким қуваётгани йўқ, – Халил
Султондан олдин жавоб қилди Шод Мулк.

— Қувмоқ бирлан эрга бермоқнинг фарқи
биттадурт

– Сиз қарисиз, бибим, сизнинг нафсингиз
ўлғандур, балки... Лек қолғанлар ҳали ёш...

– Бундай сўзларни сўйлаш сизга ярашмас, —
уятдан юзлари қизариб, бўғриққан Бибихоним
аслида кбундай сўзларни сўйлашга уялинг
демоқчи эди, вазиятни кескинлаштирмаслик
учун яна шаҳзодага мурожаат қилди: – Ҳазрат
Бобонгизнинг чироқларини ёқиб ўлтирмоғимизга
изн беринг. Чунки бул бевафо дунё ҳаммамиздин
қолур...

Бибихонимнинг кўзларига ёш қалқиб, овози
титраганини Халил Султон кўриб турарди.

кЁ, тангрим) Бу не ёзуқ, бу не қисмат бўлди
кЁки аввалим ҳам, охирим ҳам обод бўлур деб
кўп ишониб юбордимму, Тангрим) Ё ўзингга
такаббурлик қилдиммуё Ёхуд пешонамга битилгани
шул аччиқ қисматму 7 Энг аччиқ қисмат шаробини
ичдим-ку1 Бундин ортиқ яна не бўлиши мумкун

кСиз хато қилдингиз, бибим....) Бибихоним
қулоқлари остида соҳибқироннинг шивирлаган
нафасини ҳис этди.

кҲа, мен хато қилдим, улуғ Амирим{ Нега
сиз менинг сўзларимни тингладингиз1 Нега бу
илонни ўзингиз янчмадингиз Мен, тирноққа зор
бир бандаи ожизингиз, бул юзи қаро жувоннинг
кҳомилам борз деган ёлғонларига, қасамларига
ишонибмен. Унинг вужудидаги авлодингиз менинг айбим бирлан завол топмасин деб андеша
қилибмен. Амирим, армонли фарзандсизлигим
панд бермиш... Тушларимдагина аллалар куйлаб
тебратганим гўдакларимга менгзабмен уни




..кНечча бор сўйладим, бибим: Унинг вужудида
ҳомиладин асар ҳам йўқ;{ Норасидаси бўлғон ожиза
ул киби боқмас, дояга кўрсатунг демадимму 7 э

кДедингиз, Амирим1 Мен эса шаҳзода Халил
Султоннинг ялиниб-ёлворишларига, кўз ёшларига
дош бера билмадим. Сизнинг ҳузурингизга элчи
бўлиб киришимга рағбат кўрсатган Пир Муҳаммад
Мирзонинг юзидин ўтолмадим. Амирим, ҳамма
айб ўзимда: Лекин энди не қилай Бошимни қайси
деворларга уриб бўзлай Нега бизни булйиртқичлар
қўлига ташлаб кетдингиз) Атрофимизда товус
каби товланиб юрган бул касларнинг илонлигини,
бўрилигини сиз яхши билар эрдингиз-ку{ Оҳ,
Амирим... энди не бўладур; Бул очиқ бошимизға
не савдолар тушуб, не кўргуликларни кўрурмиз

(Энди пешонангизда не ёзуқ бўлса, ани кўрмакдин ўзга чора йўқ, бибим. Менинг кучим, қудратим,
салоҳиятим — барчаси умидларим бирлан бирга
ул фоний дунёнинг қаро туфроқларига кўмулди.
Пешонамнинг шўри улки, аларни ўз зурриётларим
кўмдилар, бибим... Энди сасларимгина кўнглунгизға
таскин, далда бўлмоғи мумкун, ўзгасига ожизмен.
Мен ҳаёт берған, улғайтирган, меҳр қўйған ва
ишонган дилбандларимнинг аҳволи руҳиятини
кўриб турубсиз. Балки билиб-билмай қилғон
гуноҳларим, густоҳликларим эвазига юборилғон
жазодур булар Лек бул жазоларни ўзим кўрмоғим,
бул жабру ситамларни ўзим чекмоғим керак
эрди. Билурмен, бибим, энди сўйламакдин наф
йўқ. Лек бир нарса аниқки, улар ўз хоинликлари,
худбинликлари, очкўзликлари бирлан бир-бирларини еб битирурлар. Зеро, қилмишу қидирмишнинг охир-оқибати шул бўлғай

Фақат, биз не-не умидлар бирлан тиклаган,
қанча-қанча шаҳидлар эвазиға бунёд этилғон,
қаддини ростлағон, бир бутун тугал эл бўлиб




бирлашғон туркий улус, улуғ Ватан — Туркистон,
Турон замин вайронаға юз тутмаса, нурамаса,
тўзимаса бўлғонир...

– Бул сўзларни сўйламакдин мақсадингиз не
— ғазабланган Шод Мулк Бибихонимга ёвқараш
қилди. – Бул дунё сиздин ҳам қолур демакму
муродингиз

Хаёли бўлинган Бибихоним кўнглидагини тўкибсолмоққа имкон туғилганидан севинди.

– Худди шундай, маликам, бул кўҳна дунё
барчамиздин қолур...

– Мен сизга нима деб эдим – Шод Мулкнинг
юзлари ғазабдан бўғриқди. — Бобонгизни худди
биз ўлдирған киби аччиқ қилишларини кўрунг1

– Мен аччиқ қилмадим, шаҳзодам, – Бибихоним
ўзини тутиб олгани учун энди овози хотиржам чиқа
бошлади. – Сиз билурсиз, бошимға қилич келсада
рост сўйлармен. Биз ожизаларға ҳеч нарсанинг
кераги йўқ. Бир қорнимиз тўйса, эгнимиз бут
бўлса, етур. Тўртталамизга битта хона беринг,
ҳазрат бобонғизнинг чироғини ёқиб, дуосини
қилиб ўлтурайлук. Раво кўрмасангиз, яна ўзингиз
билурсиз...

Халил Султонга Бибихонимнинг сўзлари таъсир
қилгани сезилиб турарди. У кўзларини дам шифтга,
дам ён-атрофга, дам Шод Мулкка тикар, лекин
бибисига қаролмасди.

– Бибим... буни беодобчиликка йўйсангиз, узр
тилармен. Лек бул қарорга мен ёки келинингиз
келгани йўқ. Кўпчиликнинг йўл-йўриғидин сўнг...
Лек, аввало, сиз бирлан маслаҳатлашишга қарор
бердик. Шул боис, сиз не десангиз шул бўлур

Ҳозиргина маликаларнинг барчасини б0обосининг амир ва бекларига никоҳлаб беришга кўниб
ўтирган Халил Султоннинг бўшашаётганини кўриб,
Шод Мулкнинг энсаси қотди ва чидолмасдан яна
гапга қўшилди:




– Бибим, кшариатда шарм йўқъ, дейдилар. Расми
шул бўлғач, иложимиз қанча Барча бевалардин уч
маротаба сўраш лозим эрмиш.

– Ҳазрати соҳибқирон ябарчазхлар қаториға
кирмайдур. Шул боис уларнинг завжаи муҳтарамаларини (кмаликазларини демоқчи эди, лекин
киноя билан термилиб турган Шод Мулкнинг
энсасини баттар қотирмаслик учун оддий сўз
ишлатиб қўяқолди) хор этмак ҳазрат бобонгизнинг
руҳларини топтамоқ бирлан баробардур. Улуғ Амир
Темур киби инсон қадамда учрамас, йилларда,
асрларда туғилмас. Худонинг инояти бирлан ва
бахти кулган эл бошига берилур. Чунки ул зоти
мукаррамга қадар ҳам не-не деган шоҳларни,
султонларни кўрмағон бул туфроқ. Чунки шоҳ
бўлмоқ, тахтга ўтирмоқ бошқа, элни бошқармоқ ва
давлат қурмоқ бошқа...

– Фикри ожизимча... – Бибихонимнинг сўзини
шартта бўлди Шод Мулк, – ҳазрати олийлари
Халил Султон Мирзо бул сифатлардин йироқ
демоқчимусиз 7

– Ҳазрати олийлари Халил Султон Мирзони
мен гўдаклик чоғларидин бери билурмен. Шаҳзода
бағримга келганида икки ойлик чақалоқ эрди. Шул
боис, бундай номақбул фикрлар менинг хаёлимға
зинҳор-базинҳор келмас. Чунки бобосининг
ишонган тоғларидин бири ҳам мана шул шаҳзодаи
жувонмард эрди.

Бибихоним шундай деганича шаҳзодага тик
қаради.

Халил Султон Мирзонинг қиличдай тик ва адл
қомати мана шу қисқагина вақт ичида бузила
бошлаган, иккиқат аёлларники каби дўппайиб
чиққан қорни семиргани учун ёнига тортиб,
йўғонлашган гавдаси чўкканга ўхшарди. Унинг
қиёфасига дунёни сув босса тўпиғига келмайдиган




Ҳавойи ва беписанд саркаш одамнинг нуқси
урганди. У Бибихонимнинг сўзларини эшитаётган
бўлса-да, юз ифодаси ҳамон ўша-ўша, ҳар-ҳар
замонда тинглаётганини билдириш учун шунчаки
кўз ташлаб қўярди. Лекин хаёли бошқа ёқда, совуқ
назари билан бибисининг эгнидаги либосларни
кузатмоқда эди. Бибихонимни ҳеч қачон одми устбошда кўрмаган Халил Султон буни бибиси кирган
заҳотиёқ илғаган бўлса-да, эътибор қаратмаган,
ҳатто табиийдай қабул қилган эди.

Бибихоним шаҳзода уни бошдан-оёқ кузатаётганини ҳис қилиб ўнғайсизланди.

Халил Султон Бибихонимнинг гапини эшитмагандай кўзини бошқа ёққа олди.

Бибихоним сўзида давом этишини билмай
тараддудланди. У Халил Султоннинг хаёли бошқа
нарса билан бандлигини, унинг дийдиёсини
эшитишга фурсати ҳам, хоҳиши ҳам йўқлигини
қарашларидан сезиб турарди. Лекин кўнглидаги
шубҳаларни, тусмолларини шаҳзодага сўзламаса,
кейин кеч бўлишини, сўнгги пушаймонликдан эса
таскин ҳам, чора ҳам топа олмаслигини айтишни
ўз бурчи деб билди.

– Шаҳзодам... – Бибихоним сҳазрати олийлариз
демади, дегиси ҳам келмади. – Сиз ёлғиз ўзингизни
улкан уммонга ташлаётирсиз. Бул уммон...

– Ҳазрати бибим... – Халил Султон қўлидаги
тасбеҳни шарт эткизиб урди. — Биз ҳам кичик
бўлмадик. Бизнинг ҳам ўзимизға яраша ақлимиз,
фаросатимиз бор. Қолаверса, маслаҳатгўйлар ҳам
чандон серобдир...

Халил Султон бу билан ксизнинг маслаҳатларингизга зор эмасман, энди мени тинч қўйинг
деган маънони англатмоқда эди.

Бибихонимнинг ошоқ юзлари ловуллаб қизарди.
Пешонаси, лабларининг усти жимирлаб, тер босди.




Турмоққа чоғланаркан, бўғзига қадалган сўзларга
эрк берди:

– Энг ёмон душман пушаймонлиғдур, – деди
энтикиб. — Мен билганларимни пеш қилиб эрмас,
бул бошим кўрганларини, кечирганларини ибрат
билиб, сизни оловдин, оташдин огоҳ этмоқдамен,
холоС1

Халил Султоннинг кўзларига аламли бир ифода
қалқиди. У Бибихонимга энди нафрат аралаш
менсимай тикилди.

— YA оловни ҳам, оташни ҳам сўндирмакка
қурбимиз етур, бибим, сиз ташвиш чекмани

Нафратнинг зўридан Халил Султоннинг ияклари
титраб, жағидаги бўртиб турган суяклари ўйнади.
Бу билан Бибихонимга худди сиз тарбияласангиз
ҳам, тарбияламасангиз мен барибир шаҳзодамен.
Бу билан моҳият ўзгармайди. Сиз бўлмасангиз бу
юмушни бошқа маликалар бажарар эди, дегандай
бошини орқага ташлаб, тепадан пастга беписанд
қаради. Хонтахтага узаниб турган қўлларининг
бармоқлари ҳам худди Бибихонимнинг кўнглидан
ўтаётган кечинмаларни кўриб тургандай, эгасининг
вақтини бекорга олаётганини писанда қилган каби
иддао билан дастурхон попукларини юлқилади.

Бибихоним бир вақтлари бўйниларидан қучган
қадрдон бармоқларга ўзини танитмоқчи бўлиб
қаттиқроқ тикилди. Хаёлан уни, ўша гўдаклик
дамларидаги қўлчаларга, калта ва миққи, оппоқ
бармоқчаларга айлантирди. Бўғинчаларида ўпичларидан қолган намхуш изларни ишорат билан
кўрсатди. Майин бармоқчалар Бибихонимнинг
юзларини, кўзларини силаркан, одатдагидай ёноғидаги холини тутмоққа талпинди. Узалган кўйи
яна бармоқларга айланаркан, ўзидаги намхуш
излардан сескангандай, ижирғангандай, шошапиша дастурхон четидаги сочиққа артинди.




Бибихонимнинг илтижоли қарочиқлари ғалати
чатнади. Бўғзини куйдираётган хўрлик худди
туман каби бир зумда тарқалгандай, бирдан енгил
тортди. Чангаллаётган каби сиқаётган юраги бўшашиб, томирларидаги қон равонлашгандай, бутун
танасига оромга ўхшаш бир ҳис югурди.

У умид чироғим деб билган, суянмоққа тутинган
шаҳзодани бир умрга йўқотганини англади.
Англаркан, неча ойлардан бери ўзининг совуқ
исканжасида бағрини аёвсиз эзаётган армонгами,
меҳргами ўхшаш туйғу юрагидан шарт узилганини
ҳис қилди ва ўйлаб ўйига етолмаётган саволларига
жавоб топгандай бўлди. Чунки изтироблар комига
тортганида, хаёлларини ададсиз саволлар остинустун қилган паллаларда шайтон васвасасига
берилаётганини ўзи ҳам сезмай қоларди.

Оллоҳнинг изнисиз бандасига тикан ҳам кирмаслигини эътироф этгани ҳолда, ўзига санчилаётган бу тиканларнинг, бу тиғларнинг нима сабабдан
экани ва қайси гуноҳлари учун урилаётганига
жавоб ахтариб, беихтиёр Тангрига иддао ва алам
билан муножат қилаётганидан қўрқиб кетарди.

кБундай жазоингга лойиқ этган гуноҳларим
неё Қай бири, ўзинг кўрсат), дерди гуноҳ ва
савобни ўлчовчи тарозибон билан тортишаётган
каби ва ўзининг ҳам қилган амалларини бирмабир санарди. Кўз ёшлари тиниб, юраги бўшангач,
ҳовуридан тушарди-да, ялинчоқ овозда яна тавалло
қила бошларди.

Айниқса, бир парча этлигидан улғайтирган
шаҳзода Халил Султоннинг юрагига эзгулик
уруғини солмоқ илинжида қилган барча саъйҲаракатлари худди қумга сингган сув каби изсиз
йўқолганини ақлига сиғдиролмасди. Гўё ниҳолни
саҳрога эккану, унга берган барча озиқларини
қуруқ, ташна туфроқ ўзига сўриб, шимиб олган
каби эди.




Бибихоним хаёлига келган фикрни. тилига
кўчирди.

—– Узр тилармен, шаҳзодам, — деди овози товланиб,
— ўртамиздаги инсоний ришталар аллақачон узилганини, ҳаётингизда ҳеч қандай аҳамият касб
этмаслигимни ва ҳеч нарсага ҳаққим йўқлигини
бул гумроҳ бибингиз кеч англамиш... Бул дунёни
ҳар кас ўз қаричида, ўз билганича ўлчайдур. Ундан
ортиқча нарса кутиш чинданда гумроҳликдур.

Лек кетар чоғим, сизга, ўзингизнинг ўша тўрт
сатрингизни ўқиб бермоғимга изн беринг.

Халил Султом бибисига ялт этиб қараркан,
кақлдан озмадимикинэ деган маънода шубҳа
аралаш тикилди.

Бибихоним бундан уч ойгина илгари шаҳзода
севгилисига атаб ёзган ва кўз ёшлари ила ўқиб
берган сатрларини худди ўзининг келажагидан
башорат қилиб битилган каби қайтара бошлади:

Сизда куйлар ёр-ёрлар, бизда фиғондур, бу
кун,

Не ҳам дердик, рақибларнинг куни туғғондир бу
кун...

Сизнинг сархуш қадаҳлардин қайнаб-тошар
қувончлар,

Бизнинг гулгун жомлар эса лиммо-лим қондур
бу кун.

Бибихоним бир лаҳза тин олиб Халил Султонга
тикилди. Шаҳзода бошини эгиб олган, панжаларини
асабий букар эди.

—– Унда нечун валиаҳдликни Пир Муҳаммад
Мирзоға васият қилдилар — деди ўртага чўккан
ғалати сукунат ва ноқулайликни ҳис қилган Шод
Мулк.

– Уни мендин кўра сиз яхши билурсиз...




– Кўрдингизмуб — Шод Мулкнинг чиройли
кўзлари ғазабдан олайди. — Айбдор яна менмен

—– Ўтган ишга саловат. Эски гапларни қўзғашга
ҳожат йўқ. – Халил Султон шундай деб ўрнидан
қўзғалди. — Пешонада не ёзуқ бўлса кўрурмиз.
Вақт — ҳакам, дейишган...

Шаҳзода суҳбатга якун ясамаса, иш чигаллашини
ўйлаб, Шод Мулкка маъноли қараш қилди. Ғазаб
исканжасида дам қизариб, дам бўзараётган
Шод Мулк эрининг жавобидан қониқмаса-да,
сўз қўшмоқдан ўзини тийди. Хаёли чувалашиб,
ўзини йўқотган кўйи ўрнидан қўзғалаётган
Бибихонимнинг эшиқдан чиқишини кутиб турди.

жо

Хонзода бегим ўғлининг адл қоматига, чиройли
чеҳрасига, кулганида, ингичка ва қоп-қора мўйловлари орасидан садафдек ялтираб кўринаётган
оппоқ тишларига термиларкан, у билан олдингидай
эмин-эркин гаплаша олмаётганини ҳис этди.

Мироншоҳ Мирзо билан Хонзода бегимнинг
оралари бузилгач, шаҳзода Халил Султон фарзандлик бурчи ва масъулиятидан кўра, бобосининг
муносабатини ҳисобга олган ҳолда, бегимнинг
иззатини жойига қўйсада, ичидагиларни сиртига
чиқармасди. Аслида эса волидасининг бу қилмиши
шаҳзодани қаттиқ ранжитган эди. Бобосининг
ўлимидан сўнг ўша туйғулари сиртига қалққан
шаҳзода дам-бадам ўртага чўкаётган ўлик сукунатни
бузаётган волидасининг сўзларини лоқайдлик ва
беписандлик билан эшитарди.

Хонзода бегим икки-уч қайта оғиз жуфтлаб,
гапни Бибихонимга буришни мўлжаллаганди,
лекин айтмоқчи бўлган фикрлари жўн кўриниб,
яна ичига ютди.

Кўзларини гоҳ жиддий, гоҳ мулойим сузиб,
шаҳзодани ўзига маҳлиё этганича оғзига қаратган




Шод Мулкнинг ҳаракатлари Хонзода бегимнинг
дилини оғритиб, ичини куйдирди. Оддийгина бир
чеҳрага қул каби муте қилиб ўтирган ўғлининг
аҳволи руҳиятидан вужуди сирқиради.

Хаёлида фаришта суратига кириб олган бу ҳилқат
аслида ўғлининг жонига юборилган кушандага
ўхшаб кўринди.

Халил Султоннинг кўзларидаги шахҳд, қатъият
йўқолган, Шод Мулкнинг ҳар бир сўзига хокисор
жилмаярди. Унинг руҳида, вужудида мавжланиб
турган гавҳарни Шод МУулкнинг табассуми ва
ишвалари шам каби эритаётган эди. Шаҳзода
қадрдон ўйинчоғини қизғонаётган бола ҳолига
тушган, севимли қўғирчоғи уни аллақачон ўз
дўмбирасига ўйнатаётганини англамас эди.

– Бибингизнинг кимлигини бошқалардан кўра сиз яхшироқ билурсиз, шаҳзодам, — деди
ниҳоят гап бошлашга жазм этган Хонзода бегим
Шод Мулкнинг юзидаги ифодага ҳам кўз ташлаб
қўяркан. – Билмасангиз... билдириш менинг бурчимдир) Эски иморатни бузмоқчи бўлган одам
уни синчидан эрмас, болоридан бошлаб бузодур.
Янаям аниқроғи, янгисини тузмасдан туриб, эскисини бузмайдур. Бибингиз бобонгиз қурган
салтанатининг асосий устунларидан биридур. Ул
устунни қулатсангиз, билингки, салтанатдин путур
кетар. Ҳатто нина билан қудуқ қазилган киби
минг машаққатлар билан тикланган давлат завол
топмоғи ҳам мумкун...

Шод Мулк сжавоб қайтарсангиз-чиз деган
маънода шаҳзодага бетоқатлик билан қараб қўярди.
Чиройли кўзлари олдин чақнаб, сўнг олайди.

Шаҳзода эса пинагини бузмади.

— Етмишга кирган бобомиз баҳоли қудрат тебратган давлатни эпламоққа бизнинг ҳам кучимиз
етар, маликам, — аччиқ сўзлардан дили оғриган
шаҳзоданинг овози титраб, жилмайишга уринди, –
бу ёғини бизга қўйиб беринг, энди




– Ҳалво деган билан оғиз чучимас, — Хонзода
бегимнинг кўкси ҳаяжондан хдук-дукэ ура
бошлади. Бошидаги ҳаворанг, ҳарир ёпинчиғи
сирғалиб тушди.

– Қалбингизда юрт, эл, улус, миллат ҳақиндаги
тушунча бус-бутун шаклланмай туриб, уни
бошқармоқ жуда мушкул. Она юрт ҳақинда гўзал
ғазаллар битмоқ бошқа, кези келганда, зарурият
туғилганда эса унга жонни фидо қилмоқ, ҳатто
энг азиз, севимли нарсангиздан кечмоқ бошқа
– Хонзода бегим шундай деб Шод Мулкка назар
ташлаб қўйди. — Бизнинг қарашларимиз ва фикрларимиз, ҳаттоки мақсадларимиз турфа хил
бўлиши мумкун. Лекин ватан, юрт ва эл улуснинг
маъно-мазмуни битта У худди думалоқ шарга
ўхшаб, қай тарафидан қай кўз билан боқсакда, бир
хил кўринадир. Шул боис, уни муштарак англамоқ,
бир-бирига уйғунлаштирмоқ, яъни дунёга бир
кўзла боқмоқ, уни бир юракла севмоқ керак. Ҳатто
бир-биримиз бирлан ит-мушук, рақибу душман
бўлсак-да, мана шул мамлакатимиз, давлатимиз,
улусимиз учун бирлашмоғимиз лозим. Йўқса,
бобонгиз ҳазратлари бунёд этган бул мамлакат...

Шод Мулкнинг иддаоли томоқ қириши Хонзода
бегимнинг сўзини бўлди. Халил Султоннинг
юзидаги ифодадан унга ҳам бу сўз ёқмагани
билиниб турарди.

– Бобонгиз бош бўлиб бунёд этган бул мамлакат,
– айрича урғу билан сўзини тузатди Хонзода
бегим, – заволга юз тутиши мумкун. – Чунки барча
шаҳзодалар ўзини соҳибқирондан кам санамаслар.
Илло, барчангиз бир соҳибқирондин кам эмассиз.
Бунга ҳеч шубҳа қилмасмен. Бироқ бирлашмас
экансиз, астағфируллоҳ, тўзарсиз1

— Алҳазар1 ОҒзингиздан шамол учирсинт —
ёқасига туфлади Шод Мулк кўзлари чақчайиб, —
яхши ният қилинг




– Юз бераётган фожиалар сўзимнинг исботи
эмасму{ Шаҳзода Ҳусайн Мирзо не юзи қаролиғ
қилди; – Хонзода бегимнинг лаблари қуриб, базўр
ютинди. – Оғангиз Умар Мирзо-чи

—– Ҳаммасини билурмен, маликам: Такрорламоққа не ҳожат — юраги сиқилган Халил
Султон қўлини сермаб иддао билан волидасининг
сўзларини бўлди.

– кБўлинганни бўри ерз, дерлар1 Салтанатингизда шавкатли, тажрибали амиру беклардан кимлар қолди

– Барчаси хоин уларнинг; Бобом ҳазратларининг тузлуғига туфурган ул каслар менга чуқур
қазимайди деб ўйлайсизму – овозини баландлатиб,
волидасининг сўзини бўлди Халил Султон.

– Аввало, сиз садоқатли бўлинг эрди; — гапида
давом этди зарда билан Хонзода бегим. – Зеро,
бобонгиз ўз садоқати бирлан уларнинг жиловини
тутиб келди. Ҳар бирини ақлига қараб қадрлади,
салоҳиятини, кучини ўлчаб, мартаба берди, нафсонияти қонар даражада сийлади. Сиз эрса ҳаммани
ўзингизга душман этмоқдасиз. Энг ёмони, тахтга
бобонгизнинг розилиги бирлан эрмас, балки ул
жаннатмаконнинг васиятига хилоф ўлароқ, куч
бирлан ўлтирдингиз. Шундай паллада бибингизу
волидаи муҳтарамаларға қилинаётган бул муносабат жоизму{ Бобонгиз руҳидан қўрқмайсизму
Бу журъатнинг оқибати ҳақида жиддийроқ ўйлаб
кўрмаётирсиз.

Осмондан тушгандай осонлик билан қўлига
кирган давлатни эндигина ўзиники ҳисоблай
бошлаган шаҳзода кўнглида қизғаниш ҳиссини
туйди. Худди бибиси ҳозироқ тахтни тортиб
оладигандай, волидасига ўқрайиб, кгапингизни
тугатинг) дегандай ёвқараш қилди.

— Бибингиз бобонгизнингр суюмли умр
йўлдошигина эмас, барчамизга волида кибидир.




Яна шуни унутмангки, барча шаҳзодалар бибингиз
бирлан ҳисоблашурлар. Қолаверса, бибингиз
қонида аждодларимиз қони бор.

– Чингизий қонингиз мана бу еримга етган,
– Халил Султон қовоқларини уйганича бўғзига
қўлини қадади. — Менга ўзимнинг қоним ва
ўзимнинг ақлим етади

Хонзода бегим ўғлининг нигоҳидаги қаҳрни
кўриб, шошиб қолди. Нима деярини, қандай жавоб
қиларини билмай каловланди. Нафсонияти оғриб,
вужудида илкис ғазаб туйди.

Қайнонасининг юзидаги ифодани илғаган Шод
Мулк Халил Султон учун ўзининг қадри ҳаммадан,
ҳатто волидасиникидан ҳам зиёдроқ эканлигини
англатмоқчидай беписанд жўмрайди. Ҳеч ким ва
ҳеч нарса у билан тенглаша олмаслигини таъкидламоқ учун Хонзода бегимнинг қалт-қалт титраётган қўлларига совуқ назар ташлади. Ўзининг
оппоқ ва узун-узун бармоқлари билан олмос
кўзли билакузуклар товланаётган билакларини
кўз-кўз қилмоқчидай, оҳиста силади. Хонзода
бегим шербаччаси шоқол билан ўйнашаётган она
йўлбарс каби Шод Мулкка қизғанч билан тикилди.
Қовушмаган совуқ суҳбатни узайтирмоқдан фойда
чиқмаслигини тушунди. Ҳомуза тортмоққа ҳаракат
қилиб, кафтларини лабларига олиб бораётган Шод
Мулкка кўзи тушиб, ўрнидан тезгина қўзғалди.
Халил Султон волидасининг кўзларига қарай олмади. Вазиятни юмшатувчи сўз ҳам қўшмади.

Шод Мулк қайнонаси жойига қайтиб ўтириб
олмаслиги учун Хонзода бегимдан илгарироқ эшик
томон юрди.

– Маликам, фарзанди қобилингизни дуо қилсангиз бас, — деди. Йўл-йўлакай сўзланиб Шод
Мулк боя виқор билан кериб келган елкаларини
қисганича, бўшашиб чиқаётган Хонзода бегимни




ички бир тантана билан кузатар экан, — сиздан...
бошқа ҳеч нима сўрамасмиз 1

кФарзанди қобилингиз...и сўзини эшитиб
Хонзода бегимнинг юраги бир қалқиб тушди. Шод
Мулк бу сўзни писанда билан айтдими ёки оғзидан
шунчаки чиқдими, англолмай қолди. Лекин ана шу
сўз унга Бибихоним билан бўлган бир суҳбатни
эслатди. Бибихоним ҳам худди шундай деганди...

..— Бибим дардимни дастурхон этгали келмадим,
зинҳор... лек... – деган эди ўшанда Хонзода бегим
бўйнидаги ҳарир рўмолини титроқ қўллари билан
базўр ечганича. — Кўрунг, Хонзода келинингизнинг аҳволини томоша қилинг... бибим;{ Хонзода
бегимнинг ошоқ бўйни кўкарган, мўматалоқ бўлиб
қонталаш терисида панжа излари ҳали ҳам кетмаган
эди. Очилиб турган ёқасидан танасининг қолган
қисми ҳам кўкариб ётгани кўриниб турарди.

– Бул не ҳаёт, бул не турмуш 1 Бул не кўргулик,
бибим1Я Ортиқ чидолмасменг Бул жабру жафоларни
ютмоққа ортиқ ҳолим етмас1 – Хонзода бегим тезтез нафас олгани учун сўзлари бўғзига тиқилиб,
бўлиниб-бўлиниб чиқарди.

Хонзода бегим сўзлайтуриб билаклари очилганини, Бибихонимнинг ҳайратли нигоҳи бехос
ва ранжли сесканганини илғаб, енгини секин
туширди.

– Хонзодам... – Бибихонимнинг юраги увишиб,
таскин берувчи сўз изларкан, унинг ҳозир насиҳат
эшитиш аҳволида эмаслигини тушунди. – Фарзанди
қобилингиз, шаҳзода Халил Султон Мирзонинг
хабарлари бормуё

– Фарзанди қобил деб сўйлаётганингиз шаҳзодамизнинг бизга муносабати яхши бўлганида,
бул ишга отасининг журъати етмас эрди; кЧунки
эгасини ҳурматлаған, итини сийлара, бибим.

Хонзода бегим ўғли Халил Султоннинг олдига
борганини, лекин отаси билан муносабати




бузилишидан қўрққан шаҳзода волидасига рағбат
кўрсатмаганини, она-бола ўртасида анча гап-сўз
ўтганини Бибихонимга айтгиси келмади. Фақат
сўзининг охирида кИтдан бўлган қурбонликка
ярамас эркан, деб қўшиб қўйди.

– кЁлғизингни ёмонласанг, ётнинг меҳри кўтарилурз, дейдилар, Хонзодам, — оғриниб гапирди
Бибихоним. — Шаҳзода Халил Султон шаъниға
номуносиб сўзлар айтмоғингиз айбдур.

– Фарзандининг кимлигини онадин ўзга яхши
билмас. Зеро, олманинг тагига олма, зинҳор беҳи
тушмас эркан, бибим...

Гарчи Бибихонимга Хонзода бегимнинг кОнадан
бошқа яхши билмасз, деган сўзи оғир ботган бўлсада, дунёга сиғмай бораётган бу аёлнинг сўзларида
Ҳақиқат борлигини қалбан ҳис этиб турарди.

— Шаҳзодаи жувонбахт Мироншоҳ Мирзо
кичик-кирим одам эмас, – қийин аҳволда қолган
Бибихоним ётиғи билан тушунтирмоққа ҳаракат
қилиб, гапни узоқдан бошлади. — Холакухон
улусининг ҳукмдори саналург Узиға яраша
дўст-душмани бордур. Шул боис, андак фурсат
сабр этиб, инсофға келишини кутсак, деган
андешадамен. Шошма-шошарлик бирлан қилинған
иш душманлар тегирмониға сув қуймак ила
баробардур, Хонзодам.

– Бибим, ҳадиси шарифда мунофиқ инсондин
ҳатто қариндош бўлса-да, воз кечмоқ керак,
дейилган. Шул пайтга қадар мен ҳам ундин инсофу
диёнат кутиб яшадим; Эвазиға олганларимни кўриб турибсиз. Унда инсофдин зарра йўқ, – Хонзода
бегимнинг ияклари титраб, кафтини юзига босди.
Сўнг устидаги қаҳраборанг шоҳи камзулини ечди
ва астарига тикилган бир парча лахтакни сўтиб,
ичидан сурпга ўралган буклоғлик қоғоз олди.

Бибихонимнинг юзларига ажабланишга ўхшаш
мужмал ифода қалқиди. У қоғозда битилган




сўзларнинг тўғри ёки нотўғрилигини билиш мумкиндай уни ўқишдан олдин орқа-олдига синчковлик билан тикилди.

Хонзода бегим эса Бибихонимнинг тезроқ
ўқишини кутиб, бетоқатланмоқда эди.

Қоғозда арабча байтлар битилгг - бўлиб, таржимаси паҳлавийчада берилган эди.

– Шаҳзода Мироншоҳ Меи) зонгиз ҳозир
Мордин султони Исо Малик Зоҳир ила оғиз-бурун
ўпишмиш. Ул нокас султоннинг рағбати бирлан
битилмиш бул байтлар. Алар бул байтлари учун
мукофот олғанларини ҳам эшитдим...1 Байтларда
соҳибқирон шаънига тегадиган ҳақорат сўзлари
ёзилған эрди.

Бибихоним Мордин султони Малик Зоҳирни
эслади. Малик Зоҳир Султонияда, амирлари
Изуддин Сулаймоний, Аснобуға, Зиёуддин ва
Рукниддунлар билан бирга соҳибқирон томонидан
бир йил ҳибсда сақланган ва Бибихонимнинг сайъҳаракати орқали авф этилиб, омонлик берилган
эди.

Соҳибқирон Амир Темур томонидан Шом
ўлкасидан олиб келинган олиму уламолар,
ҳунармандлар ичида онаси билан Самарқандга
кўчирилган ўн икки ёшли, кейинчалик ибн
Арабшоҳ тахаллуси билан машҳур бўлган тарихчи
ўз асарида бу воқеа хусусида шундай фикрларни
битган эди: кМалик Зоҳир ҳибсда бир йилни
ўтказди. Ҳеч кимса на уйқусию на ўнгида унинг
ҳақида бирор хабар эшитмади. Кейин Султонияга
Катта Малика, яъни Бибихоним (таъкид бизники)
келиб, унинг дарду аламини енгиллатди. Катта
Малика Малик Зоҳирга ўз жамоаси билан Амир
Темурга хат ёзишга рухсат берди.

Ҳижрий 798 йили рамазон ойининг ўн
еттинчисида Амир Темур Малик Зоҳирни эҳтиром
била қарши олди. кДарҳақиқат, сен тангрига




валийсан, Абу Бакр ва Али каби мартабанг улуғдирз,
деди ва унинг шарофатига олти кун зиёфат бериб,
унга улуғ подшоҳлар киядиган шоҳона хилъатлар
армуғон этди. Юзта от, ўнта хачир, олтмиш минг
кебакий динор, олти туя, заркашланиб, марварид
билан ҳошияланган хилъатлар, мўл-кўл инъомэҳсонлар билан бир байроқ ва эллик олти фармон
бердики, уларнинг ҳар қайсиси бир шаҳарга
валийлик қилиш ҳуқуқига эгалигини билдиради. Бу
шаҳарнинг аввали ар-Руҳа бўлиб, у Диёр-Бакрнинг
охиригача то Озарбайжон, Армон чегараларигача
етарди. (Ибн Арабшоҳ, Амир Темур тарихи, П
жилА, 113-144 бетлар) м.

Байтлар Малик Зоҳирнинг сарой мулозимлари
бўлмиш шоирлар Бадруддин Ҳасан ибн Тайфур,
котиб Рукнуддин ибн ал-Асғар (у ҳам ҳибсда
бўлган эди), қози Садруддин ибн Заҳируддин алҲанафий ас-Самарқандий ва котиб Алоуддин ибн
Зайнуддин ал-Ҳиснийлар қаламига мансуб бўлиб,
имзолари ҳам қўйилган эди.

Бибихоним хуфялар орқали Мироншоҳ Мирзонинг Малик Зоҳир билан жуда яқинлашиб
кетганинини эшитган бўлса-да, буни давлат эгалари
ўртасидаги муносабатга йўйиб, жиддий эътибор
бермаган ва соҳибқироннинг кўнглига шубҳа,
гумон солмаслик учун, улуғ амирга билдирмаган
эди.

Шу боис, ҳозир икки ўт орасида қолди. Эшитиб,
ўқиб кўрганлари Хонзода бегимнинг алам устида
айтаётган гапларидан фарқ қиларди.

Бибихоним байтларни ўқиркан, унинг мазмунида янглишмадимми, деган ҳадиқда қайта- қайта такрорлади, кўнглини хотиржам этувчи жумла тополмай афсус билан бош чайқади. Буни
соҳибқиронга етказишнинг ҳам, етказмасликнинг
Ҳам даҳшатини ҳис этиб, эти жунжиқди. Чуқур



чуқур уҳ тортаркан, Хонзода бегимга ялинчоқ бир
нигоҳ билан термилди.

– Хонзодам, бул журъатнинг оқибатини
ўйладингизмуё

Бибихоним Хонзода бегимнинг кўзлари
чўчигандай илкис очилганини кўрди.

– Билурман, бибим... — Хонзода бегимнинг
юзлари баттар қизарди. – Бироқ сиз буни зинҳор
аламға, ўч олмоқ учун қилинаётган қасдга йўймант
Падари бузруквори шаънини топтамоққа журъат
қилған, ул нобакор душманнинг бул қилмишини
жазоламоқ ўрнига тегирмонига сув қуяётган ул
телба ўғлонинг нокаслиги бирлан, танамга етказилган бул жароҳатларнинг орасинда осмон
бирла ерча фарқ бор.

Бибихоним ҳаяжондан қуруқшай бошлаган
лабларини надомат билан тишлади.

– Бироқ... фарзандимға айланган ул шаҳзодаи
жувонбахтнинг бул густоҳлиғи ўлим бирлан баробарлигини билганим ҳолда, уни ҳазрати олийларига билдирмакка журъатим етмас деб қўрқаман,
Хонзодам...

– Бибим... унинг увол-савоби менинг бўйнимдадур, зеро, сўйламаслик ҳам хатоликдир...

.. Хонзода бегим шуларни ўйларкан, орқасидан
эргашган кўйи эшиккача кузатиб чиққан Шод
Мулк билан қайта хайрлашиб ўтирмади.

...

Бибихонимнинг уйқуси ўчиб, анчагача кўзи
илинмади. Панжарали туйнуқдан тўкилаётган ойнинг ёғдусида чеҳралари ғира-шира кўринаётган маликаларга узоқ термилиб ўтирди. Кечагина
шоҳона қасрларнинг ҳашаматли ётоқхоналарида, парқу тўшак ва болишларга ботганича чала



ярим мизғийдиган маликалар хонтахта атрофига
наридан-бери ташланган бахмал кўрпачаларга
омонатгина узанган кўйи донг қотиб ухлашарди.
Қанча кунлардан бери давом этаётган ғам-андуҳ,
таҳлика ва чарчоқдан устун келган уйқу уларни
оромли бағрига олган эди. Хонада ҳар-ҳар замонда
Тўкал хонимнинг хўрсиниқли овозидан бошқа ҳеч
нарса эшитилмасди. Гўё еру осмон ўртасидаги
барча тирик мавжудот сассиз сукунатга чўмганга
ўхшарди.

– Ҳазратим...

Кимнингдир ЙИҒЛОҚ Ва ялинчоқҚ овози
Бибихонимнинг қулоғига элас эшитилди. Овоз
пастлашгани учун эгасининг кимлигини ва жумланинг давомини англай олмади. Сўзлар худди
тиш орасидан чиқаётган каби узуқ-юлуқ эди.
Бибихоним бош кўтариб, маликалар томон қулоқ
тутди.

Чўлпон Малик икки қўлини ёнига узатганича
бир маромда нафас олар, безовталанаётган у
эмасди.

Бибихоним ёстиқ қучоқлаганича юзтубан бўлиб
олган Туман Оғо томон бўйлади. Елкасигача чойшаб
тортилган Туман Оғонинг сочларидан бошқа ҳеч
нарса кўринмасди. Сочлари бу фоний дунёнинг
ташвишларидан эгасини пана қилмоқчидай маликанинг боши узра ёйилиб кетганди. У тинч ётар,
ҳатто қимирламасди ҳам.

Инграган овоз яна қайтарилди. Лекин бу сафар
"у шивирлай бошлади. Бибихоним овоз эгасини
таниди.

Совқотганиданми, қунишиб Ғужанак бўлиб олган Тўкал хоним босинқираётган каби узуқ-юлуқ
ғудранарди. Овози гоҳ пасайиб, гоҳ кўтарилаётгани
учун жумлалар бир-бирига уланмас, шу боис,
уларнинг маъносини ҳам англаб бўлмасди.




Тўкал хоним чўчиб кетмаслиги учун Бибихоним
унинг енгидан секингина тортди.

– Маликам..

Тўкал хоним уйғонадиган алпозда эмасди. Унинг
тишлари ғижирлаб, тез-тез нафас олганича жонжаҳди билан нимадир қилмоқчи бўлар, лекин уйқу
маст этган танаси унга бўйсунмасди.

Бибихоним унинг елкасига оҳиста туртди.

Чўчиб кўзларини очган Тўкал хоним атрофга
жонсарак алангларкан, тепасида турган Бибихонимга кўзи тушиб, бирдан енгил тортиб, бўшашди.

– Худога шукур... – Тўкал хоним кўрпадан суғурилиб чиқиб Бибихонимнинг ёнига чўнқайди.
Ёқасига туфларкан, қўрқа-писа сарой томонга
ишора қилиб шивирлади: – Дев десам девга, одам
десам одамга ўхшамайдур, бибим. Танаси эркакка
менгзанса-да, юзи ўшанинг ўзи, гажак зулфлари
томоғигача тушиб турибдур. Устимга миниб
оОлғон. Қўлида шароб тўла пиёла. (Мана шуни
ич, тузаласанэ, дейди. кИчмаймен, мен соғмени,
деб қўлини итарамен. Босинқираётганимни сезиб
турибмен. Уйғонмоққа уриниб, ҳарчанд ҳаракат
қилмай, танам ўзимға бўйсунмайдур. Бахтимға
уйғоқ эркансиз...

Бибихоним унинг тер босган юзларини рўмоли
билан артаркан, ҳалиям титраётган муздай қўлларини иссиқ кафтлари орасига олди.

– Босинқирадингизму ёки туш кўрдингизму, лек
кҳазратимэ дедингиз. Қолғон сўзларингизни англай
олмадим. Раҳматлик ҳазратимизни кўрдунгиз шекилли {1 — деди Бибихоним ҳам паст овозда.

Тўкал хоним тушини эслашга уриниб, бир лаҳза
сукут қилди ва хаёлида жонланган манзарадан яна
ваҳимага тушди. Бўғзига қадалган йиғи вужудига
ёйилиб, елкалари силкина бошлади. Овозини




чиқазмаслик учун кафтини лабларига босса-да,
хонага хўрсиниқли ҳирқироқ ёйилди.

– Тинчланинг, маликам) — Бибихоним уни
бағрига босиб, бошини, елкаларини силади.

– Бир пайт тепамизға ҳазрат келдилар, –
ҳозиргина юрагига ваҳима солган воқеалар
тиниқлашиб, манзаралар хаёлида қайта тиклана
бошлаган Тўкал хоним тез-тез сўзлади. — Қўлларида икки отнинг жилови. Сизнинг тулпоринғиз
бирлан менинг жийроним. кСизларни олиб кетмоққа келдим, дедилар. кМаликазнгиз бирдан
ҳазратимнинг қўлларидағи жиловға тармашди.
Ҳазратим ғазабланиб, қамчилари билан унинг
юз-кўзи аралаш солдилар, кейин бирга кетдикми,
қолдикми, эслолмасмен. Лек бу кунлардин кўра
ўлғанимиз яхшироқ эрди, бибим. Мен ўлимдин
қўрқмасмен, илло, бул зоти паст юзимизни қаро
этмаса кошки эрди.

– Оллоҳ қўрисин, маликам, зеро, фонийнинг
ярми шукур, ярми сабрдур: Сабр қилайлик-чи..

– Ул бетавфиқнинг юзиға ҳазратим қамчи
солдиларми, демак, унинг икки дунёси куяр, икки
дунё бети қаро бўлур, бибим, – яна такрорлади
Тўкал хоним.

Овози бўғилиб ҳолсизланган Тўкал хонимни
Бибихоним авайлаб ўрнига ётқизди. Устига чойшаб
ёпиб, елкаларини бекитди.

Хўрозлар қичқириб, саҳардан хабар бера бошлагач, Бибихоним ўрнидан қўзғалиб, йўлакка чиқди.
Узун ва кенг йўлакда ҳеч ким йўқ, яримлаб қолган
Шшамлар ёруғида, кўзларини элитаётган уйқуни
қувмоқ учун керишганича ҳомуза тортаётган
эшик оғаси у ёқдан-бу ёққа бориб келарди. Эшик
оғанинг кўзи Бибихонимга тушиб сергакланди.
Ҳар доимгидай чопиб келиб, таъзим қилмоқчи
бўлиб тараддудланди. Лекин эсига нимадир тушиб,




ярим йўлда қадами секинлашди. Қаддини ростлаб,
уст-бошини тўғрилади. Белида осиғлиқ қиличини
ушлаб кўрган бўлди.

Бибихоним унинг саломини кутмай ҳовлига
чиқди. Лекин кўп юрмай, қулоғига ортидан келаётган кимсанинг қадам товуши эшитилди. Беихтиёр
қотиб қолди, орқасига ўтирилди. Эшик оғанинг
оёғи чалишиб, жойида тўхтади.

– Менга қоровулнинг ҳожати йўқ, Қоплонбек,
– деди овози титраб кетган Бибихоним ҳайратини
яширолмай.

– Маъзур тутгайсиз, бибим, – Ғудранди каловланган эшик оға. — Бироқ... каминангиз бир хизматкормен, не буюрсалар, адо этурмен...

– Биргалашиб ҳожат қилмоқ ҳам буюрулгандур
балки...

– Астағфируллоҳ...

Бибихоним ортиқча сўзламай, боғча томон
бурилди.

Шафақ оқара бошлаган, нимтатир ёруғда
яланғоч танаси кулранг кўринаётган арғувонлар
қовоқ солиб турганга ўхшарди. Кечқурун қор
учқунлаган бўлишига қарамай ҳаво илиқ, баҳор
яқинлашаётганидан дарак берувчи изғиринсиз
Шамол эсарди.

Узоқ-узоқлардан хўрозларнинг қичқириғи ва
итларнинг акиллаши элас-элас эшитила бошлади.




84 (59)6
И78

Исахонова Шаҳодат.
Бибихоним: тарихий роман" Ш. Исахонова. –
T.:«DAVR PRESS», 2010 - 304 6.

BEK 84 (57)6

Шаҳодат ИСАХОНОВА

БИБИХОНИМ

Тарихий роман

Бош муҳаррир Муҳайё Рихсибекова

Масъул муҳаррир Дилноза Зуннунова
Муҳаррир Нигора Бобоқулова
Рассом Уйғун Солихов
Саҳифаловчи-дизайнер Муштарий Абдужалилова

2011 йил 18 январда босишга рухсат этилди. Бичими 84х108 1132
кВаШ са АРРз гарнитураси. Босма табоғи 9,5.
Нашриёт ҳисоб табоғи 10,7. Адади 2000 нусха.
345-сонли буюртма. Баҳоси шартнома асосида.

Оригинал макет (ОАУК РЕКЕ55 нашриётида тайёрланди.
К=МАЖХСЕАР Р15з МЧЖ нинг матбаа бўлимида офсет усулида чоп этилди.
Манзил: Ўзбекистон Республикаси, 100156, Тошкент шаҳри,
Чилонзор тумани, 202-даҳа, 42-уй. Тел: 8371) 216-9014, 120-1299;
Маркетинг бўлими: 81371) 120-1233, 420-1233
Web: www.mgp.uz, www.kitoblar.com; E-mail: davr-press()mail.ru


