SHUHRAT

YETIM BOSHIN
SILAGANLAR

Hikoya va qissalar

TOSHKENT
«SHARQ» NASHRIYOT-MATBAA
AKSIYADORLIK KOMPANIYASI
BOSH TAHRIRIYATI



Sh—97

Shuhrat
Yetim boshin silaganlar: Hikoya va qissalar.— T.:
«Sharq», 2005.— 224 b.

Atoqli yozuvchi Shuhratning bolalar va oʻsmirlar hayotini aka ettirgan hikoya va qissalari talaygina. Adib o'z asarlarida bolalarning axloq-odobi, mehnatsevarligi, bir-birlari
bilan doʻstliklari, o'tgan asrning 1941—1945-yillarida sodir
bo'lgan Jahon urushi yillarida yoshlarning ko'rsatgan jasoratlari haqida hikoya qiladi. Ushbu kitobdan yozuvchining
maktabga borishni — oʻqishni juda-juda xohlagan, bilimga
tashna,ammo urush tufayli niyatiga yeta olmagan bola 1076":
risidagi “Chanqoqlik” qissasi ham joy olgan.

01,2

Qu nashriyot-matbas aksiyadorlik kompaniyasi
Bosh tabririyati, 2005-yil.



TEZOQAR SUV

— Hoy, zumrasha, oqib ketasan. Sen
cho“milmasang kimning koʻngli qolibdi. Haftada bir choʻmiltirib qoʻyamanku oʻzim, — deb Qoʻ`ldoshning ketidan
bagʻillab qoldi buvisi. Qoʻldosh choʻmilgani ketdi. Qoʻldoshning buvisi bunaqangi qattiq bagʻillagani bilan oʻzi
juda mehribon, nabirasini jonidan ortiq
koʻradi. Yaxshi koʻrganidan urishadi,
uni ehtiyot qiladi. Qoʻldosh esa, juda
shoʻx. Birinchi sinfga endi borgan
bolalar singari har narsani bilgisi keladi, kattalarga oʻxshab yurgisi keladi.
Ayniqsa u suzishga, toʻgʻrisi, choʻmilishga ishqiboz. Bunga u kinoda gʻavvoslarni koʻrgandan beri ishqiboz. Yana bir
kuni televizorda bir jangchining suzishni yaxshi bilgani tufayli komandirning muhim topshirigʻini bajarganini
koʻrdi. Axir bir kuni Qo`ʻldosh ham
jangchi boʻladi-ku. Oʻshanda komandiri
topshiriq berib qolsa, daryodan suzib
oʻtish toʻgʻri kelsa, unda nima qiladi?!

Demak...

Qoʻldosh suzishni bilib qoʻyishga ahd
qildi. Lekin choʻmilishga qulay yer
yoʻq. Ulardan ikki yuz metrcha naridan
ariq oʻtadi. Ammo bu suv oʻzi sayoz




boʻlsa ham juda tez oqadi. Qoʻldoshga
oʻxshagan bolalarni birpasda dumalatib
ketadi. Shunday boʻlsa ham Qoʻldosh
choʻmiladi. U yoʻlini topgan: sohilda
bitta baqaloq tol bor. Uning ikkita
shoxi suvga osilib tushgan. Suv uni
oʻzi bilan olib ketmoqchi boʻlgandek
pishiq va koʻm-koʻk shoxlaridan tortqilaydi. Lekin shox-shabbalar avvaliga
“mayli sen bilan ketaman” degandek
sal ergashadi-yu, yana toʻxtab qoladi.
Bu hol ertalabdan-kechgacha takrorlanadi.

Qoʻldosh ana shu shoxlarga osilib
oyoqlarini tapillatadi, ba'zan kuchini
sinamoqchi boʻlgandek bir qoʻlini qoʻyib
yuboradi. Ana shunday “kuch sinash”lardan birida u oqib ketdi. Bir-ikki
dumalagandan soʻng zoʻrq“a sohilga
chiqib oldi. Bu hodisa kim orqalidir
buvisining qulogʻiga yetibdi. Buvisining boyagi bobillashi ana shundan edi.

Qoʻldosh bu gal ham maza qilib cho£milib qaytdi. Biroq buvisi bu gal kechirmadi. Kechqurun ishdan qaytgan bogʻbon buvasiga chaqdi:

— Buvasi, men bu nevarangizning
kafilini ololmayman. Gapimga quloq
solmaydi. Bugun ham cho£ʻmildi.

Qoʻldoshning dadasi kasalmand aya



sini da'volatgani olib ketgan. Qoʻldoshning butun izmi buvisi bilan buvasida.
Shuning uchun ular har vaqtdagidan
koʻra qattiqqoʻlroq. Shunday boʻlsa
ham buvasi buvisining yoniga tushmadi. Qoʻldoshga sal xoʻmrayib qaradi-yu,
ketidan miyigʻida kulib qoʻydi.

— Suzishni bilasanmi, oʻgʻlim? —
dedi u.

Qoʻldoshga jon kirdi,sayrab ketdi.

— Gap shunda-da, buva, bilmayman.
Tengqurlarimning hammasi biladi.

— Erkak bolaning suzishni bilmagani, albatta, yaxshimas. Bu kerak
narsal

— Boʻlmasa-chi!

— Hoy, hoy buvasi, nima deyapsiz?
Bir falokatni boshlamoqchimisiz, otaonasi yoʻgʻida-ya! — buvaning shaxtini
qaytarmoqchi boʻldi buvi, lekin buva
boʻsh kelmadi:

— Avvalam bor katta ota-onasi sen
bilan men. Keyin ular. Ular boʻlsa, nima
qilsa qilaveradimi? Yoʻq. Oʻgʻling aqlli
bola. Sen bilan mening soʻzimdan chiqmaydi. Shundaymi, Qoʻldoshjon? Ammolekin sen bilan men ham bolaning ra'yini qaytaraverishimiz yaxshi emas.
Ba'zan yordam berishimiz kerak.

Buvi gapning tagiga tushunmadi.




— Men bilmayman, bir falokat boʻlsa,
ota-onasiga oʻzingiz javob berasiz, —
dedi buvi va sigirni sogʻgani ogʻilxonaga oʻtib ketdi. Buva orqasidan gapirib
qoldi:

— Sen xavotir olma, xudo xohlasa,
hech narsa boʻlmaydi.

Ammo saranjom buva bu soʻzining
ham tadbirini koʻrdi. Bir kuni ishdan
qolib, Qo“ldoshni yoniga chaqirdi:

— Labbay, buva? — yugurib keldi
Qoʻldosh.

— Senga oʻxshab choʻmilishni yaxshi
koʻradigan oʻrtoqlaring koʻpmi? Nechta
bor?

— Koʻp. Ancha bor. Nima edi?

— Barini yigʻib kell

— Xoʻp boʻladi.

Qoʻldosh bu gapning tagiga yetmasa
ham buvasi yaxshi bir niyat qilayotganini qalbi bilan sezib, yelib ketdi.
Tengdoshlarini uyma-uy yurib, yigʻib
keldi. Yarim soat ichida uning oʻziga
oʻxshagan qora-qura oʻntacha bola buvaning qoshida qator turardi.

— Hammalaring ham choʻmilishga
ishqibozmisanlar?

Bolalar nima gap ekaniga tushunmay
avvaliga iymanishib turishdi. Keyin
chugʻurlashib javob berishdi.




— Unday boʻlsa, menga yordam
beringlar! Qani, azamatlar, ketdik.

Buva bolalarning qurshovida yoʻlga
tushdi. Oʻsha bir tegirmon suv oqadigan katta ariqning yoyiqroq yeriga
kelib buva toʻxtadi. Bolalar ham.

— Gap shu, — dedi buva, — ariqning
mana shu yeridan men sizlarga boʻgʻib
beraman. Dami qaytadi, keyin sizlarni
oqizolmaydi. Bemalol choʻmilaverasizlar. Boʻptimi?

— Boʻpti! — bolalar ma'qullashdi.

— Boʻlgan boʻlsa, hu anavi toshlarning yirik-yiriklarini mana bu yerga
toʻplanglar. Lekin ehtiyot boʻlinglar,
oyoqlaringga tushib ketmasin.

Bolalarga qanot bitdi. Chumoliday
oʻrmalashib, bir oz vaqt ichida anchagina tosh tashib qoʻyishdi. Uch-toʻrtta
kattasini buvaning oʻzi bir-ikki dam
olib koʻtarib keldi. Birpas damini
olgach, haligi katta toshlardan birini
moʻljal bilan suvga dumalatdi. Uning
yoniga yana birini tushirdi. “Mening
yoʻlimni toʻsma” degandek,shiddat bilan
oqib kelayotgan suv avvaliga bir zarb
bilan toshni oqizib ketmoqchi boʻldi.
Yoʻq,kuchi yetmadi shekilli,uning ustidan, yonidan jahl bilan oʻtib keta boshladi. Toshlar tashlanib borgan sari suv




koʻtarilib, uning shiddati ham qayta
boshladi. Borib-borib yoʻliga toʻgʻanoq
boʻlgan katta-kichik toshlarning orasidan otilib, ustidan toshib oʻtib, yoʻliga
keta boshladi. Tosh toʻgʻonning bu
tomoni ancha koʻtarilib, suv sekinlashdi, u tomoni esa hamon avvalgidek tez
va shiddat bilan oqardi.

To bu tosh toʻgʻonni epaqaga keltirguncha buva qora terga tushdi. Kiyimboshlari shalabbo boʻldi. Togʻ suvi muzday boʻlmaydimi, buva suvda uzoq turolmasdi. Sohilga chiqib isinib olardi.

Xullas, kun tikkaga kelganda ish
tamom boʻldi. Bolalarning sevinchi
ichiga sigʻmasdi.

Buva bolalarning rahmatiga koʻ£milib, qoʻrgʻoniga qaytarkan, yana bir
ta'kidlashni unutmadi:

— Toʻgʻonning ustiga chiqmanglar,u
hali yaxshi oʻrnashgani yoʻq,bosib qoladi. Uyogʻiga agʻanasanglar oqizib ketadi. Xoʻpmi?

— Xoʻp, buva! Ming rahmat!

— Xoʻp,buva!

Bolalar baravar chug£ʻurlashardi.
Buva koʻzdan gʻoyib boʻlar-boʻlmas
yechinib, suvga tushishdi. Buni qarangki, suvning tez oqishi boʻgʻilgani ustiga
ancha chuqur tortibdi. Endi Qoʻldosh



ning koʻkragidan keladi. Bu juda yaxshi. Endi quloch otib suzsa ham boʻladi.
Bu betidan shoʻngʻib, narigi betidan
chiqsa ham boʻladi.

— Qoʻldosh! Zab buvang bor-da! —
deb faxrlanishdi bolalar. Lekin Qoʻldosh
kekkaymadi:

Sening buvang yomonmi? Seniki
ham yaxshi. Hammamizni yigʻib gulpayvand qilishni oʻrgatganlari esingdami?

— Boʻlmasam-chi!

Bolalar kuni boʻyi maza qilib choʻmilishdi. Kuni boʻyi tillaridan buvalari
tushmadi.

1970

QODIR OTA

Qodir ota bizdan uch xonadon narida
turadigan qoʻshnimiz. Oʻzi tinib-tinchimaydigan duradgor. Kishilarning ishini
pudratga olib ishlardi. Kecha-kunduz
ishlardi-yu, lekin nima uchundir yaxshi
yashashmas edi. Bolalari doim eskituskiga oʻralib yurar, o“zi ham berigi
do“kondor qoʻshnimiz Fayziahmadxon
boyvachcha singari mashinachiga tiktirilgan kamzullar kiymas, oyogʻida
amirkon etigi ham yoʻq edi. Qishin



yozin yupun yurardi. Hech kim bilan
ishi ham yoʻq, o“zi kamgap edi. Lekin
qoʻni-qoʻshnilarning yirtiq-yamoqlarini
tuzatib berishda juda mehribon edi.
Bizning oshxonamizning singan ikkita
yogʻochini shu kishi ertalabdan-kechgacha ishlab almashtirgan. Dadam pul
berganlarida qoʻllarini qaytargan. Dadam hayron boʻlib:

— Bu qanday boʻldi, Qodirvoy? —
deganlarida u oʻsib ketgan soqollarini
silab:

— Shu ishga ham haqmi? Biz kambagʻallar bir-birimizga qayishmasak,
kim qayishadi. Bir kuni berarsiz, — deb
chiqib ketgan. Dadam bachki etikchalar
tikadigan kosib edi. Biz ham yaxshi turmasdik. Qodir ota buni yaxshi bilardi.
Bari bir otam undan qarzdor bo£lib qolmadi. Kuzda Qodir otaning bittayu
bitta koʻzining oqu qorasi yolgʻiz oʻgʻli
Nodirga etikcha tikib berdi. Nodir
bilan men tengdosh edim. Birga oʻynardik. Nodir ham dadasiga oʻxshagan
ogʻir va yuvosh edi. Hech bolalar bilan
urishmas, oʻtirib oʻynaydigan oʻyinlarni
yaxshi koʻrardi. Biz ikkalamiz oʻynayotganimizni koʻrgan Qodir ota ba'zan
“balli, mana shunaqa ahil boʻlib oʻynanglar” deb boshimizni silab oʻtar,




ba'zan yuzimizdan oʻpib qoʻyardi. Ana
shunda men undan ter va qipiq hidi
kelayotganini darrov payqardim. Mening dadamdan esa, teri rezgisi bilan
mum hidi kelardi.

Ana shu oʻz ishini jimgina qilib yuradigan Qodir ota mahallada bizga maktab ochib bergan kishi boʻladi.

Bir kuni ana shu Fayziahmadxon
boyvachchaning hovlisiga ancha kishilar kelishdi. Ichki-tashqi hovlini bir-bir
aylanib chiqishdi, xonalarini sanashdi.
Shiplariga solingan naqshlariga, oʻymakor eshiklariga suqlanib qarashdi. Kelganlar orasida Qodir ota ham bor edi. U
keyingi vaqtlarda duradgorchilik qilmas, hukumat ishiga kirib ketgan edi.
Ba'zan toʻpponcha osib, kalta charm
kamzulda koʻrinib qolardi. Soqolini
ham ancha qisqa qilib tarashlatgan. Harakatlari bari bir avvalgidek vazmin,
hali ham salmoqlab gapirardi.

Ichki-tashqi hovlini aylanib chiqishgach, Qodir ota hovli yuzida tomga
tirogʻlik turgan narvonning bir pochasiga oʻng oyogʻini qoʻyib, sheriklariga
“xoʻsh, sizlar nima deysizlar?” degan
ma'noda qaradi. Shu orada kishilar
ketida ergashib yurgan biz bolalarni
koʻrib, kulib qoʻydi. Meni chaqirib,




oʻgʻlini soʻradi, boshimni siladi. Sheriklari oʻzaro nimadir gaplashar edi. Qodir
ota ularning javobini kutib turmay
salmoqladi.

— Mana bular oʻqisin, oq-qorani tanisin. Bu yerni maktab qilamiz. Boshqa
narsaga uvol ketadi.

Sheriklari qarshilik bildirgan edi,
Qodir ota ularning soʻzini boʻldi:

— Artelga joy topiladi. Avval bizga
maktab zarur. — Soʻngra kulib qo`ydi: — Yaxshi maktab solib olganimizdan keyin sizga boʻshatib berishimiz
mumkin.

Boshqalar ham unga qoʻshilishib kulishdi, bittasi luqma tashladi:

— Hali bu ham bizga yoqmay qoladi
deng.

— Yoqmaydi emas, torlik qilib qoladi,
axir katta-kichik hamma oʻqishi, savodxon boʻlishi kerakmi? Boʻpti-da!

Chindan ham uch yildan keyin Fayziahmadxon boyvachcha hovlisida
ochilgan maktab torlik qilib qoldi.
Kunduzi bolalar, kechqurun kattalar
oʻqir edi, bir nechta savodsiz va chalasavodlar sinflari bor edi. Ana shu yili
Qodir ota maktabga mudir boʻlib keldi.
Endi u ancha qarib qolgan, soch-soqoli
oqargan, xat oʻqisa koʻzoynak tutardi.




Biz toʻrtinchi sinfda oʻ“qiyotganda bu
tinib-tinchimas odam,yana bir katta ish
boshlab qoldi. Bizning mahalladan chiqaverishda past-baland, tashlandiq maydon bor edi. Ana shu yerni tekislatdi,
allaqayoqdan birtalay gʻisht, yogʻochlar
olib keldi. Keyin bilsak, Qodir otaning
tashabbusi bilan yetti yillik maktab
solinayotgan ekan. Maktab sal vaqt ichida qad koʻtarib qoldi. Yozda Qodir
otaning oʻzi poyteshasini qoʻliga olib,
ishga tushib ketdi. Biz bolalarni ham
tosh tashish,payraxa yigʻishga chaqirib
turdi. Ba'zan choyxonada oʻtiradigan
bekorchilarni hasharga aytib qolardi:

— Oʻz oʻgʻil-qizlarimizga-ku, qani,
baraka topkurlar, bir-ikki kun qarashib
yuboringlar!

Uning gapini mahallada hech kim
ikki qilmas edi. Keyin bilsak, maktab
uchun uskunalarni hukumat berganu
qurayotganlarning hammasi hasharchilar, shu atrofdagi mahalla kishilari,
boʻlajak oʻquvchilarning otalari,akalari
ekan.

Kuzda maktab bitdi. Shunday chiroyli chiqdiki, asti qoʻyavering. Sinflari
qator, oldi ayvon, katta zali ham bor,
osti ertofla. Ayvoni oldidagi qator
ustunlarining bir chetidan qarasangiz,




koʻzingiz tinib ketadi, tepasi tunuka.
Sinflar pechkali.

Biz beshinchi sinfni shu yerda eng
chetdagi sinfda boshladik. Bolalar koʻp
boʻlsa ham sinflar bemalol yetishardi,
hatto tajriba oʻtkazish uchun xonalar
ham bor edi.

— Oʻgʻil-qizlarim, — dedi bir kuni
talabalar umum majlisida Qodir ota, —
mana sizlarga yaxshi maktab solib
berdik. Endi yaxshi oʻqish, intizomli
boʻlish sizlardan. Bu oʻz maktabinglar,
uni oʻz ota-onanglar solib berdi. Qadriga
yetinglar,toza tutinglar.

Qishi bilan issiq sinflarda maza qilib
oʻqidik. Bu anavi maktabimizdan ming
chandon yaxshi edi. Bahorda Qodir ota
boshchiligida maktab hovlisiga tartib
bilan teraklar ekdik, oʻrtasini gulzor
qildik. Shunday qilib, maktabimiz bir necha yil ichida ko“kalamzorga aylandi.

Hozir oʻsha biz oʻtqizgan teraklar
quchogʻingizga sigʻmaydi, tagidan shildirab oqqan ariqning ikki cheti betonlashtirilgan.

Qodir ota endi qarigan. Hozir u pensiyada. Oʻgʻli oliy ma'lumotli, bir katta
zavodda konstruktor-injener. Men boʻlsam, mana shu maktabda muallimman.




Qodir ota tashabbusi bilan qurilgan
maktabda endi uning nabiralari va mening oʻg£ʻil-qizlarim oʻqimoqda. Bizlar
kabi ular ham Qodir otani faxr bilan
tilga oladilar, hurmat qiladilar.

1962

“OTANGGA RAHMAT!”

Marat bombardimondan choʻchib
uygʻondi. Tun. Qorongʻi. Yulduzlar
tiniq va yirik yonadi. Havo iliq. Mayin
shamol achchiq dud va porox hidini olib
keladi.

Kecha kun tinch oʻtgan, kechqurun
ham sokin edi. Bundan xotirjam boʻlgan
Maratning onasi butun bisotlari — bir
dona adyolni pichan ustiga yozib,
oʻgʻlining yelkasiga qoʻlini tashladi:

— Kel, bolam, ozroq orom olaylik.
Kechadan beri sen ham mijja qoqmading.

— Siz-chi, siz ham uxlamadingiz.—
Oʻz navbatida mehribonchilik qildi
Marat. — Siz ham yoting.

— Yotaman, bolam, yotaman. Juvonmarg boʻlgur bu urush holi-jonimdan
toʻydirdi.

Ona-bola yonma-yon choʻzilishganini
Marat yaxshi eslaydi. Lekin qachon




uyquga ketganini bilmaydi. Yerto£ʻlaning qirsillab larzaga kelishidan, shuvillab tuproq toʻkilishidan koʻzi ochilib
ketdi. Uyqu qochdi.

— Biznikilarga oʻxshaydi, oyi, xuddi
biznikilar bu.

— Boʻlsa bordir. Bizning bomba
oʻzimizni mayib qilmaydi deysanmi,
bolam. Buyoqqa oʻt.

Ona oʻgʻlini burchakka oldi.

Qasir-qusur portlash, gumburlash ancha vaqt avj oldi. Yertoʻlaning ichi
tuproqqa toʻldi. Ona-bolaning bo`ynilariga tuproq tushdi. Lekin Marat oʻkinmas, boʻynini qoqib, yana ham xursand
boʻlardi.

— Biznikilar! Yashasin biznikilar!
Nishonga olib tashlashyapti, oyi, qoʻrqmang, bizga tegmaydi. Nemislar rosa
qirilayotgandir-a?

— Qirilsin! Battar boʻlsin!

Maratning sevinchi ichiga sigʻmasdi.
Olamni larzaga keltirayotgan bombardimon uni dahshatga solmas,oʻlish,nainki
oʻlish, hatto yarador boʻlish xayoliga
kelmas edi. Axir doʻstingning mushti
qancha katta va zalvarli boʻlsa senga
shuncha yaxshi, deb shuni aytadilar-da.

Bu bombardimon ona-bola uchun beziyon oʻtdi. Lekin ertalab allaqayoqdan




uchib kelgan ikkita toʻp oʻqining bittasi Maratni onasidan judo qildi.

Marat podvalda edi. Onasi tashqariga
chiqdi-yu, saldan keyin snaryad kelib
tushdi. Marat onasining chinqirganini
eshitdi. Yugurib chiqsa, ona qop-qora
qonga belanib yotibdi. Oʻgʻlini koʻrib
koʻzini ochdi-yu, keyin chirt yumdi.
Shu yumganicha boshqa ochmadi. Bu
uning vidolashuvi edi.

Marat avvaliga juda shoshib qoldi.
Qoʻrqqanidan yig`lashini ham bilmasdi.
Qoʻshni xotin chiqib:

— Marat, chinqirgan kim?— Деgandagina onasining halok boʻlganini idrok etdi. Faryod soldi. Odam yig£ʻildi.

Urush odamlarning diydasini qotirib
yuboradi. Kunda nechtalab oʻlik va
qonga belangan yaradorlarni koʻrib turganingdan keyin ilojing qancha!

Shuning uchun qoʻshnilar Maratning
onasi qoshida odatdagidek Ко"2уов 1
toʻkib, rasm-rusm qilib oʻtirishmadi.
Qoʻshni garang chol tushgacha tobut
yasadi, allaqayerdan qobirgʻalari sanalib
qolgan oriq ot qoʻshilgan eski arava
topib keldi. Onani tobutga solib, aravaga qoʻyishdi. Yoniga Marat bilan bir
qo`shni kampir oʻtirdi, xolos. Qabris



tonga ham olib borisholmadi. Уо"Паг 1
gitlerchi ofitser toʻsib chiqdi:

— Buyoqqa oʻtish mumkin emas!

Noiloj qolgan chol otning boshini
oʻng tomonga burdi. Saldan keyin qiyalikka borib toʻxtadi. Qabr qazishga
munkillab qolgan cholning kuchi yetmadi: ikki marta dam olib ham chuqurroq bir qabr qaziy olmadi.

— Darmon yoʻq, Maratjon, — dedi u
oʻzini oqlamoqchi boʻlgandek.

— Men ham yordamlashaymi? — dedi
Marat.

— Mayli, bolam, savob boʻladi, — chol
belkurakni uzatdi.

Kuchsizlikdanmi yoki qorni ochligidanmi Maratni darrov ter bosdi, ishi
unmadi. Belkurakni yana chol oldi.
Xullas... bechora ona bir amallab yerga
qoʻyildi.

Marat onasining ustiga tuproq tortilib boʻlganidan keyingina uzil-kesil
ishonch hosil qilgandek faryod urib,
ustiga oʻzini tashladi.

— Foydasi yoʻq,bolam,— dedi yonidagi shaftoli qoqidakkina etsiz kampir. —
Onasi oʻlgan bitta senmi? Mana men,
men-chi? Ikki azamat qizimdan ajralib
shox-shabbasiz qaragʻaydek shoʻppayib
oʻtiribman. Xudo koʻrsatmasin, boshim




yostiqqa tegsa, bir qultum suv beruvchim yoʻq. Xazon boʻlgur Gitler oʻlmadi-yu, biz qutulmadik.

Marat bu mitti kampirning ikkala
qizini ham gitlerchilar bir kechada olib
chiqib ketganini, ertalab o£liklari jar
yoqasida topilganini esladi.

Ular uchovlon orqalariga qaytdilar.
Qishloq chetidagi yarim vayrona kulbalariga yetganda mitti kampir unsizgina kelayotgan Maratning yelkasiga asta qoʻlini tashladi, oʻzinikiga
burdi. Marat ham indamayin unga itoat
etdi. U shu kundan boshlab mitti kampir yonida qoldi.

Lekin bu ona-bolalik ikki kunga
choʻzildi.

Dunyo koʻziga xunuk koʻrinib, yuragi
alamdan siqilib yurgan Marat ertalab
soy yoqalab onasi qabriga ketayotsa,
butalar orasida bir nemis oʻlib yotibdi.
Biznikilar qishloqni tashlab chiqib
ketishgandan beri turli-tuman fojialarni
koʻraverib, eshitaverib eti oʻlib qolgan
Marat tap tortmasdan murdaning qoshiga bordi: nemis ofitseri. Yonida
sumkasi.

Marat koʻziga dastlab uning yiltiroq
etigi yaxshi koʻrinib ketdi. Keyin birdan sumkasida zarur qogʻozlar boʻlishi




esiga tushib, uni asta qoʻliga oldi. Bir
chetga oʻtib, ichini ochdi. Talaygina
qogʻozlar bor ekan. Ayniqsa kartaga
oʻxshagan bir yapalogʻi uning diqqatini
jalb qilib qoldi. Unda qandaydir belgilar
ham bor edi. “Nemis mudofaasining
plani boʻlsa-ya?” degan oʻy Marat miyasidan chaqmoq chaqib oʻtdi. Sumkani
qoʻyniga tiqib, mitti kampir oldiga
chopdi. Unga yuragini ochdi.

— Men bunaqa narsalarga tushunmayman, bolam, — dedi mitti kampir.— Chol bilmasa agar...

Marat garang cholga koʻrsatdi. U
ham uzil-kesil bir narsa deyolmadi-ku,
“lekin har holda bekorchi qogʻozga
oʻxshamaydi”, dedi.

Shu gap Maratga kifoya edi!

Bu kerakli qogʻozni endi nima qildi?
Oʻzimiznikilar kelgunicha asrab qoʻysa,
unda qimmati qolmasligi mumkin.
Nemis qoʻmondonligiga-ku oʻlsa ham
eltib bermaydi. Dushmanga-ya! Yurtini
bosib olib, maktabini otxona qilgan,
onasining boshini yeganlarga koʻmak
beradimi? Hech-da!!

Demak, bitta yoʻl bor. Bu “bekorchi
boʻlmagan qogʻozlarni” oʻzimiznikilarga
yetkazish kerak. Ehtimol juda zarur,
ular razvedkalar uyushtirib, qoʻlga ki



ritolmay ovora boʻlayotgan 402" 02011.
Maratning ichida bir nido nuqul:
“Oʻsha zarur qogʻoz shul Kechiktirma”
der edi.

U niyatini yana oʻsha mitti kampirga
aytgan edi, qayirib soldi:

— Uddalolmaysan!

— Uddalasam-chi?

— Bu kattalarning ishi. Bu avvalgi
vaqtmidi, avtobusga oʻtirasan-u, lip etib
yetib borasan. Yoʻl tola nemis. Bilib
qolsa bormi, naq teringga somon tiqadi.

— Koʻrib boʻpti!

Maratga yoʻlda dushmanning borligi
emas, kampirning “sening qoʻlingdan
kelmaydi”, degani juda alam qildi. Nahotki Marat shunaqa yosh bola boʻlsa!
Oʻzi shunaqa past boʻy, kamgo`sht —
kichikka oʻxshab koʻrinadi. Boʻlmasa...

Maratning niyati qat'iy edi. Mitti
kampirning “hay-hay”iga quloq solmasdan yoʻlga chiqdi. U yaxshi biladiki,
biznikilar juda ham uzoqda emas. Agar
uzoqda boʻlsa, ikki tomonning otishmalari bunchalik eshitilib turmas
edi.

Marat oʻsha otishmalar tomonni
moʻljalga olib, ertalab tong qorong£isida yoʻlga tushdi. Sumkadagi qog£ʻozlarni juda ehtiyotlab pidjagining yelka



sidagi yostiqchasi orasiga joylashtirgan
edi.

U qishloqqa tushdan keyin, katta
yoʻlni chetlay-chetlay yetib bordi. Soylikda bir oz yotib damini oldi. Mitti
kampir bergan ikkita pishgan kartoshkani bir burda non bilan maza qilib
yedi. Bunaqa shirin taomni bu yaqin
orada totmagandek rohatlanib ketdi.

Qishloq toʻla nemislar edi. Ularning
harakatidan biznikilar qaysi tomonda
va necha kilometrcha yiroqdaligini taxminladi. Bir eski boloxonaga chiqib
atrofni kuzatdi, joʻnash yoʻlini rejaladi.
Ayniqsa qorongʻi tushgach, otishmalarning yoritishidan front qayerdan
oʻtishini bilib oldi. Shu boloxonada
tunadi. Yana tong qorongʻisida “omadimni ber!” deganicha yoʻlga tushdi.
Yuz-koʻziga chang tuproq sochib, shimining bir pochasini ataylab chokidan
yirtib, oʻzini niqoblagan boʻldi. Serqatnov yoʻlni chetlab, soy boʻyidagi botqoqlikdan ketaverdi. Buyoqda deyarli nemislar yoʻq edi. Bitta uchragani ham
ortiqcha qiynamadi: allanimalar dedi,
lekin Marat tushunmadi, oʻzinikini
aytdi:

— Hoʻ anovi yerda turamiz, buvim
bilan!




Qora terga botgan, holdan toygan
Marat shom qorong£ʻisida bir buzuq
ko`prikning qoldiqlariga tarmashib,
kattagina anhordan oʻtdi-yu, koʻngli
tinchidi. Shu anhorning ikki tomonida
urush borardi.

Uni birinchi boʻlib tepalik bagʻrida
pisib yotgan kuzatuvchi toʻxtatdi:

— Kimsan?

— Marat.

— Marat boʻlsang bordir. Buyoqda
nima qilib yuribsan?

— Menga katta komandiringiz kerak. Juda zarur ishim bor.

— Kichikrogʻi bo`lmaydimi? — kuldi
jangchi.

—- Kichikrogʻi oʻqiy olmasligi mumkin. Men zarur qogʻoz olib keldim.

— Partizanmisan? Partizanlar yubordimi?

— Yoʻq. Oʻzim keldim.

— Zoʻrsan-ku. Qani qogʻozingni koʻrsat-chi, men oʻqiy olarmikanman.

— Yoʻq, sizga bermayman.

— Beraqol.

— Yoʻq, bermayman. Bekorga vaqt
oʻtkazmang.

— Shundaymi? Mayli. Zoʻrlik yoʻq.
Qani, yur!

Soldat Maratni boshlab ketdi. U qo£ʻl


ma-qoʻ£l oʻtib, xuddi kutganidek katta
komandir qoshida paydo boʻldi. Bu
komandirga ham oʻsmoqchilab, birikki savol berdi.

— Yigitcha, juda chiyratmasan-kul!
Otang kim?— dedi kulib komandir.

— Agronom. Frontda. Ehtimol sizning qismingizdadir?

Komandir uning savolini eshitmadi.
Chunki bola bergan hujjatlar uni
mahliyo qilib qoʻygan edi. Ayni muddao!

Komandir bu hujjatlarning qoʻlga
tushish tarixini yana bir qayta soʻrab
surishtirgach, bolani bagʻriga bosdi,
kir-chir yuz-koʻzlaridan oʻpdi.

— Otangga rahmat, azamat! Zoʻr
ish qilibsan-ku! Bu bari juda kerak hujjat.

Komandir ota mamnun edi. Maratning-ku sevinchi ichiga sigʻmasdi.

1970

BOLA BOGʻ

Saksonboy ota yetmishdan oshgandan
keyin dala ishidan qoldi. Zerikishini
bildi shekilli, qoʻrgʻon oldiga baland
supa qurdirib oldi. Bu supa Saksonboy
otaning yoz kunlari dam olib oʻtiradigan, chor atrofni tomosha qiladigan




joyi. Supaning bir tomoni tekis dala,
chap yogʻi suv chiqmas sayhon tepalik.
Saksonboy ota shu yoshga kelib, shu
tepalikka birov biror marta ketmon
urganini koʻrmagan. Bu yer Saksonboy
ota bolaligida qanday qoq yer bo£lsa,
hozir ham shunday boʻm-boʻsh yotibdi.
U bilan birovning ishi yoʻq. Suv chiqmaydigan yer kimga ham kerak!

Bir bahor Saksonboy ota osmonda
charx urib yurgan qaldirgʻochlarga
qarab yotib, yonida oʻtirgan kenja
nevarasiga dedi:

— Bahor yaxshi-da, bolam! Bahring
ochiladi. Hammayoq koʻm-koʻk. Hatto
ariqlarning suvi ham sharqirab kuylab
oqadi. Lekin mana bu tepalikda bahor
ham, kuz ham koʻrinmaydi.

— Nega?— hayron boʻldi nevara Shokir.

— Nega boʻlardi, bolam. Bahor kelganini koʻz-koʻz qiladigan bir tup
daraxti ham yoʻq.

— Nega unga kishilar hech narsa
ekishmaydi, buva? Yeri yomonmi?

— Yeri-ku, yomonmas-a, suv chiqmaydi, bolam, suv. Suv chiqmas yerga
dehqonning mehri ham tushmaydi.

Ana shu gapdan keyin Shokir tepalikni aylanib ketdi. Haqiqatan ham




pastdagi ariqdan bu sayhonlikka suv
chiqmas edi.

— Buva, — dedi Shokir, qaytib kelib,— men oʻsha yerga daraxt oʻtqazsam nima qiladi, bari bir bekor yotibdi-ku.

Bobo miyigʻida kuldi.

— Oʻtqazishga oʻtqazasan-u, lekin
bechoralarga suvni qayerdan olib berasan?

— Tashib solaman.

— Oh-ho! Bu qiyin ish, oʻgʻlim. Qaqrab yotgan yerga chelakdagi suv nima?
Angishvona bilan tuya sugʻorganday
gap.

Tepalikdagi koʻchatlarga suv tashib
yetkazishga uncha ishonmasa ham,
“oʻrtoqlarim yordam berar, bir oʻzim
qolmasman”, deb oʻyladi Shokir. Oʻsha
kuni kechqurun kichkina ketmonni olib,
tepalikda bir necha chuqur qazidi.
Ularga soydan chelakda suv tashib
soldi. Suv yerga singguncha molxonadagi eski goʻngdan ikki marta olib
keldi. Tuproqni ezib unga aralashtirdi.
Avvaliga meva ko`ʻchati oʻtqazmoqchi
boʻldi, lekin meva koʻchatini unga kim
beradi! “Yaxshisi, — dedi u oʻziga0"21,— har xil daraxt ekaveraman.
Koʻkarsa boʻldi”. Xuddi shunday qildi.




Soyda tartibsiz oʻsib yotgan mayda
daraxtlardan bir nechasini avaylab
ildizi bilan koʻchirib chiqdi,ehtiyot qilib
oʻtqazdi. Bundoq qarasa, tepalikka husn
kirganday koʻrindi. Xuddi shu payt
qayoqdandir quvlashib kelgan besh-olti
chumchuq ularning shoxiga qoʻnib
egdi. Shokirning nazarida hali oʻzini
tutib olmagan koʻchatlari qulab ketayotganday tuyulib, chumchuqlarni haydadi.
Koʻchatlarning yashil barglari dirkillab
turar, yengil shamoldan silkinardi.
Shokir quvonib ketdi. Lekin bu quvonch
uzoq cho`zilmadi. Shokir ertasiga
qarasa kecha dirkillab turgan barglar
soʻlinqirab qolibdi. Shokir suv tashishga
kirishdi. O“rtoqlari unga yordamga kelishdi. Bolalarning gʻimirlab yurganini
koʻrgan Saksonboy ota ham joyida
oʻtirolmadi. Bolalarning oldiga kelib
maslahat berib turdi.

Yoʻq, koʻchatlar yana tirilib qoldi.
Bir oycha oʻtgandan keyin ma'lum
boʻldiki, koʻ“chatlardan uchtasi tutmabdi. Bolalar qolganlarini parvarish qila
borishdi. Shundan keyin bittasi ham
qurib qolmadi.

Bolalarning bu ishi xammaga juda
ma'qul tushdi. Qishloqdagilar rahmat
aytishdi.




Kelasi bahor yana bir necha tup
daraxt oʻtqazishdi. Maktab bolalari bu
bogʻni otaliqqa oldi. Kattalar bolalarning bu ajoyib ishini qoʻllab-quvvatlab,
suv chiqaradigan nasos olib berdi.
Oradan ikki-uch yil oʻtgach, bu sayhon tepalik tuppa-tuzuk koʻkalamzorga
aylandi. Yoshlarning sayilgohi bo£lib
qoldi. Qaysi kuni Saksonboy ota bolalarni maqtab:

— Nevaralarimiz bizdan koʻra chaqqonroq chiqib qolishdi, — degan emish.

Saksonboy otaning taklifi bilan bu
koʻkalamzorga “Bola bogʻ” deb nom
qoʻyildi.

“Bola bogʻ” keyinchalik kengaytirilib, qishloq sayilgohiga aylanib ketgan
boʻlsa ham, hamon oʻsha nom bilan
mashhur.

1960

YANOSHNING KAPTARI
(Voqeiy hikoya)

Dunay daryosi oqimiga qarab suzsangiz, Budapeshtga yaqin qolganda qirgʻoq manzarasi birdan oʻzgaradi. Ungacha ulkan va sokin daryoning ikkala
qirgʻogʻi tekis ko“kalamzor boʻlib, meva




daraxtlarining shovil hosillari bemalol
koʻrinib turadi. Ba'zan oʻt-oʻlanli sohilda kishilarning baliq tutib oʻtirganini
yoki yoshlarning maysaga yonboshlab
kitob oʻqib yotganini uchratish mumkin. Ulardan sal narida esa bejirim
uylar koʻzga tashlanadi.

Bu ikkinchi jahon urushining ayni
qonli yilida boʻlgan edi. Budapeshtda
fashistlar vaqtincha hokim boʻlib, butun
Dunayga oʻz hukmlarini oʻtkazar edilar. Erkin yashashga oʻrgangan venger
xalqi bu zulmga asti chidolmas, duch
kelgan yerda qarshilik koʻrsatardi.

Xilvat koʻchalarning birida yashovchi yosh oʻqituvchi Zoltan bundoq
qarasa bu xilda yashash uyat. Vijdoni
bor kishi bosqinchiga qarshi kurashuvi
kerak. Lekin u kurashni nimadan boshlashni bilmadi. Partizanlarning shaharda borligini eshitadi va ularning qilgan
ishlarining oqibatini ba'zan-ba'zan
koʻrib qoladi-yu, lekin ular bilan qanday
tanishishni bilmaydi. Uncha-muncha
tanishlaridan surishtirdi — hech kim
hech nima demadi. Axir bunday ishni
hammadan oshkor soʻrab boʻlmaydi-da!
Lekin qizigʻi shu boʻldiki, u oʻzidan sal
narida turuvchi bir qoʻshnisidan asta
surishtirganda, u “bilmayman” deb




beparvolik bilan javob bergan edi. Sal
oʻtmay uni partizan deb gestapo ushlab
ketdi. Keyin bilindiki, u chindan ham
ancha ishlar qilgan partizan ekan. Ana
shunda Zoltan oʻylanib qoldi: xoʻsh,u
nega mendan partizanlarni yashirdi?
Demak, menga ishonmadi! Ishonsa aytardi.

Mana shunday xulosaga kelgan Zoltan partizanlarni qidirmay qoʻydi. Oʻzi
yolgʻiz harakat etishga qaror qildi. Birikki mayda-chuyda ishlar qilib koʻrdi —
yomon chiqmadi. Lekin bari bir koʻngli
to'lmadi. Bir kuni Buda togʻining
balandroq yerida Dunayga qarab oʻtirgan edi, osmonda uchib yurgan ulkan
qush uning boshi uzra aylanib, toʻgʻri
qarshidagi togʻning unga yaqin va aniq
koʻrinib turgan balandligiga borib
qoʻndi. Ana shunda Zoltan koʻngliga
bir fikr keldi. Bu fikr uning qalbini
toʻlqinlatib yubordi. Bu fikrni roʻyobga
chiqarish uning qoʻlidan kelardi. Lekin
juda qaltis edi. “Modomiki sen kurashmoqchi ekansan, oʻlim haqida oʻylamasliging kerak. Oʻlim qoʻrqoqqa
yaqin”, dedi u va ertasiga ishga tushdi. Bu togʻ“ unga bolaligidan tanish edi.
Bolaligida bu yerlarda mol boqqan,
qamishdan sivizgʻa qilib chalgan. Shun



day boʻlsa ham,u bir kuni saylga chiqqan kishidek boʻlib boradigan yoʻlini,
kerak boʻlsa yashirinadigan yerini
koʻzdan kechirib, aniqlab keldi. Ertasi
tunda, el uyquga ketganda ishga kirishdi. Koʻr oydin unga yordam berdi.
Ertasiga shu yerli kishilar, ayniqsa
Dunayda suzib borayotganlar qarshidagi dahshatli yozuvni birinchi boʻlib
koʻrdilar. Lekin tovush chiqarib oʻqishga hamma ham botinolmas edi. Zoltan
Dunayga qarab oʻtirgan chogʻda qush
kelib qoʻngan yassi togʻning koʻksida:
“Bitsin fashizm! Kurashga!” degan
soʻzlar koʻrinib turardi. Butun shahar
oʻqishi mumkin edi. Chinday ham butun
shahar oʻqidi. Gestapo shoshib qoldi.
Uni oʻchirib tashlash uchun yuborilgan
gestapochilarni “kimlardir” qarshi olib,
oʻqqa tutdi. Ertasiga bir mashina boʻlib
yoʻlga chiqqan fashistlar oʻsha toqqa
yetay deb qolganda minaga duch kelib,
portlab ketdi. Undan keyingi fashist
soldatlari mashina portlagan yerdan
tinch oʻtgan boʻlsa ham shior yozilgan
toqqa yetib, mashinadan tushib, endi
oʻrmalay boshlaganlarida birin-ketin
yana mayda minalarda qirila boshladilar. Bu “qiziq” hangomalar ovozasi
butun shaharni tutdi. Kishilarning ru


hini koʻtarib yubordi, ularning gʻalaba
va mustaqillikka boʻlgan ishonchini
orttirdi.

Lekin Zoltan oʻz ishining bunchalik
katta hodisaga aylanib ketishini kutmagandi. Sevinchini kim bilan boʻlishishni
bilmay qoldi. Axir u endi 21 ga kirgan
yosh oʻqituvchi. Oʻrtoqlarining koʻpi
urush boshlangach, allaqayoqlarga tarqalib ketgan. Buning ustiga uni koʻplar
yoqtirishmas, kamgapligidan “pismiq”
deyishardi.

Kutmaganda shaharga gʻulgʻula solgan ishini kimlar himoya qilayotganini
Zoltanning oʻzi ham bilmas edi: kim
gestapochilarni u yerda o“qqa tutdi?
Kimlar u yerlarni minalashtiryapti?

Mana bu narsa Zoltanga jumboq edi.
Bu jumboq u kutmagan kuni ertalab birdan yechildi.

Zoltan endi oʻrnidan turib, yuvinmoqchi boʻlib turgan edi, kimdir eshigini vazmin taqillatib qoldi. U ochdi.
Yoshgina bir qatiqchi qiz ostonada
turardi.

— Qatiq olmaysizmi? — dedi u.

— Yoʻq!

— Oling, yaxshi qatiq, atayin sizga
atab ivitganman!— dedi qiz yana mehribonlik bilan va besoʻroq ostonadan




hatlab ichkari kirdi. Kirdi-yu, tovushini
oʻzgartirdi:

— Eshikni yoping!

U partizanlardan elchi edi. U Zoltanga partizan otryadi boshligʻining rahmati va topshiriqlarini olib kelgan edi.

— Men yozganimni qayoqdan bildinglar? — dedi qizning chindan ham
partizan otryadi elchisi ekaniga qanoat
hosil qilgach, Zoltan.

— Bu — hunar. Dunay ostidagi baliqlarning qanchasi qayoqqa qarab suzishini ham bilamiz. — Miyigʻida kulib
qoʻydi qiz...

Urush tugab, Vengriya mustaqil
respublika boʻlgach, bu voqea afsonaga
aylanib ketdi. Bir kuni Zoltan oxirgi
soat darsini berib, savollar uchun ozgina vaqt qoldirdi. Darsda mamlakatda
partizanlar harakati haqida ham gap
boʻlgan edi. Shu sabab boʻldimi, sinfda
shoʻxligi bilan tanilgan Yanosh birdan
soʻrab qoldi:

— YTogʻdagi anavi xatni rostdan siz
urush paytida yozganmisiz?

Zoltanning qoni betiga tepdi. Sal
shoshinqiradi. “Ha, men”, deyishga botinmasdi. Uni boshqa bir bola javobdan
qutqarib qoldi:

— Boplagansiz!




Keyin suhbat urush toʻgʻrisida ketdi.
Shunda Yanosh zavqlanib ketdimi, birdan gapirib yubordi:

— Oʻsha vaqtda men ham boʻlganimda bir ish koʻrsatardim.

Zoltan buni ilib oldi.

— Ish koʻrsatish uchun urush payti
boʻlishi shart emas. Mana sen “Tinchlik
uchun” deb imzo toʻplayapsan, ishchilar zavodda Vatan uchun ikki smenada
ishlayapti. Bu qahramonlik emasmi?
Qahramonlik!

— Unchamas! — dedi koʻngli tolmay
Yanosh.

Shu choq qoʻngʻiroq chalinib qoldi.
Bolalar sinfdan duv chiqishdi. Zoltan
yoniga Yanoshni olib, kishining hayotdagi oʻrni haqida ancha suhbatlashdi.
Bari bir koʻngli tolmagan Yanosh qandaydir kattaroq bir ish qilishni moʻljallardi. Buni payqagan Zoltan dedi:

— Yaxshi rasm solasan-a?

— Yomonmas.

— Bir ishni maslahat bersam qilasanmi?

— Qoʻlimdan kelsa,albattal

— Hu oʻsha tarixiy togʻ bor-ku,
oʻshanga sen ham bir ish qil.

— Ya'ni?— koʻzlari yonib soʻradi
Yanosh.




— Kaptarning naqshini yaxshilab
oʻy, uzoqdan koʻrinib tursin. Bu sening
tinchlik uchun kurashga qoʻshgan zoʻr
ulushing boʻladi. Shu kunning qahramonligi tinchlik uchun kurash.

— Xoʻp boʻladi. Albatta о"уашап, —
shoshib qoldi Yanosh.

U chopib ketayotgan edi, Zoltan
toʻxtatdi:

— Hovliqma! Yoningga bir-ikkita
oʻrtogʻingni ham ol.

— Xoʻp!

Bir hafta oʻtgach, yassi togʻ koʻksida parvoz qilib turgan tinchlik kaptarining naqshi paydo boʻldi. Agar
Dunaydan suzishga toʻgʻri kelsa uni
ko'rish mumkin. U juda uzoqlardan
koʻrinadi.

1961

FRONT YOʻLLARIDA

I

Hujum tongotarga tayin qilingan edi.

Ayni qish. Kechalari yer tosh qotadi.
Tongning izg£ʻirini ignali. Bunday paytda bizning iqlimga oʻrganmagan dushmanning kavaklarga kirib jon saqlashini bilardik.

Razvedka qishloq boʻsagʻasi bir necha




qator tikanli sim bilan oʻralganini xabar
qildi. Modomiki hujum artilleriya otishmalarisiz toʻsatdan qilinmoqchi ekan,
birdan bir yoʻl oʻsha simlarni ehtiyotlik
bilan qirqib, hujumga kiradigan jangchilarga bir necha yerdan yo£l ochish edi.
Sapyorlarga xuddi shunday topshiriq
berildi. Sapyorlar qishki hujumlarda
chiniqqan, tajribali, uddaburo yigitlar
edi. Lekin ulardan yoʻl ochilgani haqida
hadeganda xabar kelavermadi. Shunday
boʻlsa ham, biz ularning jasoratiga
ishonib tashvishlanmasdan yoʻlga
chiqdik. Dushman oʻzining uygʻoqligini
bildirmoqchi boʻlgandek dam-badam
raketa otib turar, uning yoqimsiz murdarang nuri sovuq tunning qoʻynida
yanada mudhishroq koʻrinardi.

Men boʻlinmamni tikanli simlardan
beriroqda toʻxtatib, sapyorlardan xabar
olgani kishi yubordim. Xabarchi qaytib
kelib, yoʻl tayyorligini aytdi. Chindan
ham tikanli simlar qirqilgan, yoʻl ochiq,
lekin ikkita sapyor nima uchundir yoʻl
boʻsagʻasida xomushroq turardi. Bittasi
bizni koʻrishi bilan oldinga oʻtib:

— Marhamat, oʻtishinglar mumkin,—
dedi ohista va oʻzi koʻprikka oʻxshab
yoʻl ustiga yotib oldi. Birinchi boʻlib
kelgan jangchining:




— Tur, yoʻl ustida nima qilib yotibsan? — deganini eshitib oldinga oʻtdim.
To men yetib borgunimcha koʻprik
boʻlib yotgan sapyor nimadir deb javob
qildi. Jangchi esa bundan qanoatlandi
shekilli, uning ustiga oyogʻini qoʻyib
sakrab nari o`tib ketdi. Undan keyingi
jangchi ham xuddi shunday qildi. Men
nima gapligini soʻragandim, sapyorning:

— Oʻtavering, vaqt ketmasin!— deganini eshitdim.

Vaqt ziq boʻlgani uchun ortiqcha surishtirib o'tirmadim. Turli-tuman qiyinchiliklarga uchrayverib pishib ketgan
jangchilar ham ortiqcha surishtirmay,u
yigit orqali oldinga oʻtib ketaverdilar.
Eng soʻnggi soldat tikanli sim oraligidan oʻtib boʻlgach, koʻprik boʻlib
yotgan soldatni turishga buyurdim. U
inqillab arang oʻrnidan turdi, toʻgʻrisi,
sal qaddini rostladi-yu, yoniga agʻdarildi. U juda holdan toygan edi. Garchand
koʻprik boʻlib turish uzoq choʻzilmagan
boʻlsa ham, butun bir vzvodni oʻz ustidan oʻtkazish hazil gap emasdi! Sapyorlar dushmanga bildirmasdan odatiy
chaqqonlik bilan simlarni qirqishibdiku, oralariga qoʻyilgan minalarni ko£ʻ£rib yoqa ushlab qolishibdi. Oʻzlariga




 

tanish boʻlgan minalarni darrov zararsizlantirishibdi, lekin orasida ularga
notanishi ham bor ekan. Nima qilish
kerak. Kavlab olib tashlay deyishsa,vaqt
juda tigʻiz, buning ustiga minaning
qanaqaligini bilishmaydi. Ehtimol,
uning portlab ketishi uchun qoʻl tegishi
kifoyadir. Bu orada biz yetib kelibmiz:
“Yoʻl ochildi-yu, minalardan tozalolmadik”, deyishga sapyorlik izzat-nafslari yoʻl qo'ymabdi. Bu xavfli minaning
ustiga oʻzlari qopqoq boʻlib turishni
ma'qul topibdilar.

Men u notanish minaning yonidan
avaylab oʻtar ekanman, orqada yana
boʻlinma koʻrindi. Sal nariroq borishim
bilan boshqa bir qahramon sapyorning:

— Qani, yigitlar, o“taveringlar, vaqt

ketmasin! — deb mina ustiga koʻprik
boʻlayotganini koʻrdim.
II

Bu voqeani bir harbiy feldsher gospitalda soʻzlab bergan edi.

Katta qishloqning yarmidan dushman surib tashlangan. U tomonda hali
shiddatli jang borardi. Ba'zan zambarak oʻqlari bu tomonga ham uchib
kelib qoladi. Oʻt ketgan binolar achchiq
buruqsiydi. Tutun dimogʻni yorguday.




Harbiy feldsher Aziza maydondan
olib chiqib, birinchi yordam koʻrsatilgan
yaradorlarni vaqtincha joylashtirish
uchun butunroq xona axtarib bir qo£raga kirib qoladi. Birdan xotin kishining achchiq faryodi eshitiladi:

— Yordam! Yordam bering!

Aziza nima uchundir, birorta nemis
qamalib qolgan gumon qilib, toʻpponchasini qoʻliga olgancha tovush kelgan
tomonga tashlanadi. Lekin ne koʻz bilan
koʻrsinki, ivirsib yotgan uyning oʻrtasida, bir xotin koptokdek dumalab qichqirardi. Keyin ma'lum boʻldiki, uni toʻlgʻoq tutayotgan ekan!

Aziza shoshib qoladi. Qani endi umrida biror marta doyalik qilgan boʻlsa.
Shunday boʻlsa ham oʻqiganlarini eslab,
doyalikka kirishadi. Juda qiynaladi.
Axir hech qanday sharoit yoʻq-da!
Buning ustiga atrofda zambarak oʻqlari gumburlab yorilib turibdi. Homilador
xotinni ham, oʻzini ham nobud qilish
uchun tomga bir donagina zambarak
oʻqining kelib tushishi kifoya. Hozirgina narigi qoʻraga tushgan toʻp oʻqining zarbidan xona larzaga kelib,
uyning allaqayeridan shuvillab tuproq
toʻkildi. Allanima shaqir-shuqur etib
ketdi, deraza zirilladi. Endigisi shu




qoʻraga,shu xonaning tomiga tushmaydi, deb kim kafillik beradi?

Ona ham, Aziza ham jon hovuchlab
lahzalarni oʻtkazardi. Ona bechora har
gumburlagan tovush kelganda:

— Siz qoching, meni qoʻyavering, —
deb Azizani chetlatishga undardi. Unga
sari Azizaning xotinga rahmi kelardi,
dardini yengillatishga jon-jahdi bilan
harakat qilardi. Eshikda paydo boʻlgan
sanitar yigitni yordamga chaqiradi.
Buni qarangki, sanitar juda uyatchan
yigit ekan. Toki Aziza:

— Insofingiz bormi oʻzi, qanaqa
odamsiz! — deb siltab tashlab, harbiychasiga, — buyuraman, buyoqqa keling,
qarashing! — demaguncha ostona bosib
oʻtishga botinmaydi.

Shu yaqin orada yana bir toʻp oʻqi
gumburlaydi-yu, bola ham chinqirib
dunyoga keladi.

Uning begʻubor yigʻisidan olam
nurga toʻlgandek boʻladi.

Aziza qizaloqni epaqaga keltirib,
holdan toyib, koʻzlarini yumib yotgan
onasi yoniga endigina yotqizgan ediki,
yana tashqarida snaryad portlaydi. Bu
gumburlash onaning esiga oʻz jonining
xavfsizligini emas, hozirgina dunyoga
kelgan farzandining taqdirini tushira



di: u birdan tetiklashib koʻzini ochadi,
badanini zirqiratib yotgan ogʻriq ham
esdan chiqadi,chaqqon bir harakat bilan
bolasining ustini gavdasi bilan toʻsib,
yuz berishi mumkin boʻlgan falokatdan
uni himoya qiladi. Uning harakatlarini
kuzatib turgan Aziza jilmayib:

— Qoʻrqmang, uzoqda yorildi, — deb
dalda beradi.

Uch kun oʻtgach, polk qishloqdan
chiqadigan boʻladi. Aziza umrida ilk
marta oʻzi doyalik qilgan qizchani
koʻrish, onasi bilan xayrlashish uchun
ularnikiga kirib boradi. Oʻsha kuni
shoshilinch bilan onaning basharasiga
tuzukkina qaramagan ekan, endi koʻrsa
oʻrta yosh, koʻrkamgina bir juvon.
Karavotda soʻlinqirab yotibdi. Oqsoq eri
uyning bir burchagida primusda nimadir pishirmoqda. Azizani koʻrib xotin
qoʻzgʻaladi, eri peshvoz chiqadi. Ikkalasining yuz-koʻzida minnatdorlik tabassumi bor edi.

Aziza qizaloqning chirt yumuq КО"2lariga birpas qarab turgach, onaning
ahvolini soʻraydi. Keltirgan jindak sovgʻasi — ikki quti pechene bilan bir boʻlak kir sovunni uning oldiga qoʻyadi.

— Xayr,— deydi keyin,— biz ketyapmiz.




— дауодда — Деуд1 зВояти) опа.

— Qayoqqa boʻlardi, oldinga, dushman ketidan.

Xotin yigʻlab yuboradi:

— Doktor, oʻzingizni ehtiyot qiling.

— Peshanamga yozilgani boʻladi! —
hazilga oladi Aziza.

— Biz sizni qizimizning tugʻilish
toʻyiga taklif qilmoqchi edik, — deydi
eri. (Eri oʻsha kuni qishloqning u
boshiga doya axtarib ketib, otishmalar
tufayli qaytib kelolmagan ekan).

— Urushdan keyingisiga kelaman, —
yana kulgiga oladi Aziza.

Ona yigʻidan oʻzini tiyib, kulimsiraydi:

— Qani edi! Undan keyin, qizimizga
ism qoʻyib berishni sizdan iltimos qilmoqchi edik. Siz... Siz tufayli u omon
qoldi... Sizni hech unutmaymiz.

— Rost, doktor, bir ism qoʻyib bering, — xotinini quvvatlaydi eri.

Aziza noiloj qoladi.

— Men qoʻyadigan ism oʻzbekcha
boʻladi-da, maylimi?

— Mayli!

— Mayli, qanaqa boʻlsa ham mayli, —deydi ona va nimanidir andishasiga borgan kishidek iymanib turadi. — Bilasizmi, doktor, yaxshisi siz



ning ismingizni qoʻya qolaylik. Xoʻp
deng.

Aziza birdan qizarib ketadi. Jon holatda uni qaytaradi.

— Yoʻq, yoʻq! Yulduz qoʻyinglar.
Ruschasiga bu ...

— Yoʻq! — uni gapirtirmaydi ona.
Keyin soʻraydi: — Siznikining ma'nosi
nima?

Aziza aytib berishga majbur boʻladi.

— duda yaxshi. Ma'nosi ham yaxshi,
oʻzi ham chiroyli: Aziza!

Aziza bildiki, onaning ahdi qattiq.
Ortiqcha qarshilik bildirib oʻtirmaydi:

— Oʻzinglar bilasizlar!

Aziza ota-ona bilan xayrlashayotib,
yangi adashining qoshiga boradi,
manglayidan asta oʻpadi:

— Katta qiz boʻl! Umring asti urush
koʻrmasin! — deydi va allanechuk boʻlib
eshikdan chiqadi.

1970

ERKINJONNING BUVASI

Erkinjon esini tanibdiki, buvasining
sochi oppoq. Lekin soqol-moʻylovini
qanaqaligini bilmaydi, chunki buvasi
hech soqol-moʻylov qoʻymagan. Buning
ustiga hech soqolini oʻstirmaydi, har




kuni qirtishlaydi. Undan keyin Erkinjonning buvasini koʻrgan kishi oltmishga borgan demaydi. Doim kiyimboshi dazmollangan, sochlari tekislangan. Botinkasi-ku, oynaday yiltillaydi. Kunda boʻlmasa ham haftada ikki
marta yaxshilab choʻtkalab, ustidan
duxoba latta bilan artib qoʻyadi. Koʻrgan odamning havasi keladi. Erkinjon
botinkasini yiltillatib qoʻyishni, ustiboshini toza tutishni buvasidan oʻrgangan. Buvasining bitta gapi uning esida. U vaqtda Erkinjon endigina maktabga borgan edi. Qayerdadir maktab
formasining tugmasi, nima boʻlib tushib qolibdi. Buni birinchi boʻlib buvasi
payqadi:

— Iye, oʻgʻlim, bu qandoq boʻldi:
tugmachang tushib qolibdi-ku.

Erkinjon parvo qilmagandek turgan
edi, buvasi yana dedi:

— Hamma narsa kichkinadan boshlanadi. Bugun tugmachaga befarq qarasang, ertaga botinkang yirtilsa ham
yuraverasan. Yoʻq,bu yaxshimas! Qani,
darrov qadab oling!

Erkinjonning ayasi ignaga ip о"Каzar ekan, buvasi yana gap boshladi:

— O`ziga bering, kelin, oʻzi qadasin.
Bundan keyin ipni ham oʻzing oʻtqiz!




— Oʻgʻil bola narsa, qoʻli kelishmaydi, — degan edi ayasi, buva yana qaytardi:

— Juda kelishadi-dal Bilmasa oʻrganadi. Erkak mashinachilar bor-kul

Erkin oʻsha kuni zoʻrgʻa tugma qadadi. Bir marta qoʻliga igna ham kirib
ketdi, lekin ozgina qon chiqdi. Buni
koʻrgan ayasi:

— Menga beraqol, — dedi, ammo
buvasi rozi boʻlmadi.

— Hech narsa qilmaydi, kelin. Pishiydi. Siz haftada bir marta oʻng qoʻlining tirnogʻini olib qoʻysangiz boʻldi.

Buning sababi bor. Erkinjon bunda
ham buvasiga oʻxshagisi keladi. Buvasi
har haftada ikki qoʻlining tirnogʻini
yaxshilab oladi. Lekin Erkinjon chap
qoʻlining tirnogʻini kanda qilmasa
ham, oʻng qo`lini ololmaydi, ikki-uch
kun kechikib qolib ketadi. Sababi oʻng
qoʻlining tirnogʻini ololmaydi, shuncha
qilsa ham ololmaydi. Ayasi olib qoʻyadi.
Buvasi shunga ishora qilayotgan edi.
Buva nabirasining bu noshudligidan
ham norozi.

— Oʻrgan, oʻrgan oʻgʻlim, yozda 1аgeriga borsang kim olib qoʻyadi? Odam
bolasi har narsaga qobil, faqat harakat
va qunt kerak.




Erkinjon koʻp urindi-yu, lekin hali
o'ng qoʻlining tirnogʻini ololadigan
boʻlgani yoʻq. Buni ham yaqinda oʻrganib oladi. Shu buvasi boʻladigan boʻlsa
oʻrganmaganiga qoʻymaydi!

Buvasi qanchalik qattiqqoʻl va talabchan boʻlmasin, bari bir Erkinjon
yaxshi koʻradi. Hammaning ham shunaqa kelishtirib kiyinadigan, ozoda
buvasi bo£ʻlsin-chi! Xayvonat bog£iga,
olib boradi, birga kino va sirklarga
tushadi, qiziq-qiziq afsona va ertaklar
aytib beradi. Oʻzi turgan shahar tarixini buvasidan oʻrgangan. Buvasi shunaqa koʻp narsalarni biladiki, hali oʻn
yillab hikoya qilsa ham ado boʻlmaydi.
Buvasi tugamas xazina.

1970

NODIRNING NAFRATI

Nodir “urush-urush” oʻynashni juda
yaxshi koʻrardi. Dadasiga oldirgani
nuqul miltig“u toʻpponcha edi. Uni
koʻrgan oʻrtoqlari ham dadalariga xuddi shunday qilishardi. Oʻrtoqlari bilan
ikkiga boʻlinib olib, miltiqlarini yelkalariga osib, turli istehkomlar qurib
gumbir-gumbir otishgani-otishgan edi.
Ba'zan Nodir komandir boʻlib qolardi.




Lekin fashist boʻlishni hech kim istamas, shuning uchun navbati bilan
dushman boʻlishga toʻgʻri kelardi.

Nodir urush deganda osmon toʻlib
uchgan samolyotlarni, katta-katta suvlardan kechib, oʻnqir-choʻnqirlardan
oʻtib ketaveradigan azamat tanklarni,
doim dushmanni oʻqqa tarsillatib tutadigan pulemyot va avtomatlarni, ura
deb yelib-yuguradigan botir jangchilarnigina tasavvur etardi. Lekin urushning xunuk oqibatlari uning bola aqliga kelmas,u bilan Nodirning ishi ham
yoʻq edi. Ana shuning uchun ham, u
urush oʻynashni yaxshi koʻrardi. Lekin
ana shu “urush-urush” oʻynashni Nodir
bu yil butunlay tashladi, o`zigina tashlab qoʻya qolmay boshqa oʻrtoqlarini
ham bu yaramas oʻyinni o“ynamaydigan
qildi. Endi u butun qilich-qalqonlarini
yondirib tashlagan.

Ehtimol siz bu qanday qilib sodir
boʻldi, deb soʻrarsiz. Istasangiz batafsil
aytib beraman. Bu shunday boʻldi.

Oʻtgan yil Nodirning dadasi oʻzining
frontchi oʻrtogʻini koʻrgani Ukrainaga
boradigan boʻldi. Oʻshanda, ayni yoz
payti, Nodirlarning ta'tilga chiqqan
vaqti edi. Nodir bu safar dadasining




ogʻzidan Ukraina soʻzi chiqishi bilan
boʻyniga osilib oldi:

— Jon dada, men ham boray!

Dadasi Nodirning bunchalik astoydil
osilib olishini, qolaversa, xotinining
ham rozilik berishini sira xayoliga
keltirmagan edi. Mundoq oʻylab qarasa,
Nodirning birga boʻlgani yaxshi, hamroh boʻladi.

Ichikib yoʻlga chiqqan Nodir uchinchi
kuni poyezdda zerikib qoldi. Shu
zerikkanidan boʻlsa kerak, boradigan
yerlarining qanaqaligini, necha kunda
yetib borishlarini, u yerda kimlar bilan uchrashuvlarini surishtira boshladi.
Ana shunda dadasi frontdosh oʻrtogʻini
ta'riflay ketdi:

— Xuddi Chapayevning oʻzi. Moʻylovi ham oʻshanaqa. Lekin u otliq emas,
tankist edi. Tankist boʻlganida ham
juda Ко"р dushman tankini qirib tashlagan qahramon tankchi. Uchta ordeni
bor.

— Sizniki ikkita, a,dada?

— Yoʻq,meniki bitta, bittasi medal.

— Siz kattami, oʻrtogʻingiz kattami?

— QOʻrtogfim mendan sal katta, u
frontda menga komandir boʻlgan,
dushman tanklarini qanaqa qilib yakson
qilishni oʻrgatgan.




— Hozir nima ish qiladi, tank haydaydimi?

— Yoʻq, invalid.

Nodir dadasining oʻrtogʻini qanaqa
invalid ekani bilan qiziqmadi, toʻgʻrisi,
u invalidlik dahshati nima ekanini tasavvur qilolmas edi. Shuning uchun
boʻlsa kerak, yana soʻroq berishda
davom etdi. Lekin bu invalidlikning
nima ekanini oʻz koʻzi bilan koʻrgandan
keyin nafasi ichiga tushib ketdi.

Dadasining oʻrtogʻi ularni kutgani
chiqmadi. Ukasi bilan oʻgʻli kichikkina
bir stansiyada ularni qarshi oldi.
Dadasining oʻrtogʻi esa, oʻrnidan turolmaydigan mayib va ikkala koʻzi koʻr
ekan. Ismi Mikola ekan, dadasi bilan
ham yotgan yerida koʻrishdi. Lekin
juda quvnoq va tetik ekan. Dadasi bilan
koʻrishgach:

— Oʻgʻling qani? — dedi va Nodirni
yotgan yerida bagʻriga bosdi.

— Oʻzingga oʻxshaydimi? — deb
soʻradi.

Nodir avvaliga Mikola amakining
yuziga qarab choʻchigandek boʻldi: uni
koʻzlari oʻprilgan oʻradek chuqur botib
ketgan, koʻzlarining ikki atrofida havo
rang siyoh sachragandek dogʻlari bor.
Lekin uning jonli harakatlari va shirin




soʻzlari Nodirni darrov oʻziga maftun
qilib oldi. U hikoyalarga shunaqa boy
ekanki, asti qoʻyavering, oʻgʻli bilan
ikkalasini karavoti qoshiga o`tqizib
qoʻyib, kechasi qiziq-qiziq hikoyalar
aytib berdi. Nodir bunaqasini hech eshitmagan va oʻqimagan edi. Ana shunda
Nodirda Mikola amakining chuqur
koʻzlaridan choʻchish emas, balki unga
rahm uygʻondi. Uning qachon bu ahvolga tushgani bilan qiziqdi. Dadasidan
soʻradi.

— Urushda boʻlgan, — dedi dadasi.

Ana shunda birinchi marta Nodirga
urushning mudhish dahshatlaridan biri
ayon boʻlgandek boʻldi. Axir urush u
oʻylagandek va u oʻrtoqlari bilan oʻynagandek ura-ura, paq-puq va mardlik
emas ekan! Uning mana bunaqa dahshatlari ham bor ekan. Ana shu kuni
birinchi marta Nodir urushda kishilarning umrbod nogiron boʻlishlari
mumkinligini tasavvur etdi. Nahot
urush kishilarning koʻzini koʻr qilib,
belini mayib qilib, o'rnidan turolmaydigan etib tashlasa! Axir urush boʻlmaganida Mikola amaki bu ahvolga tushmas edi! Kecha Mikola amakining oʻgʻli
Oles dadasining yoshligidagi suratlarini
koʻrsatdi:




— Dadam juda kelishgan boʻlgan
ekanlar-a, koʻrdingmi oʻrtoq! — dedi u
xoʻrsinib. Demak, Olesning ham yuragida armoni bor. Dadasining bu ahvolidan koʻngli oʻksiydi.

— Dadamning koʻzlari koʻrib, yurolganlarida oʻrmonga borar edik, qoʻziqorinlar terardik ertaga, — dedi bir ozdan keyin u.

Buni eshitib qolgan dadasi darrov
oʻgʻlining koʻnglini koʻtardi:

— Ertaga, albatta borasizlar. Mehmonlarni oʻzing boshlab bor. Men bolaligimda hammasini koʻrganman. Tepalikning oʻng tomonidagi baqaloq qaragʻ“ayning ayrisiga chiqsanglar pastda yastanib yotgan tekislik koʻrinadi, soy
yalt-yalt etadi, xuddi kunga solayotgan qilichga oʻxshaydi. Undan tushib
o“rmonning ichkarisiga kirsanglar,
birpasda savatinglar qoʻziqoringa toʻladi. Quritib bersang Nodir shahriga
olib ketadi. Ularda boʻlmaydi bunaqasi.

.— Shunaqami, sizlarda yoʻqmi? —
birdan oʻz oʻrmoni bilan faxrlanib,
soʻrab qoldi Oles.

Ertasiga Oles dadasi aytgandek Nodirni boshlab oʻrmonga bordi. Oʻrmonda
hech boʻlmagan Nodirga oʻrmon qiziq
taassurot qoldirdi: tepaga qarasa 08



mon zoʻrgʻa koʻrinadi. Daraxtlar tagi
koʻm-koʻk. Qushlar nagʻ£masi olamni
tutadi. Salqin. Turli-tuman chechaklarni aytmaysizmi! Nega odamlar ularni
terib olishmas ekan! Koʻp-ku, qanaqa
qilib odosh qilishadi!

Qaytishda Oles terishgan qoʻziqorinlarini yoʻlda oʻtib qolgan qoʻshnisining
aravasiga solib yuborib, oʻzi Nodirga
dedi:

— Urush boʻlgan joyni koʻrsataymi?

Urush boʻlgan yerni koʻrmagan Nodir
uchun bu juda qiziq edi. U darrov rozilik berdi. Oles yoʻl-yo“lakay bu yerda
qanday janglar boʻlganini oʻz koʻzi bilan
koʻrgan kishidek gapirib ketdi.

— Hu, anavi yer-chi, — dedi Oles
qoʻli bilan vayron boʻlib yotgan pastbalandlikni koʻrsatib, — avval bizning
qishloq boʻlgan ekan. Urushda fashistlar oʻt qoʻyib yuborgan.

— Nega?— ajablandi Nodir.

— Koʻp partizanlar chiqqani uchun.
Oʻsha oʻt qoʻyilganda Pavlo degan
oʻrtogʻimning qari buvisi xatasidan
chiqolmay kuyib ketgan. Bechora “yordam beringlar!” deb baqirganda ham
fashistlar hech kimni yoʻlatmagan, bir
qoʻshnisi qutqarmoqchi boʻlganda uni
fashist otib tashlagan.




Oles Nodirni boshlab vayronaga bordi. Yakson boʻlgan uy-joylarning izlari
hali ham shundoq bilinib turardi. Hatto
nurab ketgan devorlarda yongʻindan
qolgan qora dogʻlar bor. Nodir shunday
katta qishloqning kuyib, yer bilan yakson boʻlishini hamon tasavvur qilolmas
edi. Mana, urush degani qanaqa boʻlar
ekan. Butun boshliq qishloqdan iz qolmas ekan! Odamlar ichida qolib kuyib
ketar ekan!

Nodir urushning bu dahshatini avval
hech xayoliga keltirmagan ekan. Endi
o'z koʻzi bilan koʻrib, nafrati qoʻzgʻadi. Shu vaqtgacha oʻyin qilib yurgan
“urush-urush” endi unga jirkanch
koʻrina boshladi. Urush — oʻyin emas,
qirgʻin, vayronalik va nogironlik ekan.
Ertasiga azamat bir koʻprikning qoldiqlarini korganda yana battar tutoqib
ketdi. Axir urush boʻlmaganida bu
koʻprik buzilmas, oʻrniga qancha pul
sarf qilib yangisini nariroqqa solmas
edilar. Oleslarning qishlogʻi ham oʻz
yerida boʻlardi. Mikola amaki ham
bunaqa ahvolga tushib koʻkka boqib
yotmas, balki oʻgʻlini boshlab oʻrmon
kezgan boʻlar, shaharga olib tushib,
tomoshalar qildirgan boʻlar edi! Nodir
ana shu kundan boshlab urush degan




soʻzdan hazar qiladigan Бо" до.
“Urush-urush” oʻyinini mutlaqo tashladi. Urush — oʻyin emas, dahshat ekan!
U urush degan soʻzni eshitsa, koʻz oldiga Mikola amaki, Oleslarning vayrona qishlogʻi va unda kuyib ketgan
kampir, daryo ustidan oʻtgan azamat
ko`prikning majruh qoldiqlari koʻz
oldiga keladi, urush deguvchilardan
jon-jahdi bilan nafratlanadi, qoʻli oʻzoʻzidan (toʻgʻrisi, gʻazabdan) mushtga
tugiladi!

1965

SHARIFANING QORNI NEGA
OGʻRIDI?

Sharifa oʻzi yomon qiz emas. Ozoda
yuradi, oʻrtoqlari bilan urishmaydi.
Ayasi aytgan ishni qiladi. Lekin bir
odati yomon: har narsaga havasi kelaveradi. Oʻrtoqlarining oʻyinchoqlarini
darrov yaxshi koʻrib qoladi. Boʻlmasa,
oʻzining shunaqa oʻyinchoqlari borki,
asti qoʻyavering! U oʻynaydigan ayvonning bir burchagi xuddi oʻyinchoq magaziniga oʻxshaydi. Bir tomonda murvatini burab-burab qoʻyib yuborsang
yurib ketadigan avtomobil, bir tomonda
ganchdan boʻlgan xoʻroz, bir tomonda




puflab katta qilib qoʻyilgan rezina timsoh, oppoq quyon.

Ana shu Sharifa yaqinda yana bir
yomon qiliq chiqardi: ayasi ukasiga
kichkina deb nima olib kelsa, oʻshandan yegisi kelaveradi. Boʻlmasa ayasi
uni ham esidan chiqarmaydi. Har xil
narsalar olib kelib beradi, Sharifani
Erkinjon oʻgʻlidan yomon koʻrmaydi.

Bir kuni shunday voqea boʻldi:

Ayasi shanba boʻlgani uchun ishdan
erta chiqib, bozorga kirdi, bolalariga
har turli narsalar oldi. Bodring endi
chiqqan vaqt edi. “Tansiq narsa, bolalarim yesin”, deb Sharifa bilan ukasiga
bittadan ikkita bodring oldi. Buni
koʻrgan Sharifa avvaliga juda quvonib
ketdi, ayasining yuzlaridan oʻpdi. Lekin oʻzinikini yeb boʻlgach, anavi bittasini ham soʻradi.

— U ukangga, qizim, — dedi ayasi
uning boshidagi bantigini tuzatib.

— Yoʻq, men yeyman, — dedi oʻjarlik
qilib Sharifa.

Ayasi yumshoq gapirib,uni qaytardi:

— Suqatoylik qilma, qizim, uyat
boʻladi! Sen oʻzingnikini yeb boʻlding.

— Yoʻq,yana yeyman, yaxshi ekan.

— Ukangga qolmasa maylimi?

— U hali kichkina-ku.




— 00"у, ипада уотоп 412 БоЧта, —
deb ayasi oshxonaga kirib ketdi. Ketidan Sharifa yerga yotib yigʻlay boshladi. Chiroyli koʻylaklari ezilib, boshidagi bantigi tushib ketdi. U oyogʻi bilan
yer tepkilardi, baqirardi. Ayasi uni
ovutmoqchi boʻldi:

— Hay, qizim, senga nima boʻldi.
Voy uyat! Uyat! Katta qiz ham shunaqa
qiladimi?

Sharifa quloq solmas edi. Ayasi
qoʻshnilari oldida uyalib, “ma, yesang
yeyaqol”, deb bodringni olib chiqib
berdi. Sharifa iflos boʻlgan qo£lini naridan-beri qoqib bodringga yopishdi.
Hademay uni ham yeb boʻldi. Xafa bo£lgan ayasi vodoprovoddan chelakda suv
olib oʻtib ketayotib dedi:

— Endi koʻngling toʻldimi? Bor
koʻchaga chiq, oʻyna!

Sharifa indamasdan koʻchaga chiqib
ketdi. Saldan keyin dadasi Erkinjonni
boqchadan olib keldi. Ukasi ayasini
koʻrib, sevinib, boʻynidan quchoqladi,
yuzlaridan oʻpdi. Lekin ayaning unga
beradigan sovgʻasi yoʻq edi,Sharifa yeb
qoʻygan edi. Oʻrniga boshqa narsa berdi. Xursand boʻlgan ukasi oʻynab ketdi.
Lekin saldan keyin Sharifa qorni ogʻrib
koʻchadan kelib qoldi.




Haligina qizidan xafa boʻlib, koʻchaga chiqarib yuborgan aya uning holini
soʻrab bagʻriga bosdi.

— Voy qornim. Voy qornim... — dedi
koʻzida yosh bilan Sharifa va boʻshashib ayasining bagʻriga oʻzini tashladi.
Aya darrov dori-darmon qildi va Sharifaga dedi:

— Odam suqatoylik qilib birovga olib
qoʻygan narsani yesa, shunaqa qorni
ogʻriydi.

Sharifa hayron boʻlib ayasiga qarab
qoldi. U onasining soʻziga ishongan va
oʻzining qilmishidan pushaymon edi.

Qornining ogʻrigʻi sal bosilgandan
keyin Sharifa ayasining boʻynidan
quchoqlab, dedi:

— Aya, endi hech suqatoylik qilmayman.

Aya qizining soʻziga ishonadi. Sharifa aytganini qiladi, endi birovga olib
qoʻyilgan narsani yeb, qornini ogʻritib
yurmaydi.

1961

MINNATDORLIK
Delfinni koʻrmagan bolaga bu voqea
juda qiziq. Delfin haqidagi turli-tuman
hikoyalarni eshitmagan bola yoʻq boʻlsa



kerak. U odamga juda mehribon, uni
hatto falokatdan qutqarib qolgan vaqtlari ham bor. Masalan, bir kishi oʻz
kuchiga ishonib, dengiz qirgʻogʻidan
ancha nariga suzib ketib qoladi.
Qaytishda esa charchaydi, holsizlanadi.
Hayotdan butun umidini uzib, nima qilishini bilmay turganda atrofida ikkita
delfin paydo boʻladi. Uni goh ustiga
olib, goh asta-asta itarib qirgʻoqqa
chiqarib qoʻyadilar. Odam tirik qoladi.
Demak, delfin ba'zi kuzatuvchi olimlar aytganidek eng ziyrak va eng aqlli
suv hayvoni. Lekin oʻzi ba'zi hayvonlarga oʻxshagan kishi diqqatini tortadigan chiroyli emas,uning xatti-harakati,
qiliqlari, juda chiroyli, odamona.
Mening bu hikoyamda delfin odamga
emas, odam delfinga yaxshilik qiladi.
Anapa shahri Qora dengizning shundoq qirgʻogʻida. Chiroyli va bejirim
shahar. Baland tomlarining ustidan
dengizning ancha uzoq yerigacha bemalot koʻrinadi, tolqinlarning uymalashib
agʻdarilishlarini bemalol tomosha qilsa
boʻladi. Bu shaharni urush paytida
fashistlardan ozod qilishda Mansurning
doktor oyisi jonbozlik koʻrsatib, orden
olgan. Bu shaharda uning oʻrtogʻi
yashaydi. Ular bir-birlarinikiga meh


mon boʻlib borib-kelib turishadi. Toʻgʻri, u vaqtda Mansur hali olamda yoʻq
edi. Onasi hali er qilmagan, endigina
vrach bo£lib, frontga tushgan edi. Sanitar batalonida xizmat qilardi. Ana shu
batalonda bir qiz bilan totuvlashib qoldi. Keyin bilsa, bu qiz shu anapalik
ekan. Ular shimoliy Kavkaz frontida
jang qilib, shu shaharni ozod etganlarida oʻsha qizning sevinchdan yigʻlaganlarini koʻrsangiz: xuddi devonaga oʻ“xshaydi. Lekin quvonchi uzoqqa choʻzilmadi. Chunki qizning uy-joyidan nomnishon qolmagan edi. Onasi uch kundan
keyin allaqayoqdan uvadalarga oʻralib
kelib qoldi. U yolgʻiz qizini ko“rganidan
xursand boʻlsa ham, o“z ahvolidan, koʻrinishidan uyalardi. U urushni dengizning bu qirgʻogʻida tugatib, uch-toʻrt
kun dam olishga chiqqan batalonda turdi — qizi qoshida boʻldi. Uning boradigan yeri yoʻq edi. Bundan xabar topgan
batalon jangchilari Mansurning onasi
tashabbusi bilan hashar boshlab, kampirga kichkinagina uy-joy qurib berdilar. Axir bizning jangchilar yaxshi soldatgina emas, aslida tabiatan yaxshigina quruvchilar-da, ular qurgan uy juda
bejirim va chiroyli chiqqan, kampirga
ma'qul boʻlgan edi. Ana oʻshanda irimi


ga “uy toʻyi” ham qilishgan, haqiqiy
toʻyni urush tugashiga qoʻyishgan edi.
Urush ham tugadi. Kampirga uy-joy
qurib bergan azamat soldatlarning
ancha-munchasi halok boʻldi. Mansurning onasi yarador boʻlib uyiga qaytdi.
Yana frontga tushadigan boʻlib sogʻayguncha urush tugadi. Ana shunda
oʻsha anapalik dugonasiga xat yozdi.
Buni qarangki,u ham sogʻ-salomat ekan,
javob qaytardi. Yana doʻstlik boshlandi.

Mana shunga ham talay yillar oʻtdi,
qancha suvlar oqib ketdi, ne-ne nihollar voyaga yetdi. Mansur dunyoga
keldi. Oʻsha anapalik jajjigina, moviy
koʻz, sadaf tish, mallasoch hamshira
qizning ham hozir ikkita bolasi bor.
Bittasi Mansur bilan teng, Mansur ana
oʻsha xonadonga, onasi bilan bu yil
mehmonga bordi. Ularni yaxshi kutib
olishdi. Kunda dengizda chiqishdi,
choʻmilishdi, qayiq olib suzishdi. Qumloq qirgʻoqda yotib hordiq chiqarishdi,
dengiz shamollarida qorayishdi.

Mana bugun ham Mansur oʻz oʻrtogʻi
Slavka bilan qirgʻoqda yotibdi. Onalari
allaqayoqqa yana bir frontdosh oʻrtoqlarini koʻrgani ketishgan.

Mansur hozirgina dengizdan chiqdi.
Maza qilib suzdi. Chunki uning oyog£i



da Slavkaning qurbaqaning panjalariga oʻxshagan rezina kiygichi bor edi.
Unda kishi juda yengil va tez suzar
ekan, hatto charchamas ekan.

— Shu mahalgacha bilmaganimni
qarang. Qaytgach albatta bittasini olaman. Idimizda yaxshi koʻl bor,-— dedi
Mansur quvonib.

— Shuni olib ketaver, men boshqasini
topaman. Bizda koʻp! — dedi Slavka va
yonidagi “Qurbaqa panja”ni Mansurga
in'om qildi.

— Rahmat, oʻrtoq. “zingga buyursin!

— Nega unaqa deysan, sen sovgʻa
qilgan doʻppini men indamasdan oldimku. Sentyabrda oʻsha doʻppi bilan maktabga boraman.

— Senga oʻzi juda yaxshi yarashdi.
Shundan qisilib yurgan ekansan, — dedi
hazilga olib Mansur va oʻrtogʻining
sovgʻasini yoniga surib qoʻydi.

Xuddi shu payt qirgʻoqda gʻuluv ko£tarildi: hammaning koʻzi dengizdan
suzib kelayotgan narsada edi. Mansur
ham,Slavka ham termulib qoldi.

— elfin-ku! — dedi Slavka.

— — damdan qochmaydimi, kelishini
qara! — ajablandi Mansur.

— U odamning doʻsti. Lekin bari bir




odamdan hayiqadi. Buning bemalol kelishi qiziq.

Bu orada qirgʻoqni odam bosdi. Olagʻovur. Har kim oʻzicha bu kutilmagan
holni muhokama qilar, bir-biriga uqtirar edi. Bu gap-soʻz va olomon bilan
delfinning ishi yoʻq,sohilga ohista suzib kelardi. Lekin qirgʻoq qumlogʻiga
kelgach, suv sayozlashib, sohilga yetolmay qoldi. Buni payqagan ikki dengizchi yigit unga yordam berdi. Qirgʻoqqa
olib chiqdi. Shunda ham delfin gʻing
demas, goʻyo butun hayotini oʻz xaloskorlari ixtiyoriga topshirgan edi.

Kun issiq. Choʻ“milayotganlarning
hammasi qirgʻoqda, qalin halqa boʻlib
delfinni oʻrab olishgan. Ola-g“ovur yana
avjiga chiqdi. Birov uning quruqlikda
oʻlib qolishini aytsa, birov zooparkka
topshirishni maslahat beradi. Yana biri
unga soʻz qotib koʻradi,yana biri mayda
tosh otadi. Xullas, bir fikrga kelish
ogʻir boʻlib qoldi. Ana shunda uni qirgʻoqqa chiqishiga yordam bergan haligi dengizchi yigitlar delfinni до"Паriga koʻtarib olishdi. Dengiz chetida
turgan qayiqqa qoʻyishdi. Shunda ham
delfin biror qarshilik koʻrsatmasdi, gajlik qilmasdi. Qayiqni dengiz tomon olib
ketishdi. Ancha yerga borgach, delfin



ni suvga tushirishdi. Delfin koʻzdan
gʻoyib boʻldi, qayiqni oʻz joyiga keltirib
bogʻlashdi. Qirgʻoq tinchlangandek bo£ʻldi. Lekin ba'zi birovlar hamon oʻsha
delfin tushirilgan yerdan koʻzini olmas
edi. Shu jumladan bizning Mansur ham
tikilib qolgandi.

— Yaxshi qilishdi, — dedi dengizchi
yigitlarning bu ishidan mamnun boʻlib
u.

— Albatta! — deb uni tasdiqladi Slavka, — dengiz uning uyi, o“z uyida
yashagani yaxshi. Zooparkda qanchalik
yaxshi boqishmasin, bari bir dengizdagidek boʻlmaydi.

Bu ikki oʻrtoqning suhbati tugagani
yoʻq edi, yana qirgʻoqda qiy-chuv koʻtarildi.

— Ana, yana kelyapti, — dedi hammadan oldin payqagan Mansur. Unda
ajoyib taassurot qoldirgan edi.

— Yoʻgʻ-e! — ajablanib oldinga oʻtdi
Slavka.

Chindan ham delfin yana avvalgidek
bemalol suzib kelardi. Yana odam toʻplandi. Yana qiy-chuv. Muhokama. Kimdir uni qoʻrqitmoqchi boʻlib hushtak
chaldi, kimdir tosh otib koʻrdi, qoʻlini
koʻtardi.

Delfin hamon suzib kelardi. Uni yana




sohilga olishdi. Delfin indamas, nima
qilishsa shunga yuvoshgina koʻnib
turardi.

Shu payt bolalarni ovqatga chaqirgani kelgan Slavkaning onasi ham bu
voqeaning guvohi boʻlib qoldi. Oldinga
oʻtdi. Delfinni kuzatdi, koʻziga boqdi.
Boshini siladi. Ana shunda delfinning
qoʻltigʻi ostidan qon sizib chiqayotganini koʻrib qoldi. Birdan, xuddi frontdagidek hayajon bilan “yaralangan-ku”,
deb yubordi. Qon sizib chiqayotgan
yerga qoʻlini yuborib, paypaslagan edi,
delfin ingragannamo tovush berdi,
koʻzlari ma'yus qisildi. Ona boyagi ikki
dengizchi ko“magida delfinni yonboshiga yotqizdi, yarasi atrofidagi qonni
sidirdi, artdi. Endi dori qoʻyish kerak
edi. Nima dori qoʻysa boʻladi? Shunda
biroz oʻylanib qoldi. Bolalarning yarachaqa boʻlib yurishi esiga tushdi shekilli:

— Zelyonka kerak! — dedi.

— Medpunktda bor,— dedi kimdir.

— Men olib kelaman! — deganicha
uch-toʻrt bola medpunktga yugurdi.
Yugurganlar orasida Mansur bilan
Slavka ham bor edi. Mansur yugurishga
usta edi. Axir u yugurish musobaqalarida bekorga qatnashmaydi-da! U bir



pasda hamma bolalardan oʻzib ketdi.
Dorini olib eshikka chiqqanidagina
boshqalar yetib borishdi. Hammasi yana
orqasiga duv qaytdi. Yana Mansur
oʻzib ketdi.

— Yasha, rahmat! — deb uning qo£lidan dori bilan dokani Slavkaning onasi
oldi.

Hamshiralarga xos mehribonlik va
chaqqonlik bilan u delfinning yarasini
artib, tozalab dori qoʻydi. Qoni tiyilguncha kuzatib turdi. Uning qarshisida
tilsiz hayvon delfin emas, goʻyo jang
maydonida jarohatlangan mardona
jangchi yotardi. Xuddi shunday jonkuyarlik bilan unga koʻmak berdi. Onaning mehribonligidan delfin juda mamnun edi shekilli, o`zini uning ixtiyoriga
butunlay berib qoʻygan edi.

Bir ozdan keyin ona dedi:

— Endi dengizga qoʻyib yuborsanglar
boʻladi.

Xuddi shunday qilishdi. Haligi ikki
dengizchi yigit boyagi ishlarini yana
takrorlashdi. Lekin bu gal delfin qaytib
kelmadi, o“sha suvga tushganicha ketdi.

Lekin bir qancha vaqt oʻtgandan
keyin dengizda yana bir hodisa roʻy
berdi: dengizga yaqin joyda bir talay




delfinlar paydo boʻldi. Ular qirgʻoq
boʻylab yoyilishdi, yoqimli harakatlar
qilishdi, go`yo bu bilan jarohatlangan
doʻstlariga koʻrsatilgan mehribonlik
uchun odamlarga minnatdorlik izhor
etishardi.

1971

“HECH KIM YOʻQ, PAN OFITSER!”

Bu voqea urushning boshlarida boʻlgan edi.

Shaharchani gitlerchilar ikki kunlik
jangdan keyin bosib olgan boʻlsalar
ham, ayrim qoʻralarda yashirinib qolganlar bilan jang borardi. Undaylarning ba'zilarini dushman shafqatsizlik bilan oʻtga tutsa, boshqalarini “bari
bir taslim boʻladi, qayoqqa borardi”,
deb pisand qilmas edi.

Ana shunday pisand qilinmaganlardan biri katta koʻcha maydonining etagidagi qo'ra edi. Bu maydon uchun
yaxshigina jang boʻldi. Kuchi teng kelmagan bizning jangchilardan bir nechtasi ana shu qoʻraga chekingan edi. U
yerdan hamon oʻq chaqnab qolardi.
Lekin gitlerchilar ularga parvo qilmayotganga oʻxshardi.

Bu kattagina qoʻra qarshisida ikki




qavatlik bino boʻlib, unda nemis ofitseri bir necha soldatlari bilan joylashgan
edi.

Mana, oʻsha ofitser xonadonning
malla sochli oʻgʻilchasi bilan oʻynashib
oʻtiribdi. U bolaga qarab:

— Seniki soldat kaput,— dedi.

Bolaga bu gap malol keldimi, tasdiqlamagan kishidek boshini silkidi.
Uning bu gojligini yana hazilga oldi
ofitser:

— Toʻgʻri aytasan, Ivan, huv anavi
qoʻrada uch-toʻrttasi bor. Ular ham kaput boʻladi.

Bu gal bola indamadi. Ofitser hovliga
chiqib ketdi. Saldan keyin oʻq ovozi
keldi. Bu oʻq oʻsha qoʻradan uchgan
edi. Bunga “gʻolib” ofitserning gʻashi
keldimi, derazadan Ivanni chaqirdi.
Vanya chiqib borganda, ofitser hovli
oʻrtasida turar,soldati esa uning etigini hafsala bilan tozalayotgan edi.
Ofitser yiltillayotgan etigidan koʻzini
uzmasdan, Vanyaga dedi:

— Qoʻradagilarga borib ayt, jinnilik
qilmay taslim bo`lishsin. Aks holda
bekorga qirib tashlayman.

Vanya avvaliga nima qilishini bilmay qoldi. Bir oz choʻchidi ham. Shunday boʻlsa ham buyruqni bajarmay iloji




yoʻq edi. U asta yoʻlga tushdi. Bundan
xabar topgan onasi chirqillab uydan
chiqdi:

— Pan ofitser, bolani yubormang,
qoʻrqadi. Soldatingizni yubora qoling.

— Yoʻq. Bolaga ular oʻq uzmaydi.
Bor, Ivan, qoʻrqma. Sen botir. Toʻgʻrimi?

Ofitserning vahshiyona bit koʻzlaridan qoʻrqqach ona hech narsa deyolmay
qoldi. Yig“lamoqdan beri boʻlib, bolasini
kuzatib turdi.

Vanya bemalol ketib borardi. Qoʻraga
0"1-0"п besh metr qolganda orqasiga
oʻgirilib, go“yo onasiga “menga hech
narsa qilmaydi, qo“rqmang oyi”, degandek boʻldi. U chindan ham dadil borardi. Buni payqagan ofitser xavfdan
titrab turgan onaga dedi:

— Oʻgʻil molodets. Qoʻrqmaydi.

Ona bemajolgina qarab qoʻydi. Lekin
u jon hovuchlab turar, oʻgʻlining har
bir qadami uning yuragida aks sado
berardi.

Ivan qoʻraga yaqinlashdi. Nima
uchundir bir qoʻlini yuqori koʻtarib,
qoʻraga nimadir ishora qildi. Qoʻra tomon jimjit edi. Saldan keyin Vanya
qoʻraga oshib oʻtdi. Har daqiqasi bir
soat boʻlib, ona yuragiga gʻulgʻula




solayotgan besh daqiqa ham oʻtdi.
Hamon u koʻrinmasdi. Ana shunda ona
choʻgʻ bosib olgan kishidek tipirchilab
qoldi: goʻyo oʻgʻlini birov dom-daraksiz
qilib yuborgan edi.

— Pan ofitser, men oʻzim bora qolay... — ona shu hayajonli soʻzini
tugatguncha yoʻq edi, qoraning bir
tomoni agʻanab tushgan darvozasi oldida Vanya koʻrindi. U xotirjam chiqib
kelardi, pinagini buzmasdi.

— U yerda hech kim yoʻq, pan ofitser. Ikki kishi oʻlib yotibdi xolos. Hamma uylarni aylanib chiqdim. Boʻm-boʻsh.

— Demak, chiqib qochgan, — dedi
ofitser va kitelining yengini kiydi.
Furajkasini fason qilib chekkasiga
qoʻndirdi. Yoniga uchta soldatni olib,
qo`ra tomonga ketdi.

Soldatlar bir soʻz demasdan unga
itoat etishdi, ular bemalol borishardi.

Quyosh botgan, ammo alvon ufqda
tovlanish bor edi. U xuddi shamol yelpiyotgan qizil bayroqqa oʻxshardi.

Ofitser bilan soldatlar maydon oʻrtasida birpas toʻxtab, nimadir chugʻurlashishgach, o`sha qoʻraga burilishdi.
Qoʻraga yetishlariga oʻn besh metrcha
masofa qoluvdi hamki, bir uyning
oynalari chil-chil boʻlib ketgan ikki de



razasidan ketma-ket avtomat tarillab
qoldi. Ofitser ham, soldatlar ham til
tortmay yer tishladi.

Bu qonli yakunni sabrsizlik bilan
kutib turgan bola quvonib ketdi:

— Ajab bo`ldi, xoʻp boʻldi. Bosqinchilarga bu ham kam.

— Biznikilar bormidi? — hayajonlanib soʻradi ona.

— Ha,— dedi Vanya.

Ona oʻgʻlini bagʻriga bosdi.

1970

QUMRINING NOTO`GʻRI ISHI

Qumrining bitta togʻasi,ikkita xolasi bor. Ular Qumrini juda maqtashadi.
Buning sababi shuki, Qumri ularnikiga
bordi deguncha bolalarining kichkinasiga opa, kattalariga singil boʻlib ketadi. Ayniqsa kichkinalarning joni.
Darrov ularni kiyintiradi, kir boʻlmasa
ham yuz-qoʻllarini yuvadi, sochlarini
taraydi, kattarogʻini yetaklab, kichkinasini qoʻliga olib o“ynatgani koʻchaga
olib chiqib ketadi. Tolzorda ancha vaqtgacha ovutib oʻtiradi: uning bilmagan
oʻyini yoʻq! Ba'zan qiziq-qiziq qoʻg£ʻirchoqlar tikib beradi. Bolalar jurnalidan
suratlar koʻrsatib, ularga “tushuntiradi”.




— Mana bu-chi, fil, — deydi, — Afrikada juda koʻp boʻladi. Koʻchalarda
yuradi. Xartumi bilan yogʻochlar tashiydi. Koʻrdingmi, mana koʻtarib ketyapti. Bizda boʻlmaydi, sen qoʻrqmagin, xoʻpmi?

Bola filni tomosha qilib turib, birdan
yuk koʻtaradigan kranni koʻrib qoladi.

— Mana, yana fil! — deb sevinib
ketadi.

— Yoʻq,bu filmas, — deb tushuntiradi shunda Qumri, — bu yuk koʻtaradigan polvon. Ogʻir yuklarni xuddi filga
oʻxshab xartumiga olgandek ilmogʻiga
ilib, yuqoriga koʻtarib beradi. Huv,
anovi toʻrt-besh qavatli uylarni koʻryapsanmi! Oʻshalarni qurishda toza ish
bergan-da!

Keyin Qumri tol xivichlaridan savatcha toʻqib beradi. Tolzorning chetidan
oʻtadigan kattagina ariqning chetlaridan turli-tuman chechaklar terib, uni
toʻldiradi. Ularning har bittasini bir
maqtab, bolaning burniga tutadi:

— Yaxshi, al.. — deydi. Yana birini
hidlab uni ham maqtab qoladi:

— Bunisi undan ham yaxshi. Lekin
rangi sal sargʻimtir.

Qumri bolalarni oʻynatib yurganda
hech ovqatlanish tartibini buzmaydi.




Ayni vaqtida olib keladi, yana boshqatdan bolalarning qoʻllarini yuvadi,
oʻzlarining sochiqlariga yaxshilab artadi. Joy-joylariga oʻtqizib ta'kidlaydi:

— Toʻkmay-sochmay yenglar, bo£lmasa hech o'ynatmayman, uyimga ketib qolaman.

Uni yaxshi koʻrgan bolalar biri olib,
biri qoʻyib ketmasligini iltimos qiladi.
Va'da qilishganiday to`kmay-sochmay
ovqatlarini yeyishadi. Qumri esa, bolalar
gapiga kirganidan xursand boʻlib, yana
oʻynatib ketadi. U kelganda kelinoyisining joni kiradi. Uyini supurib-sidirib,
kirlarini yuvib oladi, hatto koʻp vaqt
oladigan ba'zi ishlarini Qumri kelishiga
olib qoʻyadi. Axir, hech kim Qumriga
oʻxshab bolalarini uzoq va yaxshi o“ʻynatolmaydi-da! Kelinoyisi emas, bolalarning oʻzi ham Qumrini yaxshi koʻrishadi. Qumri uyiga qaytish uchun hozirlik
koʻrar ekan, ota-onalariga yopishib,
uning ketmasligini iltimos qilishadi.

— Qumri opangning ertaga oʻqishi
bor. Maktabga bormasa boʻlmaydi, —
deb ularni ovutishadi.

Maktabning nimaligiga yaxshi aqllari yetmasa ham bolalar rozi boʻlishadi. Keyin yanagi dam olish kuni tagʻin
kelishini qayta-qayta soʻrashadi. Lekin




Qumri kichkina bolalarga ham yolgʻon
gapirishni yomon koʻradi. Shuning
uchun bunday paytda ochiq aytib qoʻya
qoladi:

— Kelasi dam olishda katta xolamlarnikiga boraman. Ancha boʻldi borganim yoʻq.

Katta xolasinikida ham shu ahvol.
Katta xolasining ham bir-biridan sal
katta toʻrtta bolasi bor. Ular ham Qumrini jonu dillaridan yaxshi koʻrishadi,
holi-joniga qoʻymay osilishadi. Qumri
keldi deguncha, xolasi ham xotirjam
boʻlib bozor-oʻcharini qilib oladi, hirorta
lozimandasi boʻlsa, borib keladi.

Togʻasi bilan xolalarinikida ana
shunday bolalarning jonini kiritadigan,
mehribon Qumri uyida unaqa emas.
Uka-singillari bilan unchalik ishi yoʻq,
ra'yi kelganda oʻynatadi. Suratlar koʻrsatib, kitoblar oʻqib berishi ham kam.
Ukalari koʻchadan changga botib kelsa
ham onasi aytmaguncha oʻz xohishi
bilan yuvib-artib qoʻya qolmaydi. Ovqat
yeyishga oʻtirganlarida ular bilan ishi
ham yoʻq. Deyarli hammasini onasi qiladi. Shuning uchun onasi uni:

— Seni koʻchadagilar uchun tuqqanmanmi! — deb koyiydi, ba'zida hatto
urishib ham beradi.




Bir kuni dadasi Qumrini oldiga olib
gapga soldi:

— Nega bunaqa qilasan, qizim, ukalaringga ham qarasang boʻlmaydimi!

— Oyim bor-ku!

— Togʻangning bolalarini ham oyisi
bor.

— Togʻamning bolalari meni sogʻinishib oʻtirishadi, undan keyin meni
yaxshi koʻrishadi, nima desam shuni
qilishadi.

— Ukalaring seni yomon koʻrishadimi?— dedi dadasi Qumrining peshanasiga tushgan sochlarini orqasiga qaytarib, silar ekan. Qumrining “ha,yomon
koʻrishadi!” deyishga tili bormadi.
Chunki ukalari uni yomon koʻrishmas,
togʻalarining bolalari singari aytganlarini qilishar edi, faqat Qumrining oʻzi
ularga mehr qoʻyib qaramas, “oʻzimning
ukalarim-ku, ularni o`ynatmasam ham
boʻlaveradi”, deb oʻylar edi. Goʻyo ularni oʻynatish shart emas deb tushunar edi.

Togʻasi bilan xolalarining bolalarini
esa oʻynatmasa ayb boʻladiganga oʻxshab koʻrinardi.

Bu fikr uning boshiga qayoqdan kelgan oʻzi ham bilmaydi. Balki togʻasi,
kelinoyisi va xolalarining bu ishi
uchun qayta-qayta minnatdor boʻlish



 

 



lari, shirin gapirib, rahmat aytishlaridir? Lekin nima boʻlsa boʻlsin, Qumri
haligacha oʻz ukalariga togʻavachcha
va holavachchalaridek mehribon emas.
Haligacha o“z ukalarining yuz-qoʻllarini vaqti-vaqtida yuvib, kiyimlarini kiyintirib, uzoq oʻynatib yurmaydi. Oʻynatgani koʻchaga olib chiqsa ham saldan keyin ularning oʻzlarini uyga kiritib yuborib, yo oʻzi oʻrtoqlari bilan
quv-lashib ketadi, yoki ukalarini oʻz
holiga tashlab biror oʻrtogʻinikiga kirib
ketib qoladi.
Men Qumrining bunday ishlarini
yaxshimas deyman, siz-chi, bolalar?
1962

JANGCHI VA QUSH

Jang oʻrmon boʻsagʻasida borardi.

Ayni bahor.

Kechagina olamni ovozga toʻldirib
turgan qushlardan bugun nom-nishon
qolmagan. Ular kecha kechgacha ham
unda-bunda koʻrinib, ba'zan tovushlari
kelib qolardi. Bugun ertalab boshlangan
shiddatli otishmadan keyin jimib qolishdi. Qushparast jangchi Boʻtakoʻzning
ularga rahmi keldi:

— Bu la'nati urush dastidan kishilar




emas, qushlarga ham tinchlik yoʻq, bechoralar uyalarini tashlab qayoqlargadir toʻzib ketishdi. Tovushlari ham kelmay qoldi.

U atrofga alangladi, kaftini qulogʻi
orqasiga qoʻyib tingladi. Qushlarning
na shitirlashi, na biror ovozini eshitolmaganidan yuragi achidimi, okopdosh
sherigiga qushlar haqida allanimalar
hikoya qila ketdi.

— Qushlar ham kishiga oʻxshab
xushmuomala gadosi. Agar sen unga
biror mehribonlik qilsang asti unutmaydi. Buvimning ikkita musichasi
boʻlar edi. Qishin-yozin qoʻllaridan don
yerdi. Hatto bola ochganda bolasini
ham ergashtirib buvimning oldiga kelgan. Goʻyo bolalarini buvimga tanishtirgani olib kelgan edi. Buvim ham
buni payqadi shekilli, ularga soʻz qotdi:

— Bolalaringga ehtiyot boʻl,bu atrofda mushuk oʻlgur koʻp.

Boʻtakoʻzning ertaknamo soʻzlaridan
yuziga mamnuniyat kulgisi sochilib
quloq solayotgan hamrohi tegishdi:

— Demak, sizdagi qushparastlik ham
buvingizdan meros ekan-da!

— Ehtimol. Lekin buvim hech qushni
qafasga solib boqqan emas. Afsus bu
nuqson menda boʻlib oʻtgan. Bola ekan



man, bilmabman, buvim bechora nuqul
“Erkini boʻgʻma, oltin qafasda bulbul
ham sayramaydi”,deb koyir edilar. Men
bolaligimda sa'va,bedanani,qumrini bir
oz vaqt toʻrqovoqlarda boqqanman.
Keyinchalik qoʻyib yuborganman. Ana
o`shanda qush bechoralarning yayrab
uchib ketishini koʻrsangiz! Shu-shu qush
zotini qafasga solgan odamni koʻrsam
nafratim qo'zgʻaydi. Erkinlikda, oʻz
xohishi bilan sayrashi qanday yaxshi!
Tovushlarini eshitsam ketayotgan yerimda toʻxtab tinglayman. Inidan tushib
ketgan bolasini koʻrsam-u, albatta joyiga olib qoʻyaman. Joyini topolmasam
uchib ketadigan boʻlguncha boqaman.

— Sizning tomonda qushlar koʻpmi? — qiziqdi hamsuhbati.

-— Ming xili bordir. Ertalab turib
bogʻlarga quloq solsang,bahring ochiladi. Doʻstim, okopda ana shularning
ham xumori tutadi-da. Frontga tushibmanki, yayrab biror marta qush sayrogʻini eshitganim yoʻq.

— Shuning uchun okopni ham shundoq oʻrmon ogʻzida qazigan ekansiz-da.

— Topdingiz. Qadrdon doʻstsiz-da,
ichimdagini bilasiz! Bir tomondan qushlarning oʻzini sogʻingan boʻlsam, ikkinchidan ularni ham bu berahm yovuz




dushmandan himoya qilishim kerak.
Qush bechoralarning qoʻlida oʻq-dorisi
yoʻq!

Boʻtako“zning okopdosh hamrohi
uzoq Sibirdan edi. Boʻtakoʻzning qushlar haqidagi soʻzlari, mevalar haqidagi
kechagi hikoyasiga oʻxshab unga juda
qiziq tuyuldi. Dushmanga Boʻtakoʻzdek
qiron keltirayotgan, Boʻtako“zdek dovyurak, azamat, har bir barmogʻi olti
oylik bolaning boldiridek keladigan
ус оп уа baquvvat yigitning mitti
qushlar haqida, ularga mehribonlik
haqida nozik his, nafis harakatlar bilan
soʻzlashi unga juda gʻalati koʻrinardi.
“Bu ulkan kaftida sa'va emas, kaptar
ham koʻrinmay ketsa kerak. Bu qoʻllar
sherning tomogʻidan olsa, nafasini
chiqarmay qoʻyadi”, deb koʻnglidan oʻtkazdi. Sibirlik bu yigitning zuvalasi
esa kichkina, ixcham edi. Lekin Boʻ`tako'z hamon qushlarning ishqiboz
boʻlmagan odam ilgʻab ololmaydigan
hislatlari, fazilatlari, qachon va qanday
sayrashlari, nechtadan bola ochishlari,
bolalariga muomalalari haqida zavqshavq bilan soʻzlardi. Hatto hamrohi
umrida koʻrmagan ba'zi qushlarning
qanaqaligini qiziq-qiziq harakatlar bilan
tushuntirib, sayrashlarini qilib beradi.




Unga sari hamsuhbatining hayajoni
oshib, kulgidan oʻzini tiyib ololmasdi.

Ikki soatcha davom etgan otishma
orasidagi tinchlik qushlar suhbati bilan
tugadi. Yana oʻqlar chaqnashi, yana
zambaraklar gumburlashi, allaqayerda
samolyotlarning boʻgʻiq xirillashi... Bir
mahal pulemyotchi ikki oʻrtoqning
okopi tepasidagi oq qayinning katta bir
shoxi toʻp oʻqidan shartta uzilib tushdi.
Sal oʻtmay nimadir chiyilladi. Buni
hammadan oldin Boʻtako“ʻz payqadi. U
darrov sherigiga:

— Qush bolasi-ku! Sen hushyor tur,
men hozir... — dedi-yu, okopdan emaklab chiqdi. U dastlab doʻppidek toʻntarilib yotgan qush uyasini koʻrdi. Ichida
xashakka yopishib qolgan yarimta
tuxum poʻchogʻi. “Demak, chiyillagan
qush bolasi”, degan fikr Boʻtakoʻzning
xayolidan uchgan oʻq tezligida oʻtdi.
Koʻzi bilan ana shu qush bolasini qidirdi. Uning bu mushkulini qushchaning
oʻz chiyillashi oson qildi. Undan sal narida, butalar ostida bir qush bolasi dirdir titrab, koʻzlarini moʻltillatib turardi.
U oʻz himoyachisini kutib turgandek
Boʻtakoʻzdan qochmadi. Boʻtako“z ham
qushlarning xislatlarini biladigan,
rahmdil kishilardagina boʻladigan ehti



yotlik bilan gʻarib qushchani ulkan
kaftiga oldi, uyoq-buyogʻini koʻzdan
kechirdi: xayriyat hammayogʻ`i butun!

Qush endi temirqanot boʻlib kelayotgan edi.

Boʻtako“z qushchaning uyasini ham
olib, okop ichida, bir chekkaga joy tayyorladi. Uyasi ustiga qushchani qoʻyib
uning ustiga ertalabki otishmada halok
boʻlgan jangchining kaskasini toʻntardi. Bu orada qushga gap otib qoʻydi.

— Sen shu bexavotir yerda damingni
olib tur. Biz sening uyingni buzgan
anavi gazandalarning adabini berib
olaylik.

Boʻtakoʻz oʻz jangovar ishiga kirishdi. Dushman ustiga bir-ikki oʻq yog£ʻdirdi. Ayniqsa, soʻnggi marta qoyil
qildi: dushmanni ancha yaqingacha
qoʻyib berib, keyin rosa oʻqqa tutdi.
Tutday toʻkdi. Xursandligidan kaska
ostidagi qushga tegishdi:

— Sening oʻchingni ham olib qoʻydim, doʻstim!

Qushcha Boʻtakoʻzning okopida uch
kun yashadi. Toʻrtinchi kun baxtsiz
hodisa roʻy berdi. Tongda boshlangan
otishmada bir zambarak oʻqi shundoqqina pulemyotchilar okopi yoniga kelib
tushdi. Boʻtakoʻz ogʻir yaralandi. Tush



 



dan keyin oʻziga keldi. Uning soʻragan
narsasi ana shu qushcha boʻldi. Rostini
aytishga majbur boʻlishdi: qush oʻlgan
edi.

Boʻtakoʻzga bu xabar oʻz holidan ham
ogʻirroq tuyulgandek boʻldi. Rahmdillik
bilan dedi:

— Attang, bechora nobud boʻpti-dal

Saldan keyin uning oʻzi ham olamdan
oʻtdi.

1970

BIR XALTA TOSH

Sharif oʻtgan yili yozda Qora dengiz
boʻyidagi “Artek” lagerida dam oldi. Bu
albatta katta gap. Kimki, bu ajoyib
lagerda dam olsa, bir yilga yetadigan
esdalik bilan qaytadi. Qrimning hech
qaerda takrorlanmas manzaralari, olamga mashhur Qora dengizning tinim bilmas goʻzal toʻlqinlari, qirgʻogʻining
yumshoq qum-shagʻallari, mayda toshlarning rang-barangligini qoʻya bering,
buni gapirgan bilan ado boʻlmaydi. U
yerda turli oʻlka va respublikalardan
kelgan bolalar-chi? Har bittasi oʻz yurti
haqida butun-butun dostonlar aytib berishi mumkin.

Bularning hammasini Sharif albatta




maza qilib koʻrgan, xayoliga kelmagan
oʻlkalar, shaharlar, qishloqlar haqida
hikoyalar eshitgan. Bularni vaqti-soati
bilan oʻrtoqlariga, sinfdoshlariga aytib
beradi.

Lekin u kelgan kuniyoq dadasi bilan
oyisini hayratda qoldirdi. Boshlab kiyimboshlari yaxshilab taxlangan chamadonchasidan bir xalta mayda tosh
olib oʻrtaga tashladi. Onasi xaltadagi
narsaning toshligiga ishongisi kelmadi.
Nahotki mayda tosh oʻz shahrida topilmasa! Soʻrashga majbur boʻldi:

— Bu, nima, Sharifjon?

— Tosh! Bunaqasi yer yuzida bo£lmaydi, mana, hozir koʻrasiz!

Lekin Sharif xaltaning bog£ʻichini
yechmadi, yana chamadonining ostini
kavlab, bir grelka oldi. U suv bilan
tolaga oʻxshardi. Bu gal dadasi soʻradi:

— Buning nima,oʻgʻlim?

— Suv, dadajon, Qora dengizning
suvi!

Sharifjon shunday dedi-yu, hammani
hayron qoldirib, vannaga kirib ketdi.
Fotosurat chiqaradigan yoyiq va chuqur
idishni koʻtarib chiqdi. Unga grelkadagi suvni avaylab quydi. Keyin xaltaning
ogʻzini ochib, unga toshlarni toʻkdi.
Toshlarning yuzi xaltada xira tortib




qolgandek, ularni qoʻllari bilan ishqalab
tozaladi. Sharifning yuzidan oʻz ishidan mamnun odamning kulgisi arimas
edi.

Toshlarni koʻnglidagiday qilib aralashtirib, tozalab boʻldi shekilli, Sharif idishni oʻrtaga surdi:

— Mana endi koʻringlar. Bunaqa chiroyli, rang-barang toshlarni umringlarda koʻrmagansizlar. Oʻzim ham borgan kunimdan boshlab yigʻdim-da!

U oʻzi bir kaftini olib, oyisiga tutdi.
Yana maqtab ketdi. Goʻyo koʻrgan-kechirganlari ichida eng qizigʻi shu toshlar edi! Dadasi toshlardan bir nechtasini
tomosha qilgach, miyigʻida kuldi:

— Ehtimol bunaqa toshlar bu atrofda
yoʻqdir, lekin suvni koʻtarib kelganing
qiziq boʻlibdi, oʻgʻlim!

— Nega qiziq boʻladi? Bolalar shishalarga solib olishdi. Oʻzining suvida
toshlar yaxshi koʻrinadi. Innaykeyin,
Orif bilan bahs o`ynaganman. U Qora dengizning suvini qora boʻladi, degan—
men yoʻq, qoramas deganman. Unga
koʻrsataman. Bari bir men yutdim.

Sharif oʻz ishidan juda xursand edi.
U oʻrtoqlari yigʻilgach, juda ochilib
ketdi. Labi labiga tegmay koʻrganlarini
hikoya qilardi.




Yotish oldidan yana dadasi bilan
oyisini ajablantirdi:

— Men-chi, endi, nuqul “1”ga oʻqiyman.

— Voy, nega? — Boshlab oyisi hayron
qoldi.

— Nemis bolalari bilan qoʻl olishdim.
Gap shu!

Dadasi buning tagida ham bir ma'nosi boʻlsa kerak, deb unchalik shubhalanmasa ham, lekin tushunmasdi: har
holda oʻqishda “1” baho yaxshimas. U
ishlagan zavodda ham tokarlarning
razryadi qancha yuqori boʻlsa shuncha yaxshi. Uning oʻzi ham sakkizinchi razryadli tokar. Oʻtgan yil oltinchi
edi.

Sharif bu “kashfiyot”ga ortiqcha
izoh berib oʻtirmasdan lagerda koʻrgan turli xalq bolalarining hislatlarini,
odatlarini soʻzlab ketdi.

— Q0yi-chi, oyi! Bolgarlar qiziq boʻlar
ekan. Bizning bosh qimirlatib “ha”
deganimiz ularcha “yoʻq” degani ekan.
Fransuzlar qoshiqni oʻng qoʻlida ushlasa ham, vilkani chap qoʻlida tutarkan.

— Oʻng qoʻlida pichoq boʻladi-da! —
uni toʻldirdi dadasi.

— Toʻgʻri. Topdingiz. Xullas, juda




qiziq narsalar koʻrdim, eshitdim. Oʻqish
boshlanganda hammasini oʻrtoqlarimga
aytib beraman.

Sharif koʻrganlarini xayolidan yana
bir-bir oʻtkazayotgandek, bir nuqtaga
tikilib qoldi.

— Endi kelishdik, a, oyi? Men nuqul
“1” ga oʻqiyman? — yana shirin tabassum bilan dedi Sharif.

Oyisi bu hazilnamo gapni ortiqcha surishtirmasa ham, yakunini chiqardi:

— Demak, bundan keyin, endi “Artek”ka bormas ekansan-da!

— Oh, oyijon, ana oʻshanda boramizda! — Sharif yashnab ketdi.

Sharifning hazil gapining “Siri”
oʻqish boshlanib, birinchi chorak tugaganda ochildi. Unga Bolgariya, Polsha,
Chexoslovakiyadan — lagerdosh oʻrtoqlaridan xat kelardi. U hammasiga javob
qaytarar, ulardan yana kelardi. Bir
kuni bir xatni ocha solib:

— Yasha, Gans, qoyil qilibsan! — deb
yubordi. Keyin oyisiga koʻrsatdi: —
mana, lagerda orttirgan nemis oʻrtogim nuqul “1” olibdi. Ularda “1” bizda
"5" oʻrnida!

Ona “ha” deb tushunganini bildirdi-yu, bir soʻz aytmadi.




Sharif oʻzida yoʻq xursand edi: turli
oʻlkada oʻrtoqlaring boʻlsa, ular a'lo
oʻqisa, qanday yaxshi!

1969

UCH OYOQLI IT

Albatta it uch oyoqli boʻlib tugʻilmaydi. Uning oyogʻini bolalar urib
sindirgan yoki uning oʻzi it bilan urishganda mayib qilgan boʻladi. Lekin men
sizlarga hikoya qilmoqchi boʻlgan itning oyogʻi baxtsiz biror hodisaning
guvohi emas, balki sharafli bir ishning,
shonli bir tarixning oqibati. Buning
ustiga, uning oyogʻi ba'zi itlarniki singari shalvirab, osilib yotmagan, aksincha, katta bir xirurgning tajribali qo£li bilan operatsiya qilinib, kesilgan, to
oʻrni bitib ketguncha dori qo£ʻyib,
oppoq bintlar bilan bogʻlab turilgan.

Bu qiziq tarix, albatta! Bunday mehribonlikni har qanday it ham boshiga
qora kun tushganda koʻravermaydi.

Bu tarixni men oʻn besh yil oʻtgach
eshitdim. Keling, shuni sizlarga ham
hikoya qilib beray.

Men oʻtgan yili Dunay daryosi boʻylab
sayohat qildim. Dunay ajoyib daryo:
ba'zi daryolar singari uning toʻlqinlari
bir-biriga mingashib chopmaydi, nor




tuyaday koʻpiklar otib hayqirmaydi. U
juda sokin, yomgʻirdan soʻng quyosh
tushib turgan ulkan asfalt koʻchadek
yiltillab, baliq sirtiday tanga-tanga
jimirlab, erigan qoʻrgʻ“oshindek chayqalib oqadi. Shamol paytida ham oʻshqirib
keta qolmaydi, balki salmoqlab-salmoqlab ogʻir-ogʻir toʻlqinlanadi. Bu uning
chuqurligidan va kengligidan dalolat.
Chindan ham u juda chuqur. Ulkan
paroxod va teploxodlar tonna-tonna
yuklarni azamat yelkalariga olib, behadik va bexavotir suzib yuradilar. U
qirgʻoq“idan bu qirgʻoqʻiga uchib oʻtgan
qush entikadi, deyishadi. Chindan ham
juda keng. Bir qirgʻogʻidan turib,
ikkinchi qirgʻoqʻidagi kishini unchamuncha koʻz tanib ololmaydi. Ayniqsa,
u Bolgariya bilan Ruminiyani ajratib
turadigan joyda ancha yoyiq. Bu ikki
qirgʻoq ham koʻm-koʻk. Qirgʻoqqacha
yopirilib kelgan koʻkalamzor va daraxtzor uzoqdan qarovchi kishiga tutash
oʻrmon boʻlib koʻrinadi.

Biz ana shu ajoyib manzarani tomosha qilib, “Dunay” teploxodining oldingi ayvonida kelardik. Muzdek yoqimli
shamol xush yoqadi. Suvning mayin
toʻlqini koʻzni elitadi.

Uzoq-uzoqlarning dam oʻtmay oʻzga



rib turgan manzaralari xayolingni olib
qochadi, qalbingga quvonch solib, qandaydir ichki bir kuch entiktiradi.

Men ham shunday zavqda atrofni
kuzatib kelar ekanman, yonimdagi bir
kishi:

— Anovi itni qarang, qirgʻoqdan
bizga suzib kelyapti,— deb qoldi.

Hammamiz qoʻshnimiz koʻrsatgan
tomonga qaradik. Chindan ham bir it
teploxodimizni moʻljalga olib suzib
kelardi. Lekin uning suzishi qiziq edi,
bolalikdan bilamizki, it yaxshi suzadi,
suzganda ham qulogʻini ding qilib,
suvni qilichdek kesib boradi. Lekin bu it
dam oʻtmay chap tomoniga munkigandek ogʻib suzardi.

— Bu suzishda choʻkib ketadi-ku, —
dedi mening oldimda oʻtirgan yoshgina
yigit.

— Choʻkmaydi, yigitcha, birinchi
marta daryoga tushishi emas. Oʻz oti
bilan uni “Shayton” deganlar. Bechoraning chap oyogʻi yoʻq, shuning uchun
ham bir tomoniga ogʻib ketyapti.
Operatsiya qilib kesib tashlangan.

— Operatsiya qilingan? — qiziqdim
men.

Boshqalar ham hikoyachiga ajablanib
qarashdi. Ba'zilarning koʻzida “hazil



1азПауар 1 2117" degan tabassum bor
edi. Lekin hikoyachining turishi va
qarashi hech qanday hazilga moyil emas
edi. Biz u odam bilan anchadan beri tanishmiz. U bizning teploxodda ishlaydi. Bir necha yildan beri Dunayda
suzishini — kecha gap orasida aytib
qolgan edi. Shuning uchun uning hozirgi gapi ostida qandaydir bir tarix
borligiga ishonib, soʻz qotdim:

— Xizmat koʻrsatgan it ekan-da, unday boʻlsa.

— Toʻgʻri aytdingiz. Chindan ham bir
qancha odamning hayotini saqlab qolgan. Agar itni mukofotlash mumkin
boʻlsa, men orden bergan boʻlardim.

Hikoyachi uzoq oʻtmishni eslagandek
koʻzlarini qisib, papiros tutatdi, soʻrib
tortdi.

— Shunday, birodar, it odamning
yaqin doʻsti deb bekorga aytmaydilar.
Urushning oxirgi yili edi. Biz hu anavi
qirgʻoqda partizanlik qilardik. Fashistlar kun oʻtgan sari battar johillashib,
gʻazabga toʻlib, alamiga chidolmay
chekinib kelardi: yoʻlda qarshilik
koʻrsatgan aholi va partizanlarni berahm qirardi. Unga sari biz partizanlar
ham ustalik bilan, shiddat bilan jang
qilardik. Gʻalaba kunining yaqinlashib




qolganiga koʻzimiz yetgani sari ruhimiz
koʻtarilib, ishimiz oʻngidan kelardi.
Fashistlar koʻchaga yolgʻiz chiqolmas,
pulemyotli qoravul qoʻymay, qishloqda
uxlolmas edi. Bir kuni kichik bir shahardagi aygʻoqchimiz xabar topib kelib
qoldi. Fashistlar oʻng qirgʻoqdagi partizanlarga qarshi motorli qism bilan
hujum qilmoqchi emish. Qanday ish
boshlamoqchi, hatto marshrutlarigacha
aniq edi. Bizning taxminimizcha, bu
rejadan u yerdagi partizanlar bexabar
edi. Buning ustiga ularning kuchi
qoʻqqisdan boʻladigan hujumga bardosh
beradigan darajada emas,fashistlarning
rejasi esa, ular ogʻir paytda chekinadigan yoʻlni ham toʻsib qoʻyadigan qilib
tuzilgan edi. Tezdan xabar berish kerak
edi. Bu atrofda koʻprik yoʻq, nariroqdagi koʻprik bir haftaki berk. Kishining
Dunaydan u qirgʻoqqa qayiqda oʻtishi
qiyin, fashistlar posti bor. Partizanlarning koʻpchiligi qishloq kishilari
boʻlganidan, uylari ham shu atrofdaligidan Dunayga ishlari tushib turardi.
Komandirimiz bundan bir qancha vaqt
avval ishdan chiqqan ratsiyamizni haligacha tuzatolmagan mexanikdan oʻpkalar ekan, uning asrab olgan oʻgʻli,
toʻgʻrisi, fashistlar ota-onasini oʻldir


gandan keyin otryadga itini ergashtirib
kelib qolgan bola, gapga quloq solib
turib, birdan luqma tashladi.

— Yoʻli bor, otaxon. Bu ishni “Shayton” bajaradi.

— Xoʻsh, xoʻsh? — qiziqib qoldi komandir.

— Siz bir xat yozib bering. Temir
qutichaga solib, boʻyniga osamiz.
“Shayton” suzib olib oʻtadi.

Komandir oldiniga ishonqiramay turdi: narigi qirgʻoqqa it suzib oʻta
olarmikin? Lekin boshqa iloj yoʻq, vaqt
ziq edi. Xuddi shunday qiladilar. Bola
itni gapga “tushunadigan” qilib, oʻrgatib yurgan ekan, rosa qornini toʻydirib, qirgʻoqqa yashirincha olib boradi,
boshini silab turib, maqsadni “tushuntiradi” va boʻynidan arqonini yechib yuboradi. It suvga tushib, suzib ketadi. Uni
mushak otib ogohlantirib qoʻyilgan
kishi qirgʻoqda kutib oladi. Lekin
mushakdan shubhaga tushgan fashist
postlari ham xushyor tortib kuzatayotgan ekan, qirgʻoqda sharpa sezishi bilan oʻt ochadi. It birdan angillab qoladi.
U shunday angillaydiki, bu qirgʻoqdagi
bola ham eshitib “oh, itim oʻldi!” deb
yigʻlab yuboradi.

Keyin ma'lum boʻlishicha, oʻq itning




chap oyogʻini mayib qilgan ekan. Lekin
uni kutib turgan partizan it yiqilishi
bilan dast koʻtarib, bagʻriga bosganicha
olib qochadi...

Itning boʻyniga osilgan xat partizanlarni qoʻqqisdan boʻladigan fashist
hujumidan ogohlantiradi. Fashistlar
tayinlangan vaqtda hujum boshlab, u
yerdan hech kimni topolmaydilar,aksincha, partizanlarning pistirmasiga
yoʻliqib, katta talafot koʻradilar.

Shunchalik nafi tekkan itning oyog£ʻini shuncha tuzatmoqchi bo£lib, toza
dori-darmon qiladilar, bo`lmaydi, oxiri
lazeretda operatsiya qilib, kesib tashlaydilar. Lekin itning umri uzun ekan,
mana hozir ham yashab yuribdi.

Hikoyachi oʻz hikoyasini tugatganda
it allaqachon teploxod yoniga yetib
kelib, ko“pni koʻrgan tetik koʻzlari bilan
bizga javdirab termilardi. Biz esa, unga
mehr-muhabbat bilan imo-ishoralar
qilardik, gap qotardik.

It teploxoddagilarga minnatdorlik
bildirgandek yanada yaqinroq keldi-da,
erkalangandek vovilladi, keyin oqimga
qarab qarshi qirgʻoqqa suzib ketdi.

— Nima qilib endi uyoqqa suzib ketyapti? — soʻradik bu choʻloq itga
achingandek.

95



 

— U qirgʻoqda sobiq partizan —
komandir turadi. Itning egasi —
boladan unga salom xati olib ketyapti.
It orqali yozishib turishadi.

It ulkan daryoni kesib suzib borar
edi. Biz hammamiz qirgʻoqqa chiqib,
koʻzdan gʻoyib boʻlguncha uni kuzatib
turdik.

1962

URUSh SO“QMOGʻ`IDA

Akram armiyaga chaqirilganda
chegarachi boʻlaman, deb hech о"У1атаgan edi. Artilleriyachi boʻlishni oʻylab
yurar edi. Yoʻq, chegaraga tushdi.
Chegara boʻlganda ham oʻrmonli
chegara. Qishin-yozin koʻm-koʻk turadigan oʻrmon. Qalin oʻrmon. Naq ikki
quloch keladigan emanlari, uchiga
ko'zing yetmaydigan oqqayinlari bor.
Qishda osti oppoq qor,yozda koʻm-koʻk
oʻtzor boʻladi. Chunki bir yoqqan qalin
qor bahorgacha qilt etmasdan turadi,
bahorda barq urgan maysa-giyoh butun
yoz boʻyi koʻm-koʻk bo£lib turadi.
Demak yozining ham, qishining ham
ajoyib gashti bor. Qoʻziqorinu maymunjonlarni aytmaysizmi? Bu oʻrmonning shirin-shakar mevalarini ayiqlar




va turli-tuman qushlar maza qilib yeyishadi.

Ha, aytganday, Akram oʻrmonda
oʻtgan chegara hayotiga koʻnikib, navbatdagi topshiriqqa chiqqan edi. Ustida
oʻziga yarashgan chegarachi kiyimboshi, yelkasida avtomat. Yonida sherigi, sherigining yonida qadrdon hamrohi, chiroyli it — Uran. Ayni yoz.
Qushlar na'masi olamni tutgan. Giyohlar bahor nafasini ufuradi.

Ular chegara soʻ“qmogʻidan har galgidek bemalol ketib borardilar. Ana, tanish kashtanning shoxida olmaxon
baroq dumini oʻroq qilib, koʻzini oʻynatib turibdi, goʻyo bu ikki chegarachiga “navbatchiliginglar bexatar oʻtsin”,
deyayotganga oʻxshaydi. Undan narigi
bir shoxda uzun dumli bir qush dumini
likillatadi. Qushlar ham goʻyo bu
chegarachilarga koʻnikib qolganu parvoyifalak!

Oʻrmonning koʻm-koʻk oʻtlar bosgan
yumshoq va salqin havosi kishi dimogʻini erkalatadi. Shundanmi, Akram
oʻz yurtini eslab ketdi:

— Bizda ayni saraton! Charos qorayib, husayni oʻrta barmoqdek boʻlgan
payt,— dedi mayin bir entikib. U yurtini juda sogʻingan edi.

— Yurtingni juda issiq deyishadi, —



dedi sherigi issiqdan qoʻrqadigan kishilarga xos bir hadiksirash bilan.

— Issigʻ“i ham oʻziga yarashadi. Nur
koʻp. Mevalarini totli qilgan shu issigʻida!

Shu payt birdan Uranning quloqlari
ding boʻlib, bir tomonga tashlanib qoldi va sudrab ketdi. Ikki chegarachi
unga ergashdi. It hamon tortib, daraxtlar orasida ilon iz tashlab borardi,
koʻm-koʻk giyohlar egilib-bukilib yangi
soʻqmoq paydo boʻlardi. It hamon oʻtlar
orasida uymalanib yotgan bir narsani
koʻrib yana qattiqroq tashlandi, gʻazab
bilan tez-tez vovilladi. It koʻrgan narsa
maysalar orasidan oyoqqa turib qoʻrquv
aralash bir nazar tashladi-yu, tezda
oʻzini oʻnglab, lapanglaganicha qocha
boshladi. Bu ayiq bolasi edi. U sal nari
borib, mashqini olgan chaqqon boladek
epchillik bilan bir daraxatga chiqib
ketdi. Pastdagilarning endi xavfli
emasligiga koʻzi yetdi shekilli, yuqorilashdan toʻxtab, baroq kipriklari
orasidagi bezovta koʻzi bilan chegarachilarga qarab qoʻydi. Shu qaraganicha
ulardan koʻzini uzmadi. Uran uni bosib
ololmaganidan alam qilgandek hamon
oʻpkasi toʻlib, daraxtga tashlanib vovillardi. Egasi esa uni qoʻyib yubormas
edi. Chegarachi uni yupatdi:




— Boʻldi! Boʻldi! Oʻpkangni bos!
Oʻzimizning oʻrmon ayiqchasi-ku. Koʻrdingmi, chiroyli bolasi ekan!

Chegarachi itini ovutguncha yoʻq
edi, shu yaqinda shoxlar qasir-qusur
qilib ketdi. Ikki chegarachi qaysi koʻzi
bilan koʻrsinki, ulardan oʻn metrcha
narida gʻazabdan koʻzlari chaqnagan
ho“kizday ona ayiq uchib kelardi.
Akram yelkasidan avtomatini chaqin
tezligida qoʻlga olganda ayiq undan
faqatgina ikki metr narida edi. Akram
mashqlarda olgan tadbirkorlik bilan uni
oʻqqa tutdi...

Chegarachilar yetim qolgan ayiq
bolasini bir amallab daraxtdan tushirib
oldilar. U zastavadagi jangchilarga ermak boʻldi. Ayiqcha tez kunda kishilarga oʻrganib ketdi. Katta boʻlganidan
keyin ham hech qayoqqa ketmadi.

Hammadan qizigʻi shuki, uni birinchi
boʻlib payqagan va unga dahshat solib
vovillagan Uran bilan juda qalinlashib
oldi. Ikkisi bir-birini yalab yulqiganiyulqigan. Bundan chegarachilar ham
xursand.

Bu boʻlgan voqeani Akram armiyadan
qaytgach, kichik ukalariga hikoya qilib berdi. Ular ham eshitib xursand
boʻlishdi.




QUDUQ

Tabiatning qiziq sirlari bor.

Buni qarangki, Jamshidning buvasi
qazigan quduqning suvi bu qishloqda
hammanikidan shirin. Nega? Hech kim
bilmaydi. Boʻlmasa bu qishloqda deyarli har xonadonda quduq bor. Hammasidan yaxshi suv chiqadi. Lekin Jamshidning buvasi togʻ etagidan yer ajratib, toshlardan tozalab, yer ochib, ekin
ekdi, quduq qazidi-yu, qoʻni-qoʻshni
unikiga qatnab qoldi. Avvaliga devordarmiyon qoʻshnilar, keyin nariroqdagilar ham kela boshladi. Mollariga oʻz
quduqlaridan bersalar ham, ovqat va
choy uchun, albatta, Jamshidlarnikidan chelaklab olib ketardilar.

Jamshidning buvasi gʻalatiroq odam.
Koʻp irim-sirimlarga rioya qiladi. Shuni boshqalardan ham talab etib yuradi.
Qazigan qudugʻining suvi shirin chiqqanidan, kishilarning manfaatdor bo£lganidan ortiqcha ajablanmasa ham,
qoʻni-qoʻshnining boʻsh chelak bilan kirib, toldirib chiqib ketaverishi buvaga
yoqmay qoldi. Buvaning nazdida bu
yaxshi belgi emas: xonadondan baraka
koʻtariladi!

Buva avvallari oʻzicha ping£illab




yurdi, keyin bitta-yarimtaga dardini
oshkor aytdi. Shunda ham kishilar quduqqa qatnashini qoʻymadi. Hatto bir
usta qoʻshni ikki kishi bilan kelib quduqning atrofini yaxshi taxtalar bilan
oʻradi, qoʻlda tortadigan suvni chigʻiriq
bilan aylantirib oladigan qildi. Ustasi
tushkur qiziqchiroq ekan, buvaga
tegishib qoʻydi:

— Bu bosh qudugʻimiz, ya'ni osh
qudugʻimiz. Tartibli boʻlgani yaxshi.

Buva indamadi. Ustaga bu hol malol
keldi shekilli:

— Ha, qoʻshni, ishimiz sizga ma'qul
tushmadimi? — dedi.

— Nega, yaxshi... — Loqayd javob
qildi buva.

Aslida bu ish buvaga yoqmagan edi.
Uning nazarida qoʻshnilar u qazigan
qudugʻini uzil-kesil oʻzlariniki qilib
olishayotgan edi. Bunga esa uning asti
roziligi yoʻq. Ichida “bu qoʻrami, karvon
saroymi?” deb qoʻydi. Lekin qoʻrasining
eshigini kishilar kirmaydigan qilib
orqasidan bekitib olishga botinmadi.
Koʻzday qoʻshnilarning betiga qanaqa
qilib eshik yopadi! Ichida gʻijinib yurdi.
Eshikdan chelak bilan kirgan har kishini koʻrganda bir iti qoʻzgʻab, chigʻriq
chiyillaganda gʻashi keldi. Ammo biror
101



 

tasiga botinib bir narsa demadi: koʻpga
kesak otib boʻlmaydi, naq toshboʻronda
qolib ketasan!

Buva shu zaylda qishni ham oʻtkazdi. Bahorga chiqib quduqning atrofiga
turli-tuman ekin ekdi, quduqqa boradigan yoʻlni juda tor qoldirdi. Boshlab bu
bilinmadi. Ekinlar oʻsgan sari yoʻl
torayib boraverdi. Keyinchalik shunday holga keldiki, oʻ“tkinchining bariga ilashadigan boʻldi, yurishini ogʻirlashtirdi. Chelakdagi suvga barglari
tushdi. Bu holni koʻrgan qoʻshnilardan
biri:

— Ekinlar juda gʻovlab ketibdi-ku,
buva! — deb til tegizdi. Buva ham sir
boy bermadi:

— Yangi yer-da, baquvvat!

Ekin avj olib, quduqqa boradigan
soʻqmoq bekilgani sari ba'zi 40"11qoʻshni oyogʻini tiydi: buvaning niyatini anglay boshladi. Buva bundan ichida
mamnun edi: boʻzchining mokisidek
qatnaydiganlardan qutuldim. Axir insof kerak-da, bir yil-o'n ikki oy
birovnikidan suv tashib ichishadimi!
Oʻzlariniki sal bemazaroq boʻlsa, teshib chiqmaydi. Yaxshi qildim, deb
yurdi.

Lekin buning chuvi chiqa boshladi.




Quduqdan oyogʻini tiygan hamqishloqlar buvadan qoʻlini yuvib до"йада
urmagan boʻlsa ham, munosabatlariga
sovuqlik tushdi. Ba'zi bir ma'rakalarga
uni aytishmadi, koʻrganda ham ortiqcha mulozamat koʻrsatishmadi.

Buni buva sezsa ham ahamiyat bermadi: garmseldek oʻtib ketadi, vaqtinchalik. Garmsel uzoqqa choʻzildi. Buva
ichidan zil ketdi.

Shu orada sevimli erka nabirasi Jamshid bir kuni maktabdan yigʻlamsirab
qaytdi. Buvasiga sezilar-sezilmas salom
berib, ichkariga oʻtib ketdi. Uyga kira
solib portfelini xonaning bir chetiga
uloqtirdi, oʻzi hoʻngrab yigʻlab yubordi.
U hech qachon bunaqa xo£ʻrligi kelib,
oʻpkasi toʻlib yig'lamagan edi. Buva
hayron boʻldi. Kirib ahvolni soʻraguncha Jamshidning ayasiga aytayotgan
soʻzini eshitib qoldi. “Maktabda hamma
bolalar “ziqnalar, xasislar” deydi. “Xudoning suvini ayagan och koʻzlar”
deydi. Endi maktabga bormayman. Uyalaman!”

— Qanaqa suv?— soʻradi ayasi.

— Qanaqa suv boʻlardi, quduqniki-da!
Buvam oʻtib boʻlmaydigan qilib hammayogʻiga atayin ekin ekib tashladilarkul! Kishilar buning sababini bilmaydi



mi, yer ostida ilon qimirlasa biladi,
hammasini biladi.

Buva nevarasining oldiga kirishga
jur'at etmadi. Ogʻziga bir kaft nos tashlab koʻchaga chiqib ketdi...

Ertalab tursa quduqqa olib boradigan
soʻ“qmoqning ikki yonidagi joʻxori hali
pishmasdan oʻrib tashlangan, yoʻl keng
qilib ochilgan edi.

Buni yo kelini, yo nevarasi Jamshid
qilganini buva bildi-yu, indamadi. Yana
tilining ostiga bir kaft nos tashlab,
koʻchaga chiqib ketdi.

1971

KOMANDIRNING HIKOYASI

— Bu urush bolalarni ham juda
hushyor qilib yubordi, — dedi yuqorida
yotgan yarador. U goʻyo shu bilan
bolalar haqida borayotgan suhbatga
yakun yasagan edi. Uni palatamizning
eng “keksa” yaradori — besh oydan beri
yotgan mayor tuzatdi:

— Bolalarimiz urushgacha ham jangovar kinolarni va kitoblarni oʻqiyverib
pishib qolgan ekan. Masalan, men sezga
urushning boshida bo£lib oʻtgan bir
voqeani aytib berishim mumkin. Bu oʻz
boshimdan kechgan.




Mayor biz tomonga oʻgirilib, qoʻltigʻi
ostiga yostigʻini tortdi. Bir narsani
eslagandek koʻzlari suzildi.

— Urushning dastlabki oylari edi.
Qattiq jang ketyapti. Dushmanning
qoʻli baland. Lekin biznikilar ham oʻngʻ“aylik bilan chekinmas,har qulay joyda
dushmanga esdan chiqmaydigan qilib
zarba berardi. Men u mahalda endi leytenant unvonini olgan yoshgina yigit
edim. Polk komandirimiz yonimga bir
kishini qoʻshib, oldindagi shaharga topshiriq bilan yubordi. Yoʻl notanish. Bir
katta qishloqqa kirib, chiqib ketishni
eplolmay qoldik. Urush bu qishloqqa
yaqinlashib qolganidan kishilar toʻzib
ketgan, buning ustiga dushman bizning
harbiy formada desant tashlab, kishilarni xavotirga solib qoʻygan. Shuning
uchun kishilardan bir narsani soʻrab bilish qiyin. Bir xili oʻzini goʻllikka solsa,
boshqa bir xili duduqlanadi, tuzukkina
javob bermaydi. Bir mahal jikkakkina
bir bola yonimizda aylanishib qoldi.
Bizni hayrat bilan kuzatib, gap-soʻzlarimizni qiziqish bilan tinglar edi. Bizning ahvolimizdan xabardor ekan shekilli, bir vaqt tilga kirdi:

2—— Men koʻrsataymi? — dedi.

Biz xursandchiligimizni bildirdik.




-— Yoʻlni yaxshi bilasanmi? — dedim
bolaning boʻy-bastiga qarab. Bola nari
borsa oʻn yoshlarda edi. Keyin bilsak,
men ikki yoshga adashgan ekanman.
Bola mening savolimga dadil javob
qildi:

— Boʻlmasam-chi! Dadam bilan
mashinada necha marta borganman.

— Dadang shofyormi?

— Ha, birinchi klass shofyor.
Mashinalarni boshdan-oxirigacha buzib
tuzata oladi.

Bola pishiq edi. Gaplari biyron, lekin
bizga shubha bilan qarayotgani shundoq sezilib turardi. Buning sababini
keyinchalik bildik.

Bola yoʻl boshlab ketdi. Qishloqdan
chiqdik. Keng dala boshlandi. Bola
mashinadan sakrab tushib, yana takrorladi:

— Toʻgʻri ketaveringlar, hech qayoqqa burilmanglar.

Biz bola bilan quyuq xayrlashdik.
Biron esdalik sovgʻa bermoqchi ham
boʻldim-ku, lekin yonimda hech nima
yoʻq edi.

Biz hech narsadan xavotirlanmasdan
boryapmiz. Havo ochiq. Yoʻl tekis. Ikki
tomon keta ketguncha dala. Qorong£i
endi tushib kelyapti. Bir mahal yo£l




torayib borib, birdan tamom boʻldi.
Shofyor mashinani toʻxtatishga majbur
boʻldi. Biz mashinadan chiqdik. Atrof
ochiq dala. Oldinda toshlar qazib olinadigan chuqurlik, hayron boʻldik.
Shofyor ham hayron:

— Hech qayoqqa burilganim yoʻqku, — deb u oʻzini oqlardi.

Keyin tushunsak, bola bizni atayin
aldagan, boshqa yoʻlga solib yuborgan
ekan. U ham bizni desantda tashlanganlar yoki oʻz jangchilarining formasini
kiygan nemis razvedkachilari, deb oʻylagan va shu fikrda ish koʻrgan ekan.

Bolaning bu vatanparvarligi va jasorati bir tomondan bizni xursand qilsa,
ikkinchi tomondan qorongʻi tushib
kelayotgan, buyruqni bajarishga kechikayotganimiz tashvishlantirar edi. Hatto sheriklarimga:

— Orqaga yuringlar, oʻsha bolani
topib, quchoqlab, bagʻrimizga bosamiz,— dedim.

Lekin vaqt ziq boʻlganidan bu niyatimizni roʻyobga chiqara olmadik. Undan keyin bolaning oʻzini ham qanday topamiz. Bizni adashtirishga aqli
yetgan bola, ismini toʻgʻri aytganmikin?

Garchand aldangan va yoʻldan adash



gan boʻlsak ham bolaning tadbirkorligidan xursand edik.

Ketimizga qaytib, yoʻlni topib oldik.
Bolaning bu Vatanparvarligi esa, bizga
esdalik boʻlib qoldi.

1970

“CHINNIGUL”NING YUTUG'I

Gulparchaning dadasi sirkni yaxshi
koʻradi. Lekin u oʻzi yolgʻiz tushmaydi.
Doim yonida Gulparcha bo£ladi.

Mana bugun ham ular sirkka birga
ketishyapti. Bugun yakshanba. Sirkda
kattalardan bolalar koʻp. Gulparcha birinchi boʻlimning qanaqa qilib tugaganini bilmay qoldi. Chunki sirk juda
qiziq nomerlar koʻrsatgan edi-da! Bir
mahal dadasi qoʻlidan ushlab tashqariga
yetakladi. Bufetga borishdi. Dadasi
Gulparchaga har galgidek kaftday shokolad olayotgan edi, bufetchi xotin
lotereya bileti taklif edi. Dadasi sanab
besh dona oldi. Buning sababini Gulparcha biladi: har bir oila a'zosiga bittadan, ya'ni ikkitasi ayasi bilan dadasiga, ikkitasi oʻzi bilan ukasiga, bittasi
esa buvisiga. Lekin bufetchi xotin
Gulparchaning dadasi qoʻlida ortib
qolgan bitta biletni qaytib olgisi kelmay:




— Boshqa yoʻq, shu oxirgisini ham
olib qo`ya qoling! — deb iltimos qildi.
Dadasi ikkilanib turgan edi, Gulparcha
ham yalindi:

— Ola qoling, dada, bunisi qoʻgʻirchogʻim “Chinnigul”ga boʻladi.

Dadasi qizining ra'yini qaytarmadi.
Miyigʻida kulib u biletni ham oldi. Ular
sirk tugab, uyga qaytib kelishgach, Gulparcha lotereya biletlarining har biri
ustiga egasining ismini qora qalam
bilan yozib qoʻydi. “Chinnigul” qoʻg£ʻirchogʻining ham nomini unutmadi. Innaykeyin qoʻgʻirchogʻi ham juda qiziqda! Yotqizsang koʻzini yumib oladi.

Kunlar oʻtdi. Bir kuni dadasi ishdan
qaytib, Gulparchaga:

— Qani, lotereya biletlaringni olib
kel, tekshiramiz, — deb qoldi. Gulparcha chopqillab olib keldi va dadasining
qoʻliga berib, oʻyin chiqqan gazetadan
koʻzini uzmay turdi. Buni qarangki,
oʻyin borib-borib... “Chinnigul”ga chiqibdi! Hamma hayron, lekin Gulparchaning sevinchi ichiga sigʻmasdi.
Yutuq ham hazilakam emas: oltin soat!
Ana endi uning qoʻgʻirchogʻi oltin soat
taqadi!

Uch kundan keyin dadasi soatni olib
keldi:




— Mana, qizim, yutugʻingni ol, — deb
unga berdi. Lekin yutuq qoʻgʻirchoqniki ekanini dadasi yaxshi bilardi. Shuning uchun uni Gulparchaga berdi.
Gulparcha esa soatni “Chinnigul”ning
qoʻliga avaylab taqib qoʻydi. Unga oʻzining ham havasi kelayotgandek tez-tez
qarab qoʻyardi.

Chindan ham havasi kelsa arziydigan
yutuq!

1970

OQQUSHNING KENJA BOLASI

Bu qiziq hikoyani menga yoʻlda bir
qozoq kishi aytib bergan edi.

...Chorsanboyning dadasi ovchi.
Ovchi boʻlganda ham tinib-tinchimagan
ovchi. U qush otadi, qush tamom
boʻlgandan keyin, sovuq tushgach, baliq
tutadi. Buning sababi bor, albatta.
Ularning uyi shundoq katta koʻlning
yoqasida. Eshigidan chiqib qarasang
kun tigʻida jimirlab yotgan koʻlning
koʻm-koʻk suvini koʻrasan. Sohillari
qumloq va qamishzor. Bu yerda shunaqa qamish qalin oʻsadiki, orasiga
kirolmaysan, odamlar oʻrib ketsa ham,
hech tamom boʻlmaydi. Bu qamishlar
qushlar uyasi. Chorsanboyning dadasi




shu qamishzorlarda qoʻnji tizzadan
oshadigan uzun etigini kiyib ov qiladi,
ba'zan ikki-uch kunlab qolib ketadi.
Qanchalab tustovuqlarni yelkasiga xurjun qilib tashlab qaytadi, hatto enlik
kamariga ham qator qistirib oladi.

Bahor chiqishi bilan koʻl goʻyo qaytadan yasharadi, kuzda sargʻaygan
sohildagi qamishlar orasidan nov-nihollari qad koʻtarib koʻm-koʻk tusga kiradi, ostlarida allaqanday oʻtlar nish
uradi, hatto butun yoz boʻyi qumloq
boʻlib yotadigan yerlarda ham turlituman koʻm-koʻk giyohlar paydo bo£ʻladi. Qushlar galasi ko'i ustidan chugʻurlashib oʻtadi. Olamni zavq-shavqqa
koʻmib yuboradi.

Bugun yakshanba. Chorsanboy qayigʻini tuzatayotgan dadasiga koʻmaklashardi. Qayiq dadasining hamrohi.
Yoz boʻyi unda suzadi. Kuzga borib
qirgʻoqqa toʻntarib qoʻyadi. Mana endi
bahor chiqishi bilan uni koʻzdan kechirib, kerak yeriga mix qoqib, ba'zi
yerining taxtasini almashtiryapti.

— Sen olovga qara, — dedi dadasi
Chorsanboyga. Ulardan nariroqda bir
eski chelakda mum qaynardi. Bu mum
bilan qayiqning sirtini moylashadi, darzlari bekilib, suv o'tmaydigan boʻladi.




Dadasining ogohlantirganicha bor:
chelak ostidagi olov susayib qolgan
ekan. Chorsanboy oʻt qaladi, gurillatib
yubordi. Sal o'tmay mum yana biqillab
qaynay ketdi. Bu ishidan Chorsanboyning oʻzi ham xursand boʻldi. U
“qalay, shunday yongani yaxshimi,
dada!” degandek unga nazar tashlagan
edi, birdan bir gala qushlarning joʻr
ovozi uning xayolini olib qochdi. Bu
oqqushlar edi. Chorsanboy ularni xursand boʻlib kuzatib turdi. Ular anchamuncha edi. Ular koʻl ustida chug`ʻurlashib bir aylanishdi-da, etak tomonga
oʻtib, koʻzdan gʻoyib boʻlishdi. Lekin birikki jufti shu zahoti yana ortiga qaytib,
suvga tushdi. Oppoq, ulkan qanotlarini
yelkandek yozib, suv betida belanchak
boʻlib turishdi.

— Bular qoldi shu yerda,— dedi Chorsanboyning dadasi.

— Qayoqdan bildingiz?

Bizning koʻl ularga yoqib qoldi. Hali
bola ochadi.

— Yoʻgʻ-e! — quvonib ketdi Chorsanboy, — bolasini ushlab berasizmi?
Boqsa boʻladimi?

— Ushlatmaydi. Otsang mayib boʻladi.

— Yoʻq, otmang,— dedi halitdan




Chorsanboyning oqqush bolalariga rahmi kelib.

Dadasi aytgandek oʻsha oqqushlardan
bir jufti ertasiga ham shu koʻlda ko£rindi,indiniga ham. Chorsanboy joʻrttaga kunda, kun ora ulardan xabar olib
qoʻyardi. Garchand ularga dahli boʻlmasa ham, ularni boqmasa ham, ular
yaqiniga yoʻlatmasa ham “mening
oqqushim”, deb gapirardi, faxrlanardi.

Bir kuni bundoq qarasa, oqqushlar
yoʻq. Ertasiga ham koʻrinmadi. Bir hafta oʻtdi — hamon darak yoʻq.

— Ketib qoldi!-— dedi u oʻkinib dadasiga.

— Hech qayoqqa ketmaydi. Shu yerda! — dedi dadasi bamaylixotir.

— Qani boʻlmasa? Suzmaydimi? Oʻynamaydimi?

— Bola ochyapti.

— Bola ochyapti? Voy, maza! Bolasidan olaman. Qaerda ochyapti, dada?

— Qamishzorda, topolmaysan.

Chorsanboy bir hafta kutdi. Ikki hafta kutdi. Bolalari uyoqda tursin, ulaning oʻzidan darak yoʻq edi. Koʻlga
qaray berib, koʻzlari tinib ketadigan
boʻldi. Oxiri umidini uzdi.

— Ketib qoldi! — dedi.

— Yoʻq, shu yerda! — dedi dadasi




yana qat'iy qilib. — Bu yil yozni shu
koʻlda oʻtkazadi.

Chorsanboy (dadasining soʻzini
yolg“onga chiqarishga botinolmadi.
Uning dadasi qanaqaki, bu atrofdagi
qush va hayvonlarning hamma qilig£ʻini, hunarini, turqini, qachon kelib, qachon ketishini, qanaqa yerda nechtadan bola ochishini, bolalarini qanaqa
qilib katta qilishini, hamma, hammasini yaxshi biladi, yaxshi bir kitobday
yodakam biladi. “Dadang uchgan qushning qoʻnadigan yerini oldindan biladi”, deb unga tegishadi qoʻshnilari.

Shunday boʻlsa ham Chorsanboyda
dadasining soʻziga shubha uyg£ondi.
Koʻlga chiqmay qoʻydi. Asta-sekin
oqqushlar yodidan koʻtarila boshladi.
Sigiri tugʻib, buzoq bilan ovora bo£lib
ketdi.

— QOqqushlaringni koʻrdingmi, bolalarini ergashtirib yuribdi,— dedi dadasi
bir kuni ovdan kelib.

— Rostdanmi?

Chorsanboyning yuragida oqqushlar
mehri qayta uygʻondi. Hoziroq yugurib
sohilga chiqardi-yu, bari bir qorong£i,
tun. Oqqushlar koʻrinmaydi. Bolalarini
qanoti ostiga olib, kim biladi, qaysi
qamishzor, qumloqda mudrayapti?




Chorsanboy tunni zoʻrgʻa oʻtkazdi.
Buni qarangki, tuni bilan bezovtalanib,
necha bor uygʻongan Chorsanboy tongga yaqin tosh qotib uxlab qolibdi.
Mundoq koʻzini ochsa, kuzning iliq
shamoli kun tushib turgan derazaning
yumshoq pardasini hilpillatardi. Uyda
hech kim yoʻq. Yuz-qoʻlini naridan-beri
yuvdi-yu, onasining “choyingni ichib
ket!” deyishiga qaramay koʻl boʻyiga
chopdi. Oqqushlar ham “sogʻingan bo£ʻlsang, mana bolalarim, yaxshilab koʻrib
ol!” degandek qirgʻoqdan salgina narida
suzib yurardi. Lekin bolalari oʻziga
oʻxshamas, xuddi tuproqqa dumalab
olgandek “iflos” edi. Nahotki, shunday
oppoq va chiroyli qushlarning bolalari
shunaqa xunuk boʻlsa! Uning ixlosi
qaytdi.

U koʻnglidagini yashirolmasdan:

— Dada, — dedi u, — nega bolalari
bunaqa gʻalati? Oppoq emas?

— Keyin oqarib ketadi, — dedi baliq
tutib oʻtirgan dadasi.

Bir oy ham oʻtdi — oqqushlar oqarmadi. Lekin ular shunaqa tez oʻsardiki,
sal vaqtdan keyin ota-onalaridan farq
qilmay qoldi, faqat ranglarigina ajralib
turardi. Uchisholmas edi. Bu orada kuz
tushib, sovuq boshlandi. Oqqushlarning




uchib ketadigan vaqti boʻlgan edi. Buni
ona oqqush sezdi shekilli, bolalarini
uchishga mashq qildira boshladi. Sokin
qirgʻoqni tanlab oldi. Bolalarini qator
tizib qoʻyib, oʻzi oldinga oʻtdi. Uchib
koʻrsatdi, ketidan bolalarini bir-bir
yoʻlladi. Ular onalariga oʻxshab koʻl
betida ulkan qanotlarini keng yozib,
suvni shapillatib urib, yaxmalak otgandek suzib ketdilar. Lekin onalariga
oʻxshab suv betidan koʻtarila olmaydilar. Mashq yana takrorlandi. Bu gal
boyagidan koʻra tez va chaqqon yelib
ketdilar, biroq suvdan hamon azod
koʻtarilib ketolmay, sal-sal yuqorilab
qoʻyishardi. Ona qush ularni shunchalik
sabr-toqat bilan mashq qildirardiki,
birortasini “koyimas”, “turtmas” edi,
mashqni tinimsiz takrorlardi, oʻzi namuna koʻrsatardi. Ertasiga bu mashq
yana davom etardi.

Chorsanboy dadasi oldida qarmoqni
suvga solib qoʻyib, maza qilib tomosha
qildi. Ikki koʻzi qushlarda edi. Bir mahal:

— Ana koʻtarildi, uchib ketdi! — deb
qichqirib yubordi.

— Uchadi-da, bekorga onasi qunt
bilan mashq qildiryaptimi! — dedi
dadasi, shunday boʻlishini necha marta koʻrgan kishidek behayajon.




Bu mahal oqqushlar toʻdasi koʻl ustida doira yasamoqda edi.

— Voy,anavi bittasi qopti-ku! — dedi
Chorsanboy suv betida, to“lqinda qalqib
turgan oqqushchani koʻrib.

— Uchadi. Shoshma. Axir oʻquvchilarning hammasi “besh”ga oʻqimaydiku. “Uch” oladigani ham bor, shundaymi?

— Albatta, — tasdiqladi Chorsanboy.

— Bu ham oʻshanaqa zoʻrgʻa “uch”
oladiganga oʻxshaydi.

Sovuq tez tushdi. Buni payqagan
katta oqqushlar bolalarini uchishga
jadallik bilan oʻrgatishardi. Koʻpchiligi
koʻl ustida ikki-uch doira yasaydigan
boʻlgan boʻlsa ham,anavi kenjasi hamon
uzoq ucholmas, tezda suvga qoʻnib
olardi, hurpayib turardi. Aftidan nimjonga oʻxshardi.

Bir kuni quyosh botishga yaqin barcha qushlar baravar koʻtarilishdi.
Kenja ham koʻtarildi. Lekin koʻl ustida
bir doira yasab, yana oʻz joyiga kelib
qoʻndi. Shu kechasi juda qattiq sovuq
boʻldi. Chorsanboy ertalab chiqib hayron qoldi: hammayoq oppoq, xuddi qor
yoqqandek. Aslida bu qirov-buldiriq
edi. Atrof ertaksimon tusga kirgan. Bu
ajoyib koʻrinishdan zavqlanib turgan




Chorsanboyning esiga oqqushlar tushdi: ularning holi nima kechdi?U koʻlga
chopdi. Qay koʻz bilan koʻrsinki, koʻl
muz qotgan. Kenja oqqushchaning qanotlarini muz “ushlab” qolibdi. Kattakichik oqqushlar uning atrofida uymalashib yotibdi. Lekin uni muzdan ajratib olisholmas edi.

Chorsanboyning yuragi achidi. Nima
qilishini bilmasdan uyga chopdi:

— Dada! Dada! Kichkina oqqush
muzga yopishib qopti. Endi nima qiladi? Oʻlib qoladimi?

Dadasi nima gapligiga darrov tushundi. Saroydan bolta, uzun taxta olib
yoʻlga tushdi. Oqqushlar hamon tashvishlanib, uymalanib yotardi. Ulardan
choʻchimadi ham.

Dada qirgʻoq muzini tepib koʻrdi,
bolta bilan urdi. Qattiqligiga qanoat
hosil qilgach, muzga yopishib qolgan
oqqushcha oldiga asta-asta yurib bordi.
Oyogʻi ostiga taxtani uzun tashlab,bolta
bilan sekin-sekin atrofni chopib, oqqushchani muz panjasidan qutqarib oldi
va yonida turgan oʻgʻliga uzatdi:

— Ma,uyga elt! Isit!

Chorsanboy quvonishini ham, xafa
boʻlishini ham bilmasdi. Sheriklarining
bu fojiali holatdan qutulganini koʻrgan




boshqa oqqushlar koʻlni bir aylanib,
Chorsanboyning tepasiga kelganda
pastlab oʻtishdi. Goʻyo sheriklarining
mehribon qoʻlda ekaniga ishondilar va
yana bir doira yasab, koʻl ortida
koʻzdan gʻoyib boʻldilar.

Kenja oqqush esa qishi bilan Chorsanboylarnikida qoldi. Oldiniga yotsirab hech kimning qoʻlidan hech nima
yemadi, suv ham ichmadi. Chorsanboyni yana vahima bosdi:

— Oʻlib qoladi!

Yana dadasi dalda berdi:

— Oʻlmaydi, sabr qil, o'glim. Oʻrganib ketadi.

Bu gal ham dadasining soʻzi toʻgʻri
chiqdi. Oqqushcha avvaliga uyga,
odamlarga koʻnikdi. Keyin ivitilgan
non ushoqlarini choʻqidi, keyin suv
ichdi. Keyinchalik esa, oʻzi ovqat tilab
keladigan boʻldi, kishilar dasturxonga
oʻtirsa,yonlariga kelib,chiroyli koʻzlarini miltillatib turadi. Bora-bora uning
oʻziga idish ayirishdi. Kishilardan
emas, hatto hovlida doim mudrab yuradigan qari itdan ham endi hayiqmaydi.
Mushuk bilan esa oʻynashadi, dumini
choʻqib qaqillaydi.

Bahor chiqib, ariqda suvlar sharqirab
oqadigan boʻlganda u koʻlga bir-ikki




marta oʻzicha borib-kelib yurdi. Begona
bolalardan ham choʻchimadi. Ilk oqqushlar tovushi koʻl tomondan kelgan
kuni bir ketganicha qaytib kelmadi.
Chorsanboy oʻkingandek boʻlgan edi,
dadasi yupatdi.
— Yaxshi boʻldi, elatini topdi.
1971

AZIZ RASM

Men bu rasmga ortiqcha ahamiyat
bermasdan yurardim.

Esimni tanibmanki, xonamizning
devorida osigʻliq turadi. Oʻzi oddiygina:
ayiq bolasi daraxtga tirmashib chiqib
ketyapti. Qalamda ishlangan. Uncha
chiroyli emas. Ochigʻini aytsam, bunaqangi rasmni oʻzim ham chiza olaman.
Nimasi qiyin? Bizning sinfda shunaqa
bolalar borki, solgan rasmini koʻrsangiz
ogʻzingiz ochilib qoladi!

Bu rasmga yoshlikdan oʻrganib qolganim uchun boʻlsa kerak,tarixini hech
surishtirgan emasman. Oʻquvchilik
vaqtida ayammi, dadammi havas qilib
solgan boʻlsa kerak, deb ba'zan koʻnglimdan oʻtkazib qoʻyardim. Lekin nima
uchundir, soʻrash hech esimga kelmasdi.




Yaqinda shu rasmning tarixi ochilib
qoldi.

Bizga yangi kvartira berdilar. Uch
xonali, yorugʻ, yoʻtalsang derazalari
zirqillaydi, polida aksing koʻrinadi.
Beshinchi qavatda. Butun shahar ko£rinadi. Uzoq-uzoq togʻlardagi qor ham
bemalol koʻrinadi. Shahrimizning kattaligini ana shunda bildim. Quyosh tikka kelganda anhor qilich damiga
oʻxshab yarqirashini koʻrsangiz. Maza!

Koʻchish uchun kunboʻ“yi ovora bo£ldik. Ayam bilan dadam besh kun ishlab,
ikki kun dam olishmaydimi, foydasi
shunga juda tegdi. Shanba kuni ertalabdan yigʻishtirishdi: bogʻlaydiganini
bogʻlab, tugadiganini tugishdi. Maktabdan kelgach, men ham qarashdim.
Ana shunda ayam oʻsha rasmni devordan asta olib, avaylab qogʻozga oʻradida, menga berdi:

— Buni papkangga solib qo`y, ehtiyot
qil! Koʻ“chib borgach, menga berasan.

Ayamning rasmga nisbatan qilgan
harakatidan va muomala zaylidan bildimki, rasm juda ardoqli, uni yaxshilab
asrashim shart. Uni portfelimga solar
ekanman, yana ayam ta'kidladi:

— Ezilmasin!

— Ezilmaydi-ku, kitoblarim orasida




siqilib qoladigan boʻldi, — dedim kulgiga olib,— ayiqcha oʻlib qolsa-ya!

— ОЧтауд1, shuncha yil devorda
osigʻliq turib oʻlmagan, endi oʻlarmidi!
Oʻldirmaysan-da, ayam xafa boʻlmasin
desang, o“ldirmaysan.

— Shunaqa aziz rasmmi,aya!

— Aziz boʻlganda qanday!

— Oʻzingiz solganmisiz?

— Yoʻq.

— Dadamlarmi?

— Yoʻq.

— Ie, kim solgan boʻlmasa?

— Birov. Begona odam.

— Shunaqami, — ayamni ishdan
qoldirib, shu paytda rasmning tarixini
surishtirishni oʻzimga ep koʻrmadim.
Lekin koʻnglimga tugib qoʻydim: payti
keladi!

Paytini ortiqcha poylab yurmasdan,
koʻchib borgan kunimizning ertasigayoq roʻyobga chiqarib qoʻya qoldim.
Gapni ayamning oʻzi ochdi. U uy jihozlarini joy-joyiga oʻrnashtirib boʻlgach,
rasmni soʻradi.

— Sening karavoting tepasiga osib
qoʻyamiz, maylimi?

Menga yoqinqiramadi: birinchidan
uni ayam menga beradi deb oʻylamagan
edim, ikkinchidan oʻzi ham unaqa chi



royli chiqqan emas. Axir odamlar
bolalarining karavoti tepasiga rangli
boʻyoqlarda solingan, koʻrsang havasing keladigan rasmlar osib qoʻyishadida! Buning nimasi yaxshi? Tagʻin qalamda solingan. Oddiygina!

Mening kayfiyatimni bilgan ziyrak
ayam:

— Mayli, senga yoqmasa o`zimga
qola qolsin, — dedi. Men paytdan foydalanib soʻradim:

— Avval, ayting-chi, oʻzini kim
solgan? Nima uchun buncha ardoqlaysiz?

— Unda mendan olib qoʻyasan-da, —
kuldi ayam.

— Yoʻq,olmayman, oʻzingizga buyursin.

— Yoʻq, olib qoʻyasan; koʻzingdan
koʻrib turibman.

— Shunaqa aziz rasmmi?

— Boʻlmasam-chi!

Oddiygina bu rasm mening nazarimda oʻzga bir chiroy kashf etdi. Xayollarim har tomonga toʻzgʻib ketdi.
Oʻzimcha tarix toʻqidim. Lekin hech
biri toʻgʻri boʻlib chiqmadi.

— Urush yili edi, — deb oʻz hikoyasini boshladi ayam. — Katta-kichik hamma frontda. Frontga ketmaganlar front




uchun ishlardi. Mening dadam ham
frontga ketgan, ayam fabrikada kiyimbosh tikardi. Tong qorong£ʻisida ketib,
shom qorongʻisida qaytardi. Biz bolalar
bilan shugʻullanishga vaqtlari ham yoʻq
edi. Biz ham kattalardek oʻz ishimizni
bilib qilardik, o`zimiz ham kattalarga
oʻxshab qolgandik. Bir kuni, maktabimiz
gospital boʻlarmish, frontdan yaradorlar
kelayotganmish, degan mish-mish tarqaldi. Mish-mish chinga aylandi. Bizni
yana eski binomizga qaytarib koʻchirishdi. Ha, aytganday, bu toʻrt qavatli
yangi binoga urushdan sal oldin koʻchib
oʻtgan edik. Yana biz uchinchi smenada
oʻqiydigan boʻlib qoldik. Sinf yetishmasdi. Yangi binomiz sal vaqt ichida soldat
va ofitserlar bilan liq toʻldi. Doktorlari
ham harbiylar. Yaradorlar oftobga
chiqib oʻtirishadi, yaqinrogʻidan oʻtsak
qoʻl silkishib gap qotishadi, tabassum
qilishadi. Ayam bechora: “Dadang shular ichida yoʻ“qmikin? Birortasi koʻrmaganmikin?” deb haftada bir-ikki marta
xabar oladilar. Qiziq, dadam frontdan
shu yergacha keladi-yu, ayam chiqib,
surishtirib topib olguncha qarab turarkanmi! Endi bilsam, ayam bechora
dadamni juda sogʻingan ekanlar. Xavotir ham olganlar.



— Siz dadangizni sogʻinmasmidingiz?— hayron bo£lib soʻradim.

— Ayamchalik sogʻinish nimaligini
bilmasam kerak-da, boʻlmasa kunda
chiqib xabar olmasmidim.

— Kichkina boʻlgansiz-da! — ayamga
tasalli berdim.

— Ehtimol! Buning ustiga deyarli
hammaning dadasi frontda edi. Shunaqa boʻlishi kerak deb oʻylaganmidim?
Lekin xat tashuvchini koʻchaning
boshidan kutib olardik. Chug£ʻurlashib
hammamiz oʻz adresimiz va familiyamizni aytardik. Uch-toʻrttamiz xat olib
quvonsak,ba'zi birimiz uyimizga yigʻlab
qaytardik.

— Nega? — tushunmadim.

— Chunki “Qora xat” kelgan boʻlardi.

— “Qora xat” deganingiz nima, a?
Xatning qorasi ham boʻladimi?

— Boʻladi, qizim, boʻladi, — xoʻrsindi
ayam, — frontda halok boʻlgan kishidan
keladigan xat.

— “Hm”, — deb tilimni tishlab qoldim. Buvam esimga tushdi. — Demak
buvamdan ham oʻshanaqa xat kelgan
ekan-da!

— Kelgan, qizim, kelgan. — Ayam
juda boʻshashib, xoʻrsindi. — Oʻshanda




ур Парашаги 211 koʻrsang! Ayam
bechora bu gʻamdan yotib qolganlar.
Oʻsha-o“sha kasalmand bo£lib, oʻnglanmay ketdilar.

Ayam uzun xoʻrsinib,o“z onasi haqida
uzoq soʻzlab ketdi. Uning har bir
soʻzidan onasini qanday yaxshi koʻrgani
sezilib turardi. Men u kishini koʻrmaganman. Suratlarini bilaman, xolos.
Ana, ayam uni katta qildirib, yaxshi
ramkaga solib, buvam bilan yonma-yon
osib qoʻyibdi. Buvimning surati keyinroq oldirilgan boʻlsa kerak, buvamga
qaraganda qariroq koʻrinadilar. Buvamning ustida chopon, boshida chor qirra
tagdoʻzi doʻppi. Koʻzlari yirik. Xuddi
ayamnikiga oʻxshaydi. Yonib turibdi.
Yuzlari unchalik etli boʻlmasa ham,
lekin juda sogʻlom va baquvvat Бо"1ganlari yaqqol koʻrinib turibdi. Buvamning harbiy rasmini koʻrgim kelib
ketdi.

— Buvamning soldatlikda tushgan
suratlari bormi?

— Yoʻq. Urush vaqtida suratga
tushish kimning esiga kelibdi.

— Attang! — achindim. — Buvamga
harbiy forma juda yarashgandir.

— Yarashgan boʻlsa kerak. Chiroyli,
keng yagʻrin odam edilar.




Bir ozdan keyin ayam oʻz hikoyasiga
qaytdi:

— Bir kuni muallimamiz gospitalga
borishimizni aytib qoldi. Kichkina konsert berdik. Konsertdan keyin palatalarga kirib, yaradorlar bilan tanishdik,
gaplashdik. Ba'zi birlarining yengil-elpi
yumushlarini qilib berdik. Shunda bir
yarador mendan boyagi konsertda aytgan ashulamni yana bir takrorlab berishimni iltimos qilib qoldi.

— Qanaqa ashula edi? — men ayamning hozir ham yaxshi ashulalar
aytishini bilganim uchun bolaligida
ham ashulalar aytganidan ajablanmadim, ashulasining nomini soʻrash bilangina cheklandim.

— Yanglishmasam, frontdagi dadasini sogʻingan qizcha haqida edi. Hozir
nomi esimda yoʻq.

— Yana aytib berdingizmi?

— Boʻlmasam-chi! Frontchining
ra'yini qaytarib boʻladimi! Lekin yarador ashulamning yarmigacha ham eshitolmadi. Yigʻlab yubordi. Xuddi kichkina bolaga oʻxshab hoʻngrab yigʻladi,
oʻpkasi toʻlib yigʻladi. Qani endi ovitib
boʻlsa! Keyin bilsak uning ham bitta-yu
bitta qizi bor ekan. Gitlerchilar bosib
olgan shaharda qolgan ekan. Qizining




taqdiridan bexabar, alamdan oʻrtanib
yonib yurgan ekan, mening ashulam
yarasini yangilabdi. Shu-shu u meni
xush koʻrib qoldi. Gospitalni maktabimiz otaliqqa olgan. Tez-tez borib
xabar olib turardik. U vaqtda roʻzgʻor
uchun hovliga piyoz, kashnich, ukrop
sochardik. Pomidor, bodring ekardik.
Hammasidan unga olib borardim. Ayam
rahmatlik: “G'arib ekan, dadang ham
unga oʻxshab qayerlarda yuribdi! Mana
bu gilosdan ham olib borib ber, qizim,
bechoraga”, — deb hovlidagi qizil gilosdan ikki-uch hovuch berganlari hali-hali
esimda.

— Boshqalarning koʻzini oʻynatib,
bitta oʻziga berdingizmi?

— Frontchilar juda ahil boʻladi.
Yolgʻiz yemaydi.

— Ha,shunday demaysizmi!

— Undan keyin gospitalga bitta men
qatnamayman-da, hamma bolalar borishadi. Har bittasining goʻyo “oʻz
kishisi” bor edi... “Mening yaradorim”ning qoʻlidan uncha-muncha rasm solish kelar ekan. Bir kuni ana shu rasmni tugʻilgan kunimga sovgʻa qildi:
“Boshqa hech narsam yoʻq esdalikka
berguday”, deb kuldi. Men jon deb olib
ketdim. Chunki oʻzim rasm solishga
$—1306 129



ishqivoz boʻlsam ham hech qoʻlimdan
kelmas edi.

— Oʻsha kishi tuzalib ketdimi?

— Ha. Frontga joʻnash oldidan
biznikiga keldi. Xat yozib turdi. Keyin
jim boʻlib ketdi. Surishtirsak Germaniyaga kirganida halok boʻlibdi. U bir
xatida: “Men birinchi burchimni oʻtadim — Vatanimiz dushmandan to'ʻlato“kis musaffo boʻldi. Endi ikkinchi
burchim qoldi: Yevropani fashizmdan
ozod qilish”, — deb yozgan edi.

— Ajoyib odam ekan! — uning soʻzi
menga juda yoqqan edi. — Oʻlmaganda
qanday yaxshi boʻlardi.

— Ha, qizim, ne-ne kishilar halok
boʻldi! Bu rasm oʻsha kishidan menga
yodgorlik!

Bu oddiygina rasm endi koʻzimga
juda ham boshqacha koʻrinib ketdi. Uni
oddiy soldat emas, buyuk rassom chizganga oʻxshardi. Butun vujudim hayajonga toʻlib, koʻnglim koʻtarildi. Oʻzim
koʻrmagan oʻsha kishiga gʻoyibona
hurmatim oshdi. Oʻshanday soldatni
koʻrgan, gaplashgan, qoʻlidan esdalik
rasm olgan ayamga havasim keldi. Bu
rassom — soldat siymosi devordan
magʻrur boqib turgan buvam haqidagi
tasavvurim bilan qoʻshilib ketdi.




Rassom buvamga oʻxshardi. Unga
qaradim. U ham mendan koʻzini uzmasdan termilib turardi.

Rasmni ayamning qoʻlidan asta
oldim. Ayam indamay berdi. Karavotim tepasiga ehtiyotlik bilan osib qoʻydim.

SAYYOH KAKTUS

Zamiraga kaktus ma'qul boʻlib qoldi.
Nimasi ma'qulligini oʻzi biladi.
Boʻlmasa kaktus tuvakda oʻsadigan
ba'zi gullarga oʻxshab, chiroyli yaproq
yozmaydi, chaman boʻlib gullab havasingizni keltirmaydi. Oʻzi kishi kaftiga
oʻxshaydi: qalin, goʻshtdor. Lekin bu
koʻm-koʻk kaft tikanlarga toʻla. Uni
qoʻlga olib salmoqlab boʻlmaydi. Yaxshi
gul chiqaradi deyishadi. Juda kam
uchraganidanmi Zamira hech koʻrgan
emas. Shuni oʻz koʻzi bilan koʻrishga u
qasd qildi. Bir rangli jurnalga koʻzi
tushdi: juda chiroyli gullar ekan. Agar
chindan ham oʻsha suratdagiday boʻlsa
koʻplarning havasini keltiradi.

Zamira gulsevar qoʻshnisidan kaktusni qaerdan olishni soʻragan edi:

— Ovora boʻlib yurasanmi, ma, mana
buni olaqol! — deb derazasi ostida tur



gan tuvakdagi kaktusning shapaloqdek
bir butogʻini asta qayirib uzdi-da, unga berdi. — Ehtiyot boʻl, tikani kirmasin.

Qoʻshni qanaqa qilib oʻstirishni ham
tushuntirdi. Juda oson ekan: tuvakka
goʻng aralashtirgan tuproq solib, unga
suqib qoʻyilsa bas ekan.

— Lekin tez-tez sugʻorib tur. Kunga
qo'y, — dedi qoʻshni. Zamira xuddi
shunday qildi. Chindan ham u “xiralik”
qilmasdan tutdi. Sal oʻtmay eti qalin
tortib, tikani quyuqlashdi, boʻyi ham
oʻsdi.

Bir gal kelganda Zamiraning katta
buvisi, sakson yoshli kampir:

— Bu tikan nima qilib uyning
to'riga chiqib qoldi, — deb hayron
bo`lgan edi, Zamira mamnun izohladi:

— Gul-ku, buvi. Amerikada oʻsadi.
Juda chiroyli gullaydi.

— Tikanni gul deb yursalaring,— deb
ajablangan buvi qoʻli bilan asta paypaslagan edi, tikani qoʻliga botdi. —
Muncha jahli oʻtkir, ehtiyot qilinglar
bolalarni.

Zamira katta buvisi aytganidek,
kichik ukasidan ehtiyot qilib parvarishladi. Mehribon qoʻl boshingni silab




tursa, bo'y tez oʻsadi degandek,
Zamiraning gʻamxoʻrligini sezgan kaktus tez orada katta boʻldi. Hatto
yonidan ikki-uchta bolacha ham chiqardi,ular ham yayrab oʻsa boshladi.

Bir kuni Zamiraning muallimasi:

— Bolalar, uyinglarda turli gul oʻstiringlar, Navro“fz bayramida maktabimizni bezatamiz, — dedi.

Zamiraning koʻnglidan kaktus oʻtdi.
Yana yaxshilab parvarish qildi,aytilgan
muddatda olib chiqdi. Ba'zilar “vaa,
shu ham gul boʻlibdimi!” deb kuldi. Bittasi qoʻl urib qochdi. Boshqa bittasi д0"pol tegishgan edi, kaktus gʻazabi chiqqan kishidek uning barmog£ʻini qonatdi.

— Toʻla endi, qoʻlimni guling qonatdi, — dedi oʻsha qo`pol bola.

— Oʻzingdan koʻr. Nega gulga ozor
berasan.

Zamira bundoq qarasa, sinfda hech
kim kaktus olib chiqmabdi. Ochigʻini
aytganda, maktabda hali kaktusni umri
bino boʻlib koʻrmagan bolalar bor ekan.
Atrofidan ketishmadi. Bolalardan bittasi: “Menga tegma”, degan gul ekan
deb uning tikanini paypaslasa, boshqa
biri “Betartib bolalarning jazosiman”,
degan gul boʻlmasin deb uning gʻashiga
tegardi.




Zamira ta'til boshlanishi bilan kaktusni uyiga olib keldi. Maktabda kim
xabar olib turadi!

Lekin uyida ham tashvish boshlanib
qoldi. Har yildagidek uning dadasi
mashinasida Issiqkoʻlga oilasini olib
bormoqchi. Endi Zamira nima qildi?
Albatta kaktus uchun u oʻzi yolgʻiz
uyda qololmaydi. Birovga qoldirishga
koʻngli yoʻq. Avvalambor u kaktusning
gul chiqarishini oʻz koʻzi bilan ko£ʻrmoqchi, ikkinchidan, birovga qoldirsa,
u odam oʻzidek parvarish qila oladimi,
yoʻqmi. Ayni yetilgan vaqtida qurib
qolsa-ya! Buning ustiga sentyabrda bir
necha oʻrtogʻiga bolachasidan bermoqchi boʻlgan. Zamira oʻylab-oʻylab dadasiga dardini aytdi:

— Kaktusni nima qilamiz, dada?

— Hm,— oʻylab qoldi dadasi. — Olib
ketmoqchimisan?— Zamira yashnab
ketdi.

— Koʻnglimdagini aytdingiz, dadajon. Qanday yaxshisiz! Maylimi?

— Mayli. Lekin yoʻlda oʻzing ehtiyot
qilasan-da.

— Boʻpti! Buyogʻidan xavotir olmang.

U kaktusni Issiqkoʻlga olib ketdi.
Ular bilan birga bir xonada turdi, u
koʻlda choʻmilganida sohilda tomosha




qildi. Kishilarga ermak boʻldi. Zamira
“kaktusli qiz” degan laqab oldi. Bir kun
qirgʻoqqa olib chiqmasa “guling qani?”
deydigan boʻlib qolishdi. Qaytish paytida oʻsha yerda orttirgan oʻrtogʻi —
qalmoq qiziga bir bolachasini tuvakchaga solib,esdalikka berdi:

— Rahmat! Albatta parvarish qilaman! — dedi oʻrtogʻi quchoqlashib xayrlashar ekan.

— Ishonaman, — dedi Zamira, —
koʻrdingmi, guli qanday chiroyli.

Bu paytda Zamiraning ona kaktusi
gunafsharang, oqish tusda ochilgan,
bunday chiroyli gul, uning nazdida,
olamda yoʻq edi.

Chunki oʻz mehring va mehnating
samarasi doim shunday beqiyos goʻzal
boʻladi.

1971

ETIM BOSHIN SILAGANLAR

Bu yil mehnat otpuskamni Qrimda
oʻtkazadigan, oʻgʻilcham Qudratni ham
birga olib ketadigan boʻldim.

Oʻgʻlim har kuni ketishimizga necha
kun qolganini sanay berib adashib
ketardi.

Oxiri kutilgan kun keldi. Yoʻlga




chiqdik. Kishi yoʻlga chiqish oldidan
biror ogʻir ish qilmasa ham odatda
charchaydi. Bu charchoqlik poezdga
oʻtirib bir necha soat oʻtgandan keyin
bilinadi. Men ham xuddi shunday bo£ldim. Qorongʻi tushishi bilan esnoq
bosib, uyquga ketdim. Qudrat yonimda,
boʻynimdan quchoqlab yotardi. Ertalab
koʻzimni ochsam, yonimda Qudrat yoʻq.
U allaqachon kiyikday sakrab turib ketgan. Pastda kim bilandir gaplashib
oʻtiribdi. Ularning suhbati qulogʻimga
kirdi.

— Ha, ha, dadamni juda yaxshi ko£raman degin. Oyingni-chi?

— Oyimni ham. Dadamning ikkita
ordeni, beshta medallari bor.

— Demak, dadam qahramon, degin.

— Ha! — dedi Qudrat mag`rurlanib.
Uning astoydil faxrlanayotgani tovushidan sezilib turardi. Men bola bilan
bunday samimiy suhbatlashayotgan
kishining kimligiga qiziqib, qaradim.
Yigirma ikki-yigirma uch yoshlardagi
bir rus yigiti. Oddiygina kiyingan,
koʻkragida Mehnat Qizil Bayroq ordeni
yarqirab turibdi. U uygʻonganimni
koʻrib, men bilan salomlashdi.

— Mana, biz yigitcha bilan otamlashib o'tiribmiz, — deb kuldi. Lekin bu




kulgi darrov oʻychanlik bilan almashib
mening yuzimga tikilib qoldi. Tashqari
chiqib yuvinib kupega kirar ekanman,
xuddi shunday tikilish bilan qarshi oldi.
Nonushtaga oʻtirdik. Men u yigitni ham
taklif etdim. U tortinmay yonimizga
kelib oʻtirdi. Lekin xayolida allaqanday
oʻylar bordek koʻrinar, oʻqtin-oʻqtin
yuzimga qarab qoʻyardi. Nonushta oxir
boʻlgach, birdan:

— Biz tanish boʻlishimiz kerak,
qoʻshni, — dedi ishonch bilan.

— Ehtimol, — dedim.

— Ehtimol emas, bu aniq.

— Qaerda ishlaysiz? — dedim men.

— Ishdan emas. U mahalda men hali
mana shu yigitchadek (u Qudratni koʻrsatdi) shirin yoshda edim. Siz
esa mening hozirgi yoshimda edingiz.

Mening xayolimga urush yillari keldi. Darrov esladim.

— Sizning nomingiz Sasha emasmi? — dedim uni sinchiklab kuzatib.

— Xuddi shunday, oʻrtoq kapitan, —
dedi va Qudratni asta bir chetga surib
menga tashlandi, qoʻl siqib koʻrishdi.
Hayajoni bir olam edi.

— Tasodifni qarang-a, — der edi
Sasha hayajon toʻlqinida qalqib, —
kelib-kelib, poezdda uchrashibmiz-a.




— Axir,oʻshanda albatta koʻrishamiz
demovdimmi, esingizda bormi?

— Bor,bor. Men sizni koʻp eslardim.

Ikkimiz urush yillarini eslashib ketdik. Qudrat hech narsa tushunmay agʻrayib turardi. Tafsilotini soʻrashga
botinolmasdi. Uning baxtiga poezd
katta stansiyaga kelib toʻxtadi. Sasha
shamollagani chiqib ketdi. Paytdan foydalangan Qudrat soʻrab qoldi.

— Dada, bu kishi kim? Qaerdan taniysiz?

— Tarixi uzun, oʻgʻlim. Bunga oʻn
besh yil boʻldi. U vaqtda Sasha yosh
bola edi.

— Frontda uchrashganmisizlar? Yosh
bolalar ham urushda boʻlganmi, dada?

— Boʻlgan, oʻgʻlim, bo`lgan. Urush
ularning shoʻri edi, oʻgʻlim, endi sira
koʻrsatmasin!

— Sasha aka sizda soldat boʻlganmi?

— Yoʻq, lekin bir yaxshi soldatchilik
ish koʻrsatgan.

— Qanday qilib? — dedi Qudrat juda
qiziqib va ogʻzimga tikilib oʻtirib oldi.
Qarasam, boʻlmaydigan, keyin qisqagina
qilib aytib berdim.

— Men u vaqtda hali serjant edim.
Bir kuni polkimizda majlis boʻlib qoldi.
Majlis oxirida razvedkachilar kursiga




odam tanlay boshladilar. Men хат
yozildim. Kursni yaxshi tugatib, polkda
razvedkachi boʻlib qoldim. Bir kuni
katta bir qishloqni razvedka qilgani
ketdik. Qishloq qarshisidagi tepalikda
niqoblanib atrofni rosa kuzatardik.
Biror narsani sezish mumkin boʻlmadi.
Oxiri tavakkal qilib qishloqqa yura
boshladik. Qishloq jimjit. Eng chetdagi
uyga yetishimizga yuz metrcha qoluvdi
hamki, cherdakdan bir narsaning hilpillaganini koʻrib qoldim. Yaqinroq
borib qarasak, yetti-sakkiz yoshlardagi
bir bola, hadeb roʻmol silkiyotgan ekan.
U “qishloqqa kirmanglar”, deb ishora
qilardi. Biz darrov tushundik: qishloq
bekorga jimjit emas ekan. Lekin qishloqni razvedka qilmasdan qaytishimiz
mumkin emas edi. Turli rejalar tuza
boshladik. Shu orada qishloq koʻchasida
sigir ma'radi. Mundoq qarasak, haligi
cherdakda turgan bola haydab kelyapti.
Biz oʻzimizni chetga oldik. U bo£lsa,
hech narsaga parvo qilmay uzun xipchin bilan sigirning sagʻriga asta-sekin
urib qishloqdan chiqib kelardi. Bizning
biqinib yotganimizni koʻrib-koʻrmaslikka solib oʻtib ketdi. Soyga qarab burildi. Koʻzdan yoʻqoldi. Shunda biz uning
ketidan bordik.

— Qishloq toʻla gitlerchilar,— dedi u




katta odamlardek salmoqlanib, — asti
kira koʻrmang.

— Unday boʻlsa, qishloqqa kirishimiz
juda shart ekan, — dedi sherigim,— bilishimiz kerak. Qaerda nima bor?

— Hammasi mana bu qogʻozda yozilgan,— dedi bola va botinkasini yechib,
charmi orasidan qogʻoz chiqarib, berdi.
Chindan ham bu bir varaq qogʻozda
dushman tayyorgarligi tola aks etgan,
0" ochish nuqtalari mukammal koʻrsatilgan edi.

— Buni senga kim berdi?— dedim.

— O`zim chizdim, — dedi kulib bola,
keyin aytib berdi. Ularning uyida yarador bir ofitser yashirinib yotarkan.
Bola bilan tanishib, yana topshiriq
berib qaytdik. Ertasiga yana kelishilgan joyda uchrashdik. Lekin qishloqni
ozod etganimizda bolani uchratmadik.
Surishtirsak, kulga aylangan uy-joyini
koʻrsatishdi.

— Gitlerchilar bilib qolgan boʻlsa,
qochishgan.

— Topding, oʻgʻlim. Qochishgan
ekan. Mana endi buyogʻini oʻzidan soʻraymiz.

Shu vaqt poezdning joʻnashi uchun
zang urildi, Sasha qoʻlida pishgan
tovuq bilan kupega kirib keldi. Sashadan soʻradik.




— Oʻshanda sizlar bilan aloqa
bogʻlaganimizni gitlerchilar fahmlab
qolgan ekanlar, nima qilishni bilmay
shoshib qoldik. Lekin yaxshi odamlar
bizni yashirishdi, keyinchalik oyim
qo`lga tushdi. Uni osishdi — Sasha
chuqur nafas oldi. Mendan bir narsani
vyashirganday yerga qaradi. Soʻng yana
soʻzida davom etdi: — Keyin meni
uyimizda yashirinib yotgan ofitser olib
ketdi. Hozir ham birgamiz. U boʻz
yerdagi sovxozda direktor oʻrinbosari.
Men ham 10-sinfni tugatgach, oʻz istagim bilan boʻz yerga kelganman. Qoʻriq
yerlarni obod qilib yotibmiz.

Sasha Qudratga juda yoqib qolgan
edi. To u manziliga yetib, yoʻlda tushib
qolmaguncha undan ajralmadi.

1964




Qissalar

YAXSHI NIYATLI KISHI
I

“Aziz dadajonim! Tez-tez xat yozib
turganingizdan juda xursandmiz. Hatto
qoʻshnilarimiz, “qanday mehribon
dadang bor-a!” deb havaslari keladi.
Men ham sizni juda sogʻindim. Urush
qachon tamom boʻladi? Qachon kelasiz?
Valyaning dadasi keldi. Bir oyogʻi yoʻq.
Lekin yogʻoch oyoqda yurgani bilinmaydi. Maktabimizga kelib, urushda
koʻrganlarini gapirib berdi. “Endi biznikilar oldinga ketgani-ketgan. Dushmanni oʻz uyasida yakson qilmaguncha
qoʻymaymiz”, deydi. Demak urushning
tamom boʻlishiga ozgina qolibdi-da?

Xatingizda maktabing, o'qishing qalay debsiz. Dadachi, dada! Maktabimiz
ham, qishlogʻ“imiz ham oʻsha oʻzingiz
koʻrgandek. Faqat maktabimiz eskiga
oʻxshab ketdi. Urush boshlanib, siz ketgandan beri hech remont qilingani yoʻq.
Qishda ham yaxshi issiq boʻlmadi. Paltoda oʻtirib oʻ“qidik. Odam paltoda oʻtirib yozsa, xati chiroyli chiqmas ekan!

Ayam yaxshilar. Ertalab qorongʻida




ishga ketib, kech gʻira-shirada keladilar. Juda charchab keladilar. Ba'zan
“bu qurib ketkur urush qachon adoyi
tamom boʻladi”, deb Gitlerni qargʻaydilar. Ayamni koʻrsangiz endi tanimaysiz.
Siz olib bergan paltolari ado boʻlib, endi
pufaykada yuribdilar. Hozir hamma
pufaykada yuradi. Yakshanba kunlari
ham ishlashadi. Oʻzlari aytmasalar ham
yuz-koʻzlaridan bilaman: ayam juda
charchaydilar. Ishdan keladilaru naridan-beri jiz-biz qilib, darrov yotadilar,
koʻp gapirmaydilar. Tunov kuni besh
kunlik non kartochkamizni yoʻqotib
qo“yganimizda juda kuyib ketdilar.
Yoʻq, ishxonada oʻrtoqlari yordam
berishdi. Ha, aytgandek, katta togʻamdan qora xat keldi. Buvim kasal boʻlib
yotib qoldilar. Ayam ham koʻp yigʻladi.
Qaysi birlariga dalda berishni bilmayman. Ayam “buvingga yomon boʻldi,
oʻlib qolmasa goʻrga edi”,— deydi.
Dadajon! Urush tagʻin necha oyda
tugaydi? Urush tugashi bilan uyga qayting. Yana boshqa ishingiz chiqib qolmasin. Biz sizni juda-juda sogʻinganmiz. Kelayotganingizda albatta telegramma bering, hammamiz chiqib kutib
olamiz. Xatda yozgan orden-medallaringizni hammasini taqib keling.



Valyaning dadasi taqib yuribdi, juda
yarashadi. Sizga ham juda yarashsa
kerak. “Qizimga sovgʻa-salom olaman”
deb yoʻlda tutilib yurmang. Menga
hech narsa kerak emas. Oʻzingiz sogʻsalomat kelsangiz boʻldi. Toʻgʻri
kelavering.

Dadajon! Ayamdan, buvimdan, hammadan koʻpdan-koʻp salom. Bizdan
xavotir olmang.

Salom bilan sizni quchoqlab, oʻpib
qizingiz”.

Qizining xati Rakitinning xayolini
qishloqqa, u ishlagan sovxozga olib
ketdi. Xatiga qaraganda yolgʻiz qizi
katta boʻlib qolganga oʻxshaydi. Axir
oʻzini ham urush boshlangandan buyon
koʻrgani yoʻq. Ishqilib omon boʻlsin.
Ayasiga koʻ“makchi boʻlib qoldi. Urush
tugasa, omon borsa qizini agronomlikka
oʻqitadi. Yerda gap koʻp. Yer tilini,
ekin-tikin tilini bilish katta gap, sharafli kasb. Qizining oʻzi ham pishiq,
biyrongina. Zehni ham yaxshi. Qulogʻiga kirganni ilib qoladi.

Rakitin qizining xatini qo`lida tutganicha oʻylab qoldi. Mana,urush boshidan frontda. Chekinishning ogʻir zahmatlarini ham totdi. Mana endi qish
boʻyi hujumda boʻlib, bahorga chiqdi.




Dushman hamon chekinib bormoqda.
Ozod boʻlgan qishloqlardagi odamning
turqi-atvorini koʻrib rahming keladi:
xuddi berahm qoʻl bilan gʻijimlanib
tashlangan yaxshi qogʻozga oʻxshaydi.
Na kiyim-boshida, na rang-roʻyida bir
nur bor. Nainki bularga,umuman xalqqa
qiyin boʻldi. Mana,mitti qizi ham katta
odamlardek turmush mashaqqatlari
haqida mulohaza yurityapti. Demak
bolalar ham vaqtidan avval esini tanib,
ulgʻayyapti. Ha, turmush oʻzi zoʻr maktab. Mana shu sodda Turdiev bilan
Misha Gorkunov frontga tushganida
qanaqa edi? Odam qalbini bilmagan
ba'zi “bilagʻon” komandir “shular bilan
jangga kirib boʻladimi?” deb faryod
urardi. Endi koʻrsin, naq sichqonni
inidan dushmanni topib,ta'zirini beradi.

Rakitin bu jang orasidagi sukunatdan foydalanib, qiziga bir yaxshi xat
yozmoqchi boʻldi. Endi planshetiga
qogʻoz qoʻyib, boshlagan edi, shtabga
chaqirib, Turdiev kelib qoldi.

— Nima gap, tinchlikmi?

— Frontda tinchlik nima qiladi,
oʻrtoq komissar. Tinchlik dushman qirilib bitganda boʻladi.

— Toʻgʻri, Turdiev, hali dushman
tuprogʻimizda ekan sizu bizga tinchlik




yoʻq. Nainki oʻzimiz, dushmanga ham
tinchlik bermaymiz.

Turdiev yelkasidagi avtomatini
toʻgʻrilab qoʻydi.

— Oʻzi ham tinch yotadigan xilidan
emas. Qitmir.

Rakitin qiziga javobxati yozishni yigʻishtirib, Turdiev bilan yoʻlga tushdi.

Shtabda hujum maslahati borardi.

u

Bahor oʻz oti bilan bahor. Toshda
giyoh undiradi. Kuban bahori ayniqsa
koʻrkam. Kun oʻtmay osmonni tutundek
qora bulut qoplab keladi. Osmon yorilgudek gumburlaydi, u ufqdan, bu ufqqa
chaqmoq suv ilondek jilpanglaydi. Jala
quyib qoladi. Turdievning “bu tomonning osmoni suv tutmas g`ʻalvirmi,
muncha yogʻadi”, deganicha bor. Mard
bo`lsang oʻn minut bardosh berasan,
choʻmiltirib yuboradi. Pilotkangni olib
siqsang yarim litr suv chiqadi. Hammayoqni halqob bosib ketadi. Kuban limanlari avjlanadi, kengayadi. Qumlar bilqbilq. Etiklar botmon. Bir haftalab
kiyim-bosh qurimaydi. Shunday paytlarda plash-palatkalarning sadagʻasi ketasan kishil Bir tomchi oʻtqizmaydi!
Daraxtlarning qalin va yashil chodiri



dan dokadek sizib ketadi, goʻyo ularni
choʻmiltiradi. Ertasiga koʻribsizki,tiniq
moviy osmon. Quyosh yonadi. Xarsang
toshda giyoh unibdi. Tunlari surmaday
yumshoq, quloch daraxtlarning oralarida, boshlarida yulduzlar chamani
yaraqlaydi, viz-viz uchadi, yumshoq yel
maysalar qulogʻiga sehrli ashulalarini
kuylaydi. Termilib qarab toʻymaysan,
kishi. Uyqularing qochadi.

Qism ikki oy ivib limanlarda jang
qildi. Dengizga uloqtirib tashlanishidan
qoʻrqqan dushman koʻylakdan yoqa, ishtondan lipa qolguncha qarshilik qildi.
Necha aholi yashaydigan punktlardan
faqat nom-u, bir kaft tuproq qoldi.
Nemis oʻlgudek alamzada edi. Hujum
qilayotgan qismni boshpanasiz qoldirish
niyatida tovuq katagigacha buzib,
yondirib ketardi. Ishga yaroqli aholini
oldiga solib haydar, mudofaa qurishda
foydalanar, ko“nmaganlarini yoʻl-yoʻlakay qirib ketardi. Bu hol jangchilarimizni battarroq gʻazablantirar, koʻzlarini ochar, yanada qasoskorroq qilar edi.

“G” dengizga chiqishda soʻnggi stanitsa. Uning baland daraxtidan qarasang, dengiz koʻrinadi. Tong yorishi
bilan yoʻlga chiqqan kishi, nonushtaga
baliq keltiradi. Aholi shamollagan kishi



ni “dengiz shamoli uribdi” deydi. Boʻydor qamishlar shunda oʻsadi. Har xonada qayiq topiladi. Oʻn yashar bolasi
yaxshi eshkakchi. Ular shamol tiliga
yaxshi tushunishlari va yelkanlar jilovini mahkam tutishlari bilan faxrlanadilar.

Nemis mana shu qishloqqa kelganda
mixlanib oldi. Atrofini obdan minalashtirdi. Mudofaa san'atini ishga soldi.
Tarqatgan mish-mishlariga qaraganda,
daraxtga qush qoʻnsa halok boʻlarmish-u, qishloqni oʻragan har qamish
ostida bir mina bormish.

Qism tuni bilan oʻz pozitsiyalarini
egalladi. Batalon komandiri Nodirov
bir-ikki razvedka uyushtirgach, nemis
tarqatgan mish-mishning zaminida
ozgina boʻlsa ham haqiqat borligiga
iqror boʻldi.

Dushman stansiyaga rosa mixlanib
olgan edi. Kechasi taq-tuq bilan nima
balolar qilib chiqdi. Nodirov binokldan
qarab,stanitsada hiror kishini koʻrmadi.
Bu jang maydonining mash'um ko£ʻrinishi edi.

Qism ikki-uch aviatsiya chaqirdi.
Razvedka aniqlagan oʻq nuqtalarini
artilleriya dodini berdi. Ammo qismning tushda qilgan hujumi befoyda




chiqdi. Kutilmagan oʻq nuqtalari bexosdan ishga tushib, qismni yotishga
majbur etdi. Stanitsa xatalarining derazalaridan, cherdaklardan, yana aAllaqayoqlardan oʻq yogʻardi. Avvalgi pozitsiyasiga chekingan qism yaxshilab mudofaa qurib oldi.

— BDushman koʻrkalamushdek yer
ostida, — dedi polk komandiri mayor
Sledov boʻlinma komandirlarini yigʻib,—
yana bir-ikki marta aviatsiya chaqirishga toʻgʻri keladi. Aviatsiya razvedkasi uyushtirilishini ham soʻrayman,
undan tashqari har batalon oʻz territoriyasida uzluksiz razvedka uyushtirsin, kuzatuvchilar koʻpaytirilsin.

Shu kuni orqada qolgan artilleriya
yetib keldi. Uzzukun aviatsiyamiz osmondan arimadi. Goh razvedka qildi,
goh bomba tashladi. Batalonlar uyushtirgan razvedkalar yangi-yangi xabarlar
keltirib turdi. Avtomatchilar rotasi
stanitsa orqasiga oʻtib, tayinlangan
yerda turganini xabar qildi. Stanitsadan qochib oʻtgan bir yerli kishi ancha
tuzuk ma'lumot berdi. Boshqa stanitsalardan haydab kelingan aholining
koʻpligini aytdi, nemislar ulardan foydalanish niyatida ekanini bildirdi.

— Nemislar, dot, dzot va uylar osti



dagi kovaklarda. Aholini uyoqqa kiritmaydi. Aholi, nemislar bilan og£izburun oʻpishgan uch-toʻrt ityaloq oqsoqollar qoʻlida. Qimir etkizmaydi. Jabr,
jabr boʻldi aholiga. Nemis “biz bilan
birga qirilasan” deydi. Oʻzi dunyodan
umid uzgan,— dedi u kishi.

Batalon komissari Rakitin u kishi
shtabga joʻnatilgach, Nodirovga dedi:

— Oʻrtoq starshiy leytenant, fritslar
kovaklarda boʻlsa, zararni aholi koʻrayotgan boʻladi. Shuni bir oʻylab koʻrish
kerak edi.

— Masalan?

— Biz aholi bilan urishmaymiz. Agar
buni jangchilar eshitsa, o`q ham uzishmaydi. Axir pichoq oʻz sopini kesadimi?

— Sizcha nima qilish kerak? Otilgan
oʻqqa “aholiga tegma” deb boʻlmasa.
Men ham hayron qoldim.

Uncha uzoq davom etmagan jimlikdan keyin Rakitin dedi:

— Butunlay oʻrab, halqalar mustahkamlangandan keyin taslim boʻlishni
taklif etish kerak. Koʻnsa ehtimol.

Bu fikrni polk shtabi ham ma'qulladi.
Kechasi bilan qurshovni kuchaytirish,
butun tayyorgarliklarni koʻrishga qaror
qilindi. Ultimatum tekstini tayyorlash
Rakitinga topshirildi. U ikki-uch vari



ant hozirlab, Nodirovga koʻrsatdi.
Nodirov ularni oʻqib chiqqach:

— Hammasida bir nuqson bor. U
yerdagi aholiga boʻlgan shafqatimiz
mutlaqo eslanilmasligi kerak. Aks holda
nemis “a-ha, nozik joyidan ushlabmiz”
deydi-yu, battarroq yopishib oladi, —
dedi.

— Boʻlmasa nima deyish kerak?

— Toʻgʻridan-toʻgʻri taslim boʻlishni
taklif etavering. Qarshilik koʻrsatish
befoyda deng. Vassalom. Urush diplomatiyasi — qurolsiz jang. Bunda ham
baliqday silliq, chittakdek chaqqon,
burgutdek shijoatkor boʻlish kerak.
Shunday yozingki, “xoʻp” deganini oʻzi
ham bilmay qolsin. Yengillik berilishini
koʻproq ayting. Hammadan ham “orden,
medallarni taqib yurishga ruxsat etiladi” deng. Iloji boʻlsa, o'ljaga tushganlarini ham taqib qoʻyishga va'da
bering, — kuldi Nodirov, — ha, ular
oʻlguday savlatparast. Diplomatiyada
goho shunaqa qilishga toʻgʻri keladi.

— Geringdagini ham olib beraman,
deya qolay, axir unda ham qirqtacha
bor,— kulgiga kulgi qoʻshdi Rakitin.

— Uddasidan chiqsangiz, deng.

Rakitin bilan Nodirov tayyorlagan
ultimatumning yangi tekstini polk




shtabi muhokama qildi, diviziya siyosiy boʻlimi ma'qulladi.

Endi bitta oq bayroq kerak edi.

— Bunaqa bayroq dushmanda bo£ladi, — deb kuldi polk komissari.

— Shu vaqtda bizga ham kerak boʻlib
qoldi-da, boʻlsa ziyon qilmas edi.

— Topib beramiz, — dedi polk komissari va choyshabini shart yirtib, yarmini tutdi, — shu ham yetadi. Oq bayroqni koʻtarish ogʻir boʻladi. Yana
qaytib berasiz. Kim boradi?

— Rakitin, — dedi polk komandiri
mayor Sledov.

Polk komandiri polk komissari bilan
yolgʻiz qolgach, dedi:

— Oq bayroq qonga bo£ʻyalib qaytmasa edi. Toʻngʻ£iz tabiat dushman parlamentyorlar dahlsizligini hurmat qilarmikin?

жох ка

Rakitin erta bilan soqol-moʻylovini
qirib, nonushta qilgach, yoniga ikkita
avtomatchini olib yoʻlga tushdi. Uzoqdan oq bayroqni salqin va toza havoda
ikki-uch marta hilpiratib, dushmanga
ma'lum qildilar-da, mudofaani qoq yorib
stanitsaga kirib bordilar. Dushmanning
oʻq uzmay kutib olganidan Nodirov bir




oz oʻzini bosdi. Lekin yuragi nima
uchundir gʻash, bagʻri huvillayotgandek
koʻrinadi. Bayroq gʻoyib boʻlguncha,
undan koʻzini uzmadi. Ular baravar
qadam tashlab,ikki jangchi avtomatlarini mahkam tutib, hozir o“q uzadigandek
boʻlib borardi. Ular koʻzdan gʻoyib
boʻlganda ham Nodirov oʻsha tomonga
boqardi. Yolgʻiz u emas, hamma jangchi, shtabdan chiqib polk komandiri,
komissariga boqardi. Hammasining
qalbida dushman ichiga kirib borgan
jangchilarining hayoti haqidagi tashvish bor edi. Nafaslarini yutib kutishar
ekan, allaqayoqdan chiqqan avtomat
ovozi entiktirib yubordi. Lekin u boshqa
tomonda edi.

Ular uzoq kutishdi. Hamon parlamentyorlar qaytmasdi. Stanitsa jimjit.
Harakat ham yoʻq. Tikka koʻtarilib qolgan quyosh taptidan yer bug£lanadi,
kishi betiga iliq yopishadi. Yomgʻirda
yerga qapishgan maysalar magʻrur
kekkayadi,yelda silkinadi. Anov daraxtda ikkita qush part-part urishadi. Birbirini quvlashib stanitsa tomonga uchib
ketdi. Nodirov qushlar izidan qarab
qoldi. Dengizga tutashgan lojuvard ufq
jimirlaydi. Qushlar ham koʻzdan gʻoyib
boʻldi.




“Ular-ku, hozir qaytib kelib, yana shu
daraxtga qoʻ`nishar, ehtimol part-part
urishar, bir ozdan keyin totuv
yashashib, koʻklam quchogʻida yayrab
ketishar. U yerda ularning dushmani
yoʻq. Istasa bemalol yashay beradi.
Rakitin-chi? Qaytadimi? Nega muncha
kechikib qoldi? Tinchlik boʻlsin-dal
Aholining gʻamini yeb,o“ʻz boshini dushman sirtmogʻiga tutib bermadimikin?
Ajoyib odam, u yerda gunohsiz kishilar borligini eshitdi-yu, tinchligi yoʻqoldi. Ularning taqdiri, hayoti koʻziga
koʻrinib ketdi. Goʻyo oʻsha yerda bolachaqasi bor kishidek, hali zamon qirilib
ketib, oʻligi ustidan chiqib borayotgandek tipirchilab qoldi. Oʻzi bir umr
koʻrmagan kishilar dardi bilan yondi.
Ajoyib odam, sovet kishisi deganda jon
fido qilishga tayyor. Ishqilib, omoneson kelsin-da! U ketdi-yu, yuragimga
shu vaqtgacha boʻlmagan qiziq tashvish
choʻkdi. Nega unaqa boʻldi ekan. Ishqilib yaxshilikka boʻlsin-da! Odamlar
“kishi oʻz oʻlimini oldindan sezadi”,
deyishadi yo shu qishloqda soʻnggi
marta jang qilarmikanman? Nega
gʻalati bo“lib ketyapman. Nega Rakitinlar shu vaqtgacha kelishmadi?”.

Nodirov qoʻl soatiga qaradi. Parla



mentyorlar ketganiga rosa bir yarim
soat boʻlibdi. Yana betoqatlandi. Polk
shtabiga “endi nima boʻldi?” degandek
qilib telefon qoqdi. Ular ham hayron.
Agitator Borisov kirib keldi. Uning
ketidan uchinchi rotadan komsorg
Yoʻldosh keldi. Koʻzlar bir-biriga tikilishib, javob kutishardi.

— Jangchilar qattiq tashvishlanmoqda. Hozir hujum boshlansin, oʻrtoq
komissarni qutqaramiz. Nemislar tutib
qoldi, deyishyapti, — dedi Yoʻldosh.

Nodirov indamadi. Uning yuziga
qarab iztirob va tashvish oʻqidi.
Borisov ham oʻzida emas. Nimadir
demoqchi boʻlib payt poylardi. Dambadam dastroʻmolini olib, labini artar,
qoʻlida ezgʻilar, yana labiga olib borib
qolardi. Koʻzlari bir nuqtada toʻxtamas,
“xoʻsh,ayting, komissar qachon keladi?”
degandek Nodirovga boqar, goh kelmayotganmikin deb eshikka qarardi. Ba'zan uyoq-buyoqqa yurib qoʻyadi. Labida
iztirob aralash mayin titroq bor.

— Odatda parlamentyorlar qancha
vaqtda qaytadi? — dedi u. Nodirov bu
savolni “kechikishmadimi?” deb tushundi:

— Kechikishdi, — deb javob qaytardi.

— Aslida shu ishning keragi yoʻq




edi. Aholini biror yoʻl bilan qochishga
imo-ishora qilish kerak edi. Ular qaytishmasa nima boʻladi!

Nodirov komissar va ikki jangchining qaytmasligidan xavfsiragan
ekan-u, qaytmay qolishsa nima boʻlishini oʻylab koʻrmagan ekan. Borisovning
bu savoli “endi kelmaydi” degandek
eshitildi. Unga yalt etib qaradi, qaradiyu, nima javob berishini bilmay, oʻylanib qoldi. Chindan ham ular qaytmasa
nima boʻladi? Nima iloj bor? Yolgʻiz
jang qilish. Parlamentyorlarsiz ham bari bir to'qnashuv boʻlardi. Qishloqdagi
gunohsiz aholi yoniga yana uch kishi
qoʻshildi. Bordi-yu, jang boʻlsa (bu albatta boʻladigan koʻrinadi) qishloqqa
kirilguncha ular tirik boʻlarmikin?

Vaqt tushga yetganda butun qism
tashvishlana boshladi. Rakitinlar hamon yoʻq edi. Kutish endi ortiqcha edi.
Qism komandiri hujum uchun buyruq
berdi, boshlab zambaraklar halqumini
koʻtardi.

ku

Butun qism parlamentyorlar hayoti

haqida tashvishlanib, polk komandiri,

komissari shtab ogʻzida, Nodirov oʻz
yertoʻlasi boʻsagʻasida stanitsadan ko£



zini uzmay turishganda Rakitin qurolsizlantirilib, fashist ofitseri oldida
soʻroqda edi.

Gitlerchilar nayrang qildi. Parlamentyorlarni odatiy qoida boʻyicha
kutib olib, javob uchun, maslahatlashmoqlari zarurligini aytishdi. Bir ozdan
keyin bir ofitser chiqib uzoq kuttirganlari uchun uzr soʻradi va:

-— QOfitserlarni yigʻish qiyin boʻldi,
hozir javobini aytamiz,-— deb oʻtib ketdi. Ular hamon koʻchada turardi. Bir
ozdan keyin boyagi ofitser chiqib ichkariga taklif qildi. Rakitin rahmat aytdi.

— Aviatsiya hujumi boʻlib qolsa
yana tovoningizga qolmaylik, — deb
kampirdahanini likillatib kuldi nemis
ofitseri.

— Ular bizning bu yerdaligimizni
bilishadi. Tashvishlanganingiz uchun
rahmat, — dedi Rakitin. Haligi nemis
oʻzini zoʻrlab “mayli, mayli” deb echki
ma'rashidek kulib,boya chiqqan tomoniga oʻtib ketdi. Shu orada bir necha
qishloq kishilari paydo boʻldi. Ular parlamentyorlarni koʻrib quvongan boʻlishdi-yu, turli savollar bera boshlashdi.
Hatto biri koʻz yoshi qilib:

— Bor ekansizlar-ku, kuta-kuta ko£zimiz toʻrt boʻldi. Koʻrgan kunimiz




qursin. Mana bugun bir hafta boʻldi,
ichimizga tuz kirgani yoʻq, — dedi.
Oʻzga biri koʻziga yosh olmasa ham
tinmay bidirlardi.

— Koʻzimiz endi ochildi. Sizlarning
hozir kelib turishinglar bizni oʻylashinglarni oʻzi bir misol. Shu gʻ“amxo`“rlik emasmi? Shu yerda nemis haydab
kelgan aholi borligini bilgansizlar-da?
Boʻlmasa aziz joninglarni garovga qoʻyib
kelarmidinglar. Mingdan-ming rahmat!

Rakitin bu ikki-uch aygʻoqchining
gaplaridan qoʻlansa hid kelayotganini
payqadi. Endi “nariroq turinglar” deb
iltimos qilishga ogʻiz juftlagan ham
ediki, o`ziga tashlangan ogʻir gavdani
sezdi. Zarb bilan yiqildi. Xuddi shunday, yonidagi jangchilar ham loyga
belanib, grajdan formasidagi kishilar
bilan olishib yotardi. Rakitin zarb bilan
bosib tushgan kishini ustidan agʻdarib
toʻpponchasiga qoʻl yuborgan edi, uni
qinidan topolmadi. Jangchilarning
avtomatlarini haligi ikki “patriot” bir
chekkada ishshayib ushlab turardi.
Voqeani tushundi. Duch kelganini
tepdi, urdi. Qoʻtosdek ikki-uch gitlerchi
unga tashlanib, uning qoʻllarini orqasiga bogʻladi. Avtomatchilarni ham shunday qilib, yonda turgan qoʻraga olib




ketishdi. Rakitin keyin ularni koʻrmadi.
“Ofitserlarning yigʻilishi qiyin boʻldi”,
degan nemis ofitseri allaqayoqdan paydo
boʻldi-yu, “javobimiz shu”, deb kampirdahanini serkillatib irjaydi. Uni ushlab
turganlarga nimadir imo qildi. Rakitin
haligi ikki sotqindan boshqalar grajdan
formasidagi nemislar ekanini aniq
koʻrdi. Rakitinni bir uyning podvaliga
olib tushdilar. Unda ustiga bilakdek
sham yoqilgan stol orqasida koʻzlari
chuqur-chuqur botgan, yapaloq burun,
engagi kichkina, sholg“om boʻyli sapsariq nemis oʻtirardi. Rakitinni koʻrishi
bilan labiga sigareta qoʻndirib, shamdan tutashtirdi-da, stolni aylanib
oʻtdi. Sigaretani ogʻir soʻrib, yuz-koʻzini tutunga koʻ£mdi va soʻl qoshini
asabiy uchirib dedi:

— Ultimatumingizni oldik. Qachon taslim boʻlaylik, janob komandir, xa-xaxa. Hammamizni yolgʻiz oʻzingiz olib
ketasizmi, yana kelishadimi? Xa-xa-xa!

Rakitin indamadi. Oʻzini qoʻlga olib
dedi:

— Ultimatumni qabul qilasizmi,
yoʻqmi,u sizning ishingiz. Ammo meni
qoʻyib yuborishga majbursiz. Parlamentyor diplomatdek dahlsiz! Bu xalqaro
qonun.




— Dahlsiz... Xalqaro qonun... Kim
qoʻ! qoʻygan u qonunga! Ulugʻ Fyurerning imzosi bormi? Unda meniki
yoʻqdir! Xo-xo-xo, xalqaro qonunni biz
diktovka etamiz, biz. Ana u muqaddas
boʻladi, uni barcha davlatlar bajaradi.

Nemis ofitseri oʻzi gapirib, oʻzi qahqah solib kular, unga xushomad yuzasidan boshqalar iljayishardi. Ofitser
allanimalar gapirdi. Kekkaydi, magʻrurlandi. Rakitin bu oʻzi xandon ofitser
bilan gaplashmoqni ortiqcha hisoblab
churq etmadi. Savollariga ham javob
qaytarmadi. Oʻzini juda ogʻir tutdi,
basharasini ham oʻzgartirmadi. Oʻqtinoʻqtin “shu ham gap boʻ“libdimi” degandek masxaralab iljaydi. Unga sari nemis
kufir boʻlar, stolga urar, burab-burab
savol berardi.

— Men sizga soʻroq berish uchun
emas, javob olish uchun kelganman.
Urinishingiz bekor. Meni qoʻyib yuboring, — dedi Rakitin. Ofitser tutoqdi.
Doʻq qildi. Rakitinning dahanidan ushlab, basharasiga qaradi. Rakitin ham
koʻzlarini uning soʻnik, betoqat koʻzlariga qadadi. Oʻz maqsadiga erisholmagan ofitser qizishib, musht koʻtardi,
ammo urmadi. Pildillab kelib, stoli
orqasiga oʻtdi-da, nimanidir timirskila



di, yana buyoqqa pildillab oʻtdi, yana
qismga doir ikki-uch savol berdi.

— Siz oʻzingizni ortiqcha urintirmang. Qismimizning kuchi haqida hech
narsa aytmayman. U hozir oʻzini
koʻrsatadi, sinaysiz. Meni ushlab oʻtirishingizning oʻrni yoʻ“q,— dedi Rakitin
salmoqlab, xotirjamlik bilan. Ofitser
yana oʻzini qoʻygani joy topolmay qoldi.
U betoqatlangan sari, Rakitin oʻzini
ogʻir tutar, ba'zan masxaralabgina
qoʻyardi.

Rakitinni boshqa bir podvalga olib
tushdilar. Bu yerdan zax va mog£ʻor hidi
kelardi. Uning kiyimlarini badanidan
yirtib oldilar, yalangʻoch tashlab ketdilar. Sal oʻ“tgach,yana qaytib kirib,uning
ustidan chelak-chelak suv quyib, oʻsha
suvlar yigʻilgan chuqurga tushirdilarda, ikki qoʻlini ikki qoziqqa bogʻlab
qoʻydilar. Tashqariga chiqib uzoq quloq
soldilar, hech qanday tovush eshitmagach, kirib xabar oldilar. Komissar
churq etmay, tishini-tishiga qoʻyib turardi. Shu payt tashqaridan portlash
eshitildi. Dushmanlar yugurganicha
chiqib ketib, birozdan keyin yana qaytib kirdilar. “Hali ham tirikmisan”
degandek unga engashib qarab, bir-biriga tikilishdi-da, “kaput” deb podvaldan




chiqishdi, ogʻir, zalvorli eshikka qulf
solishdi. Boshqa qaytib kirishmadi.
Tashqarida otishma borgan sari kuchayib borardi, goho podval zilzilaga kelardi. Rakitin badanini muz kesib borardi. U, oʻlimga qarshiliksiz taslim
boʻlishni jinoyat bildi. Bor kuchi bilan
chuqurdan chiqishga urindi. Oyoqlarini
harakatga keltirib, kesak boʻla boshlagan badaniga qon yurgizdi. Ba'zan suv
chayqalib ogʻziga kirib ketar,qalqitardi.
Qoʻllari qotib qolgan ekan, ancha mahalgacha hech narsa sezmadi, bora-bora
ularda ham sezgi paydo boʻldi.

Tashqarida portlash kuchayib, podval kuchliroq zilzilaga kelgan sari
o'zida qandaydir kuch sezar, oʻlim
dahshati yiroq ketayotgandek boʻlardi.
Fashistlarga ajal keltiruvchi bu portlashlarda u najot va hayot koʻrardi.
Uning ishqi bilan daqiqalarning oʻlimni
yaqinlashtiruvchi sovugʻini sezmas,
uning ishqi bilan umidvor ko`zlarini
eshikka tikib, magʻrur boqar, uning
ishqi bilan billurday toza vijdoni erkin
edi.

Ammo muzday suv oʻz ishini qilmoqda edi.




ки

Gitlerchilar Rakitinning ustidan
qulflab, “kaput” deb chiqib ketganda,
Nodirov bataloni bilan xujum chizigʻiga
kelib, komanda kutmoqda edi. U
artilleriya tayyorgarligini qanaqa qilib
oʻtganini bilmadi. Har bir snaryad
Rakitinning boshida yorilayotgandek
yuragi “shigʻ-shigʻ“ etardi. Aviatsiyamiz bombardimon qilganda-ku,bir yerda
oʻ“tirolmay qoldi. Qulogʻi ostida Rakitin
“menga ehtiyot boʻling, men bunda, sal
nariroq tashlang”, deyayotgandek
boʻladi. Uni halok boʻlganiga sira
ishonmaydi. Toʻgʻrisi, uning oʻlishi
mumkinmasdek koʻrinadi. Nodirovning
buyruqlarini rotalarga yetkizib turgan
Bondar ikki-uch marta:

— Komissar kelmadi-ya?— deb oʻksib
qoʻydi. Har gal rotalardagi jangchilarning komissar toʻgʻrisida achinib aytgan soʻzlarini topib keladi. Nodirov undan battar siqilib ketadi. Shundoq ham
bir qanoti yo'qday. Rakitinga oʻrganib
qolganini, unga koʻp orqa qilishini endi
payqadi. Unga ancha suyanib qolgan ekan.

— Komissar tirikdir-a,oʻrtoq starshiy
leytenant? Uni oʻldirishga haqlari yoʻq,
shundaymasmi? Axir u parlamentyor
boʻlib borgan-ku,— dedi bir gal Bondar.




U yuragida boʻlgan dardni ochiq aytolmas yoki boshiga kelgan o£ʻylarning
haqiqat boʻlishiga oʻzini ishontirolmas,
faqat Nodirov tasdiqlasa yo rad etsa —
shu toʻgʻri, xuddi shunday boʻlishi kerakday his etardi. Shu bilan oʻzini mudhish oʻylardan ozod sezardi. Shuning
uchun bot-bot savol berardi.

Artilleriya stanitsa oldini bir sidra
oʻqdan oʻtkazib, ichkarilikka ota boshladi. Bu qismlarning atakasi uchun
ishora edi. Yoʻq, qismlarimiz atakaga
koʻchguncha boʻlmay, nemislar qarshi
xujumga qimirlab qoldi. Nodirov bataloni bilan stanitsaning shundoq ogʻzida yotar, faqat bir hamla kifoya edi.
Bir mahal qaysi koʻz bilan koʻrsinki,
uzun, keng koʻcha boʻylab qoʻllarini
ko`targan qishloq aholisi kelyapti.
Narigi tomonga boqib yana shundaylarni koʻrdi. Erkak-ayol aralash, bolalar ham bor. Ular orqasida nemis
avtomatchilari borligiga shubha qilmadi. Nemisning bunday nayranglar ishlatganini kop eshitgan edi. Lekin
shoshib qoldi. Nima qilish kerak? Xuddi
shunday savol bilan rotalardan odam
keldi.

— Yoʻldosh, polkka telefon qiling.
Nima qilish kerak? Tezda!




— Xoʻp boʻladi,— dedi. Yoʻldosh ham
shoshib qolgan edi. Qanday qilib oʻz
kishilaringni koʻra turib oʻq uzasan.
Jangchilarning koʻzi bir komandirda,
bir yiqila-qo“pa kelayotgan aholida edi.
Aholining qiychuvi bemalol eshitilib
turardi. Ulardan kimningdir “orqamizda nemislar” degan tovushi eshitildi.
Nodirov bu tovushni aniq eshitdi.
Ammo na chora? Oʻqning aqli yoʻqki,
o`zimiznikilarga tegmay dushmanga
qadalsa.

Polkdan hamon javob yoʻq. Aholi
hamon bostirib kelardi. Endi ularning
aft-basharalarini, kiyim-boshlarini ajratish mumkin. Mana, bir kampir munkillab kelmoqda, yonida choli ham bor.
Undan nariroqda bola yetaklagan xotin.

Nodirovning nafasi ogʻziga tiqildi:

— davob bormi?!

— Telefon simi uzilgan koʻrinadi, —
javob berdi Yoʻldosh.

Nodirov “E-h” deb telefonga tashlandi: “allo, allo!!” Telefonistga oʻshshayib
qarab, joyiga ketdi. Nima qilish kerak?
Boshida shu savol edi. Oʻt ochsa, albatta aholi qiriladi. Bu jinoyat. Ochmasa,
dushman kelib qoldi, batalon oʻt ostida
qoladi. Boshida bir fikr tugʻildi-yu,
Bondarning qoʻlidagi avtomatni sapchib




oldi. Tarillatib aholi ustidan oshirib oʻq
sochdi. Yana nariroqda kimdir xuddi
shunday qildi, boshqa birov qoʻshildi.
Aholi tappa-tappa oʻzini yerga otdi.
Ba'zilari oldinga qarab yugurdi. Ular
ichidan kimdir “otavering-otavering”
deb orqa tomondagi nemislarni koʻrsatardi. Aholi yotishi va tarqalishi bilan
nemis avtomatchilari oʻt ochishdi.
Nodirov batalonning butun oʻt ochish
kuchlarini ularga qaratdi va ketma-ket
batalonni jangga koʻtardi:

— Vatan uchun!

Unga jangchilardan kimdir qoʻshimcha qildi:

— Komissar uchun!

es

Nodirov aholi ustidan oshirib o`q
uzgan vaqtda komissar Rakitin ne-ne
mashaqqatlar bilan suv toʻldirilgan
chuqurdan chiqib, hushsiz yotardi. U
chuqurdan chiqdi-yu, oyoq ustida turolmadi. Kesak boʻlib qolgan edi. Badani
moʻmataloq boʻlib ketgan, tishlar qirsillaydi. Fikrida mujmal, anglab boʻlmaydigan oʻylar ini buzilgan aridek gʻuvillashar, quloqlari allaqanday tovushlarni
eshitayotgandek boʻladi. Koʻzlarini
ochishga jur'at etadi, ammo qurbi yet



maydi, qulogʻiga chalgʻiyotgan tovushlarni aniqroq eshitishga urinadi-yu,
yana allaqanday vahima oʻylar chalgʻitib yuboradi. Badanining titrayotganini fahmlaydi. Oʻzini qoʻlga olishga,
idrok bilan ish tutishga jazm etadi.
Lekin a'zoyi badani oʻz ixtiyorida
emasligi xalaqit berardi. Yana hushini
yoʻqotdi.

Yana oʻziga keldi. Koʻz oldida bittayu bitta qizi paydo boʻldi. U yana xat
yozyapti. Kechagi xatidagidek, urushning qachon tugashini soʻrayapti, qachon kelishini soʻrayapti. Uning tepasiga kelib, xatiga koʻz tashlagan ayasi:
“Tentak qizim, urush tugasa dadangning oʻzi ham qanot chiqarib uchib
keladi”, deb qizini ipak sochlarini silaydi. Birdan bular ikkalasi gʻoyib boʻlib,
oʻrnida bundan bir necha yillar avval
vafot etgan onasi paydo boʻldi. U oʻgʻliga keng bagʻrini ochib turibdi. Barmoqlarining tirnogʻi juda oʻsib ketganmish. Lekin u kulib emas, xoʻmrayib
turibdi. Birdan u ham qora tuman ichida erib ketgandek koʻzdan yoʻqoldi.
Issiq pech koʻrindi. Temiri qizarib ketganmish. Shuncha qoʻlini tutadi, badaniga issiq o“tmaydi,aksincha pechdan
sovuq yel betiga uradi. “Bu qanday




boʻldi: qaynoq pech boʻlsa-yu, kishini
isitmasa, deb oʻkinib turganida yana
chalgʻib ketdi. Hushini yoʻqotdi.

Eshik qulfi sharaqladi. Yana jimlik
choʻkdi. Kim u? Najotkormi, jallod?
Shu yaqinda nimadir portladi, nimadir
shuvillab toʻkildi. Eshik orqasida yana
kimdir paydo boʻldi. Qulf va eshik
zulfini sharaqladi. Eshik g£`irchillab,
qulfga zarb bilan urilgan tovush aniq
eshitildi. Tez-tez ikki-uch marta takror
boʻldi.

Rakitinning fikri sal tiniqlashdi.
Quloq soldi, chindan ham kimdir eshik
qulfini buzardi. Qalbi gursillab urdi,
koʻzlari beixtiyor keng ochildi, kulgichi
chuqur botdi. Oʻzida qandaydir kuch
paydo boʻlganini sezdi, bir zarb bilan
turmoqchi, jilla bo`lmasa kiruvchining
qarshisiga turib oʻtirmoqchi boʻldi.
Sevinch yoshlari duv toʻkildi. Lekin
urinishi bekor ketdi. Faqat qorniga
agʻdarila oldi, xolos. Shu choq tashqaridan Rakitinga begona tilda chugʻullash
eshitildi. Ustma-ust oʻq uzildi. Eshik
orqasidagi harakat tingan edi. Rakitin
tashqarida hali nemislar hukmron
ekanini ularning tovushidan ajratdi.
Yana boʻshashdi, koʻz oldi tumanlashdi.
Hushidan ketdi. Bir ozdan keyin yana




oʻziga kelib, yana eshikka quloq soldi.
Jimjit. Koʻchadagi tovush ham tingan.
“Eshik qulfini buzmoqchi boʻlgan kim
ekan, bu yerda hali nemislar-ku”, degan
oʻy oʻtdi fikridan. Daqiqa sari darmondan ketayotganini fahmladi. “Yoki
nemislarmidi? Nega ular qulf buzadi?
Balki kalitini yo“qotgan,buzib kirib men
bilan hisob-kitob qilmoqchi boʻlgandir.
Yoki mening qulogʻimga shunday eshitildimi? Birov boʻlsa nega shu vaqtgacha kirmadi? Ancha boʻldi, shekilli!
Albatta nemislar, biznikilar boʻlsa
bunaqa taraddudlanib oʻtirmas edi”, —
shu oʻylardan keyin Rakitin yana
ma'yuslandi. Endi oʻlajagini, o“z kishilarini, yolg"iz qizi va xotinini qayta
koʻrolmasligini qandaydir ichki kuch
tasdiqlayotgandek boʻldi. Beixtiyor
“kishilar, aziz kishilar, men sizni
sevardim” deb yubordi. Oʻz tovushidan
oʻzi choʻchib ketdi. Koʻz oldini boyagidan quyuq tuman bosib, oʻzining zaiflashib borayotganini fahmladi, soʻnggi
intilish bilan toshini arang koʻtardi,
gʻisht orasidan tushgan ganch parchasini olib, podval devorining pastiga qiynala-qiynala nimalarnidir yozdi. Yozdiyu, oʻzining insonlik burchini sharaf
bilan oʻ“tagandek ogʻir nafas oldi, yengil



tortdi,qoʻllari bo`shashib muk tushdi —
yana hushidan ketdi.

Eshikda yana odam paydo bo£ldi.
Ikki zarb bilan qulfni buzib, podvalga
kirdi. Ular ikki kishi edi. Biri sochlari
toʻzgʻib ketgan, baland boʻyli, oʻrta
yoshlardagi oriq xotin, ikkinchisi
koʻzlari chaqnagan, harakatlari tez va
keskin, sherigidek qaddi baland boʻladigan-u,lekin hali oʻzini rosa qoʻymagan,
keng manglayli, boshyalang 14—16
yoshlardagi yigitcha edi. Ular ona-bola
edi.

Birinchi boʻlib podvalga otilgan bola
onasiga der edi:

— Mana shu yerda. Jenya xolamning
chordagʻidan aniq koʻrib turdim. Avval
hu anavi kolxoz omboriga olib tushdilar, undan bu yerga keltirib tashlashdi.
Nemislarning oʻzi chiqib ketdi. Aniq
koʻrdim.

Ular keng podvalning eshikdan
yorugʻ tushgan tomoniga qarashdi.
Rakitin esa yorugʻ tushmas burchakda
yotardi.

— Hech kim yoʻq-ku. Boʻlsa tovushi
chiqardi, — dedi ona.

— Yoʻq, aniq koʻrdim, shu yerda, —
bola qorongʻida koʻzi bilan sharpa izlab, bezovtalanardi, — mana, mana, oʻlik.




Rakitin behush edi. Bola uning
koʻkragiga quloq qoʻydi.

— Tirik-tirik! Ustidan suv quyishibdi, buni qarang, hammayoq loy. Muttahamlar, kiyimini yechib olishibdi.

— Nima qildik endi, — hayratda
qoldi xotin. — Olib ketamizmi? Qanaqa
qilib olib ketamiz? Hammayoqda hali
nemis.

— Toʻxtang,avval oʻziga keltiramiz.
Siz bundoq ushlab turing.

Bola komissarning “Sovuq qotgan”
deb badanlarini ishqaladi, shu vaqtda
spirt bo“lmaganidan achindi:

— Yuz gramm yetardi!

Tashqaridan gumburlash, otishma
tovushlari ochiq eshikdan bemalol eshitilib turardi. Shu yaqinda yorilgan
snaryad podvalni larzaga keltirdi,
allaqaerdan “shuv” etib shoʻr tuproq
toʻkildi, yogʻoch qirsilladi.

Rakitin bir mahal oʻziga kelib boshini ona tizzasida koʻrdi, ustiga palto
yopilgan edi, bola oyoqlarini zoʻr berib
ishqalardi, Rakitinning koʻz ochganini
koʻrgan ona uning peshanasiga sochilgan xoʻl sochlarini orqasiga sidirib,
ustidan onalarga xos mehribonlik bilan
siladi, tekisladi. “Qoʻrqmang, до"таmang — bu biz” dedi. Ammo oʻzining




kimligini aytmadi. Goʻyo shu soʻzdan
hamma narsa butunlay ma'lumday,
uning ustidagi paltoning u yoq-bu
yogʻini tuzatdi.

Rakitin minnatdorchilik izhor etgandek ma'yus qarab,asta-asta bosh qimirlatar,lekin gapirishga madori yetmasdi.
Koʻzidan yosh tirqiradi. Bu tashakkur
va qaytgan hayotga boʻlgan muhabbat
yoshlari edi.

— Yigʻlayapti, — dedi ona va oʻzi
ham koʻziga yosh oldi, xoʻrligi keldi
bechoraning. — Eshikni yop, bolam,
birorta kasofati kirib qolmasin. Izgʻishib oʻlishyapti.

— Endi olib ketamiz, bu yer xavfli.

Bola shu soʻzni aytdi-yu, oʻrnidan
turdi. Eshikka qarab yurdi. Ona eshikni yopadi deb oʻylagan edi,u tashqariga
chiqib ketdi. Bir ozdan keyin eski-tuski
kiyim-bosh koʻtarib kirdi.

— Boya kelganimizda yoʻlimizni
toʻsgan nemis bor-ku, oʻsha koʻchaning narigi betida oʻlib yotibdi.

Ona-bola Rakitinni naridan-beri kiyintirdilar-da, olib chiqib ketdilar.

Bir necha daqiqadan keyin shoshib
kirgan ikkita nemis podvalni boʻsh koʻrib, bir-biriga qarab yelka qisib chiqib
ketdi.




eu

— Bondar! Qayoqqa yoʻq boʻlib ketding? — soʻradi Nodirov.

— Komissarni qidirdim, oʻrtoq starshiy leytenant! Mana bu tomonning
hammasini qaradim. Tovuq katagi ham
qolmadi. Hech qaerda yoʻq. Nemislar
yutib yubordimi, nima balo.

— Qidiruv brigadasi qayoqda?

— Stanitsaning narigi tomoniga
ketdi.

Qism stanitsaga kirgani bilan ham,
nemis boʻsh kelmadi. Shu kuni kechasi
bilan otishma boʻldi. Stanitsaning
yarmi hamon nemislar qoʻlida edi.
Derazalardan, cherdaklardan oʻq uzdilar, kutilmagan yerdan oʻt ochish nuqtasi paydo boʻlib qolardi. Kun chiqquncha markaziy koʻchaning u beti nemislarda, bu beti bizning qoʻlda boʻldi.
Shu koʻchaning boshida boʻlgan oʻn yillik maktab binosi ikki bor qoʻldanqoʻlga oʻtdi. Soʻnggi olishish qiziq
boʻldi. Tong qorongʻisidan foydalangan
Turdiev bo`linmasi (u shu qishloqqa
kirishda halok boʻlgan serjant oʻrniga
tayinlangan edi) bir talay granata va
uch-toʻrttadan zapas oʻqdon bilan maktab binosiga oʻtib oldi. Bino ikki qavatli
edi. Ikki-uch granata va ketma-ket




uzilgan avtomat oʻqidan birinchi qavat
koridorini egalladi. Keyin butun birinchi qavatni qoʻlga kiritdi. Ikkinchi
qavatda hamon nemislar bor edi. Bular
chiqolmas, nemislar tusholmas edi.
Ammo nemis sinf derazalaridan Ко"сПаdan oʻtganlarga, allaqayoqlarga oʻq
uzardi. Goh-goh bir-birlariga granata
irgʻitishar yoki avtomatdan o“q yogʻdirishardi. Misha Gorkunov tajang boʻlib
ketdi:

— Mamad, — dedi u Turdievga, —
qoʻlni bogʻlab qoʻydi-ku, bu zang£ʻarlar, anavilar ham nima qilishini bilishmaydi, qara.

Ulardan boshqa bir bo`linma koridorning narigi boshida reja tuzib, payt
poylardi.

— 0" qoʻyib, zangʻarlarni qovurardim-u, bino uvol, — dedi Turdiev.

— Uvollikka-yu, uvol. Nima qilamiz
boʻlmasa?

— Eshigida qulf, qayoqqa ketadi.
Qishloq qo`limizga oʻtgach, shunday
muloyim boʻlib, oldingga tushadiki,
hayron qolasan.

Stanitsada otishma ham tugadi. Nemislar hamon tushmas, nido ham
bermasdi. Mundoq chiqib qarashsa,
birorta tirik jon yoʻq: oʻn beshga yaqin




nemis oʻlib yotibdi. Faqat bittasi chala
jon. Bir mahal tilga kelib, shuni hikoya
qildi. Ular ichida bitta ofitser boʻlgan,
stanitsa qoʻldan ketganiga fahmi yetgach, “endi taslim boʻlamiz”, deb hammaning qoʻlidan qurolini yigʻib olgan.
Keyin hammasini otib tashlagan. Oxirida oʻzini ham halok etgan.

Ular maktabdan chiqqan zahotlari
Bondar bilan kelayotgan Yoʻldoshga
toʻqnashdilar. Onda-sonda oʻq tarsillardi. Ot ketgan xonalar hali alanga
ogʻushida toʻlgʻanadi. Yaradorlarning
ingrashi quloqqa chalinadi. O£ʻliklar
sochilib yotibdi. Yoʻldosh Turdievni
toʻxtatib dedi:

— Rota komandirlaringizga ayting:
koʻcha, okop, yertoʻla, uylarda sochilib
yotgan asbob va qurollarga hech kim
tegmasin. Hammasi minalashtirilgan.

— Xoʻp boʻladi oʻrtoq shtab boshligʻi! — dedi Turdiev.

— Bondar, sen ikkinchi rotaga xabar ber.

— Xoʻp boʻladi! — yugurganicha ketdi u.

Nemis so'nggi qarshilik vositasi
sifatida turli joylarga soat, zajigalka,
burgut sopli xanjar, sigaret kabi
narsalarni tushirib qoldirgandek qoʻyib,




ularni minalashtirgan edi. Qoʻl tegishi
bilan portlab, undan halok boʻlganlar
bor edi. Yoʻldosh hali nemis turgan bir
xonaga kirib, devorga solingan chiroyli
bir xotinning ogʻzidan otilgan suratini
ko`rdi. Bu “a'lo irq” san'ati bo£lib,
chekinish, toʻgʻrisi, taslim boʻlish oldidagi alamzadalik bilan unga oʻq uzilgan
edi. Boshqa bir xonaga nemis avtomatchilarining oldiga tushib, borishdan
boʻyin tovlagan qishloq xalqini qamab,
oyoq-qoʻllarini bir-biriga chandib, ustidan oʻt qoʻyib ketilgan ekan, ikkinchi
rotaning birinchi vzvodi arang qutqarib qoldi.

Mish-mish tarqalganidek, nemis oʻz
“mudofaa” san'atini butun vahshiyligi
bilan shu stanitsada qoʻllagan edi...

Stanitsa tushdan keyin uzil-kesil
ozod boʻldi. Tamanga oʻtib ketish niyatida chekingan kichik bir guruh
nemis dengiz qirgʻoqidan tutib kelindi.

— Tong yorishishi bilan komissarni
qidirib borsam, — deb gap boshladi
Bondar, -— urush buyoqda-yu, u yoqda
tirr-tirr oʻq uchadi. Hayron boʻldim.
Birorta nemis qochib oʻtgan ekan-da,
deb oʻyladim. Bundoq borib qarasam
DZOT. Qamishlar bilan qoplab niqoblangan. Tekin oʻq, bekorga otib yotibdi.




“Chiq buyoqqa” desam, “eshik minalashtirilgan”, deydi. Zangʻarni bitta
granata bilan ichida boplab qoʻya qolay
dedim-u, yana kerak boʻlib qolar” deb,
arang chiqarib oldim. Soʻqimday bor
oʻziyam. Nuqul kuladi.

Nodirov uni tinglamasdi — xayoli
Rakitinda edi.

— Qidiruv brigadasi qayoqda deding?

Bondar, shunday yonib qilgan hikoyasini komandiri tinglamaganidan
ajablanmadi, chunki u, atayin Nodirovning xayolini chalgʻitish uchun aytgan
edi. Komandiri kechadan beri oʻzida
emas. Butun jang davomida koʻp
tajang boʻldi. Uning hech bunaqa odati
yoq edi. Buning hammasi Rakitin
tufayli ekanini biladi.

Bondar javobini takrorladi va qo£shimcha qildi:

— Xuddi oʻsha tomondan topib kelishadi. Mana meni aytdi dersiz! Bugun
tongda nemis shtabini oʻsha yoqqa koʻchirgan ekan.

— Tirik bo'lsa, chaqmoqdek yalt etib
qolardi.

— Qamashgan podvalni koʻrdik.

— Qaerda? — Birdan jonlandi Nodirov.

— Hali sizga aytmadimmi? Hu, anav




yerda. Unda hech kim yoʻq, boʻsh.
Qulfi eshigida buzilib yotibdi. Qochgan
koʻrinadi. Shuning uchun biror joydan
chiqib qoladi deymanda. Hushdan ketib
yotibdimi, kim biladi.

Nodirovning nazarida Rakitin uni
oʻsha noma'lum podvalda kutayotgandek boʻlib ketdi. Irgʻ“ib oʻrnidan turdida,shapkasini bostirdi:

— Qani, yur-chi!

Ular podvalni, biror kichkina narsa
yoʻqolib, tuproqqa qorishib yotgandek
timirskilashdi. Nodirovni suv toʻldirilgan chuqur va uning ikki yonidagi bir
juft qoziq ajablantirdi. Bu nima boʻldi?
Sham yoqtirib yerni qaradi, qon izi
koʻrinmasdi. Koʻngli bir oz tinchidi.
Lekin birdan koʻzi tushib qolgan
devordagi yozuv choʻchitib yubordi.

Chanqoqlik bilan oʻqidi: “Odamlar
men sizni jondan sevardim”.

— Uning xati! — sinchiklab qaradi
Nodirov,— xuddi oʻzi. U “D”ni shunaqa
yozardi.

Endi Nodirovda ikki oʻy tugʻildi: “Yo
qochgan, yo nemislar soʻnggi daqiqalarida olib chiqib ketgan — oʻldirmoqchi
boʻlsalar shu yerda otib tashlashlari
mumkin edi. Ammo qayoqqa olib ketdilar? Qoʻralarni yaxshilab qarash kerak”.




Shu oʻy bilan tashqariga chiqib,
Bondar qidiruv brigadasiga “uyma-uy
yurib qaralsin”, degan topshiriq bilan
yubordi. Stanitsaning bu tomoniga
yana bitta brigada tuzib joʻnatdi.

Birinchi qidiruv brigadasining boshlig“i Yo`ldosh, Bondar topshiriq olib
borganda, oʻliklar ichidan komissarni
qidirardi. U stanitsaning narigi boshigacha chiqdi. Boshqa boʻ£linma jangchilaridan surishtirdi. Qoʻralarga kirdi.
Polk shtabiga uchrashdi. Asirlarning
soʻro-gʻida qatnashgan tarjimon bilan
gaplashdi. U bir nemis ofitserining
“podvalda edi, qochibdi”, degan javobini
aytdi. Yana qidirishga tushdi. Lekin
hech qaerda yoʻq edi. Bir qoʻradan
chiqayotib Misha Gorkunov bilan Turdievni uchratdi, ular bir oqsoq nemisni
oldilariga solib kelmoqda edilar.

— Xoʻsh, buyoqda nima qilib yuribsizlar? — dedi Yoʻldosh, chunki batalon
stanitsaning narigi boshiga joylashgan
edi.

— Komissarni qidirib chiqib edik,
mana bu goʻsxoʻr uchrab qoldi. Topolmadinglarmi? — dedi Turdiev.

— Sizlar qaerlarda boʻldinglar? —
ko`mak kutgandek soʻradi Yoʻldosh.

— Mana bunday, stanitsaning boshi



gacha chiqdik, qamishlar orasida
boʻldik. Qochgan boʻlsa shu yerlarda
yotibdimi deb, yoʻq.

Qism qorongʻi tushguncha parlamentyorlarni qidirdi. Izi topilmadi.
Hech kim hech narsa bilmas edi. Nodirov: “Oʻldirib, bo`yniga tosh bogʻlab
suvga tashlab yuborgan boʻlsalar kerak
yoki dengiz tomonga chekinganlarida
oʻzlari bilan olib ketib, otib dengizga
tashlaganlar”, deb oʻyladi.

Yoʻq, ertalab Rakitinni kuzatib kelgan bir avtomatchining oʻligini topdilar. U balchiqda yotardi. Yuvishgach,
zoʻrgʻa tanishdi. Undan keyin yana bir
avto-matchini bir yertoʻladan chala
oʻlik topdilar. U oʻziga kelib, qanday
qilib qoʻlga tushganlarini va komissar
bilan qachon ajralishganini aytdi:

— Qoʻllarimizni bogʻlashlari bilanoq
komissarni bizdan ajratib olib ketdilar.
Keyin koʻrmadim. Bizni boshqa soʻroq
qildilar, — dedi.

Yana komissar taqdiri sirligicha
qoldi. Faqat tushga borganda bir chol
kelib, uch oʻlik koʻrganini, shundan bittasi notanish kishi ekanini aytdi. U
murdani hech kim taniy olmadi. Yuzlari
dabdala boʻlib ketgan. Badani moʻ“mataloq. Yoʻldoshning yodiga bir qishloq



da hammomda komissar bilan birga
yuvingani tushdi. Shunda komissarning
oʻng toʻshi ostidagi bodomdek xoli diqqatini tortgan, “bunday kishilarni bizda
Xoldor deydilar”, deb tegishgan edi.
Yoʻldosh odamlarni yorib oldinga
oʻtdi. Murdaning toʻshidan koʻylagini
yirtib, xolni qidirdi. Qaysi koʻzi bilan
koʻrsinki, xol bor edi, baqirib yubordi:
— Rakitin! Xuddi oʻzi!!

uk

Ona-bola Rakitinni oʻz qoʻrasiga olib
kelgach, issiq suv bilan yuvintirdilar,
kiyintirdilar va karavotga yotqizib
qoʻydilar. Ular oʻz qilmishlaridan juda
shod, koʻngillari togʻ. Issiq ovqat ham
tayyorlab berdilar.

Bola onasidan soʻrardi:

— Tuzalib ketadi-a?

— Ha, bolam, tuzaladi, — deb oʻg£ʻlining koʻnglini koʻtarardi ona, — sovuq
qotgan, xolos.

Bola bot-bot cherdakka chiqib yoki
qoʻra boʻsagʻasida turib atrofni kuzatardi, har yangilikni kirib xabar berardi:

Tip-tinch. Otishma anov tomonda.
Hamma nemis oʻshoqqa ketyapti.

Bir vaqt nafasi tiqilib kirdi, onasini
bir chekkaga imlab, dedi:




— Uchta nemis uyma-uy kirib kelyapti. Xuddi uni qidiryapti. Endi nima
qilamiz?

— Nahotki, shu yoqlarga qidirib
kelsa! — dedi ona sovuqqonlik bilan,
chunki Rakitin yotgan podval stanitsaning sharq tomonida, ular esa janubiy
gʻarbda edi. Ammo chiqib nazar tashlagach, bu gumonning rostligiga ishondi.
Endi nima qildi? Yashiradigan joy yoʻq
edi. Koʻp oʻylamay komissarni cherdak
ustini yopish uchun keltirib qoʻyilgan
hovlidagi qamish orasiga koʻrpasi bilan
yashirdi. Tintuv beziyon oʻtdi. Nemislarni orqasidan kuzatdilar. Rakitinni
keltirib joyiga yotqizdilar. Bir mahal
yana qoʻra eshigi taqillab qoldi. Ikki
nemis dahlizda koʻrindi. Biri boya kelib
ketganlar ichida bor edi. Karavotni
koʻrsatib, ruschaladi:

— Bu kim?

— Ukam, kasal, janob ofitser.

— Hali yoq edi-ku.

— Hojatxonaga chiqqan edi, — onaning tiliga birdan shu javob kelib qoldi.

— Hujjatini koʻrsating.

— Hammasi oqsoqolda, soʻrashingiz
mumkin, janob ofitser.

Haqiqatan bundan bir hafta burun
nemislar tayinlagan stanitsa oqsoqoli




aholining hujjatini yigʻib olgan edi.
Nemis, nima uchundir, yasamaroq qilib
yoʻtaldi-da, malla moʻylovini silab,
xotinga qaradi, keyin karavotga yaqinlashdi. Koʻrpani sal koʻtarib qarab
qoʻydi, “kasal”ning ich kiyimda ekanini koʻribmi, har nechuk, yana asliday qilib yopdi, yuziga qaradi:

— Qanaqa kasalsan?

— Ichburugʻ, oyoq bodi ham bor, —
javob berdi ona. Rakitin “shunday” deb
qoʻshimcha qildi.

Ofitser boshqa hech narsa demadi.
Bir necha daqiqa dam Rakitinga, dam
onaga qaradi-da, chiqib ketdi. Ona ular
orqasidan eshikni yopdi-yu, uch barmogʻini gʻuch qilib choʻqindi. Bu sevinch uzoqqa choʻzilmadi. Yigirma
minutlar chamasi vaqt oʻtgach, haligi
ikki nemis bir grajdan kiyimidagi kishi
bilan uch kishi boʻlib keldi. Rakitin uni
koʻrdi-yu, oʻzini uyquga soldi. Rakitin
parlamentyor boʻlib kelganda nemisdan
noligan, “sizlarni kuta-kuta koʻzlarimiz
toʻrt boʻldi, bor ekansizlar-ku” deb tulkilik bilan gapga chalgʻitib, nemis
qoʻliga tushirib bergan xoin edi. Ofitser
komissarning boshiga keldi, koʻrpasini
koʻkragidan sal pastga tushirdi, Rakitin koʻzini ochdi:




— Shumi?

— Shu... Shu... janob ofitser, he-hehe, xuddi oʻzi. Xotirjam boʻlsinlar, qulbachchangiz adashmaydi. He-he-he.
Koʻzidan taniyman, — oʻta xushomadgoʻylik bilan sargʻayib ketgan kemtik
tishlarini koʻrsatib kulib dedi xoin.

Rakitin va ona-bolani haydab olib
chiqib ketdilar. Avvaliga toza qiynab,
keyincha otib tashladilar. Turdiev va
Misha uni koʻrib, grajdan kiyimida
boʻlgani va yuzlari dabdalaligidan tanimay oʻtib ketgan edi.

хих

Misha Gorkunov otasining vafotidan
keyin komissar Rakitinga suyanib qolgan ekan. Buni Rakitinning halokatidan keyin toʻla sezdi. Buning boisi bor
edi: ota Gorkunovning oʻrinsiz qurbon
boʻlishi uni bilganlarning qalbini qattiq
larzaga soldi, zirqiratdi. Axir u chin
ma'nosi bilan rus jangchisi edi-da!
Nodirov uni “ustoz jangchi” deb bekorga atamagan edi. U ozmuncha jangchiga otalik qilib, uni jangu jadal, safarda
toblamadi! Shaxsan oʻzi ibrat koʻrsatib
ularni tarbiyaladi, ne-ne hujumlarga
boshlab kirdi. Maqtanish, kibri-havo,
gʻurur nima bilmasdi. U goʻdakdek be



ozor, dushmanga berahm edi. Oʻgʻli
Mishani uchratganda ozmuncha sevindimi, naq terisiga sigʻmay ketdi.
Turdievni uning yoniga qoʻyib, “oʻgʻlim
ikkita boʻldi” deb ularni yer-koʻkka
ishonmasdi. Chindan ham Turdiev
uning oʻgʻli edi. Usiz nonushta qilganini hech kim koʻrmadi. Jangning eng
xavfli daqiqalarida uning yonida
boʻlardi. Axir uning mustaqil, yovqur
soldat boʻlishida Gorkunovning xizmati
oz emas. Buni Turdiev ham biladi.
Shuning uchun uning halokatidan
keyin oʻzini qoʻygani joy topolmay
yurdi. Kechalari yotolmay turib ketardi. Gorkunovning bu olijanob xizmatlari, albatta, Rakitinga ma'lum edi.
Oʻgʻillarning qaygʻusi, alami, iztirobi
his-to`ygʻ“usi uning koʻz oldida namoyon edi. Ularning alamini oʻrinsiz qurbon boʻlgani battar yalligʻlatayotgani
koʻrinib turardi. Shuning uchun ham
oʻsha kundan boshlab bu ikki oʻsmir
oʻgʻilni Rakitin qanoti ostiga oldi.
Otalik mehri-muhabbati bilan sevdi.
Ulardan doim xabardor boʻlib turdi.
Kishi boshiga qora kun tushganda
doʻst mehribonchiligini darrov payqaydi
va unga suyanadi. Xuddi shunday
Misha bilan Turdiev Rakitinga jonu dili
185



 

bilan suyandilar (Zotan unga batalonda
kim orqa qilmasdi). Keksa jangchilar
uni “pok qalbli inson” deb atashardi.
Mana hafta boʻladi, bu ajoyib odam
ham yoʻq. Misha ertalabdan beri uni
eslab, koʻngli xira, tuz totimay oʻtiradi.
Uni koʻp eslaganidanmi, bot-bot tushiga
kiradi. Shunda yuragi orziqib uygʻonadi-yu, yiglab ham oladi, “yana bir oz
uygʻonmay tursam nima qilar ekan” deb
orzu qiladi. Koʻzlarini yumib, oʻylab
ketadi. Otasi bilan komissar Rakitin bir
kishiga oʻxshab ketadi. Birini xotirlasa,
biri koʻz oldiga keladi.

— Birodar, — deydi yonida xomush
oʻtirgan Turdievga u, — ajal ham
yaxshi odamlarni ketidan quvadimi deyman?

— Nima deding?— Xayol bilan boʻlib
uni tushunmadi, Turdiev. Misha savolini takrorlaydi. U:

— Ehtimol, — deb javob qaytaradi.
Yana jimlik choʻkadi. Tashqarida dengiz betinim chayqaladi, beshik-beshik
toʻlqinlar bir-biriga urishib qarsak chaladi. Hovridan tushgan toʻlqin qirgʻoqqa talpinadi, goʻyo bu shovqin-suronlar
joniga tekkan-u, qirgʻoqqa chiqib dam
olgisi keladi. Bularning hammasi ikki
o`ʻrtoqqa bemalol eshitilib turadi.




Chunki ular oʻtirgan yertoʻla qirgʻoqdan uncha uzoqda emas. Bosh chiqarib
qarasang qoramtir, bezovta dengiz
yaqqol koʻrinadi. Bir haftaki, batalon
shu yerda. Dengizdan dushman tushirishi mumkin boʻlgan desantga qarshi
qalqon. Polk G. stanitsasida dushmanni
butunlay majaqlab tashlagach, komissar
Rakitinni katta tantana-motam bilan
stanitsa qarshisidagi maydonga dafn
etib, qirgʻoq mudofaasiga koʻchdi.

Nodirov stanitsaga, diviziya shtabiga ish bilan chaqirilgan edi. U stanitsa
chetidagi bir tegirmon suv oqadigan
ariqqa tashlangan ikki choʻpdan darbozlardek chaqqonlik bilan yurib oʻtdi.
Oʻ“tdi-yu, qarshisidagi chechak, maysazorga maftun boʻlib qoldi. Kechagina
oʻqlar chaqnagan, qon tomgan qirga
bahor oʻz sepini yoyib tashlagan, har
kuni yangi-yangi chechaklar bilan,
gullar bilan ziynatlangan. Naqadar
koʻrkam!

Nodirov ufqqa koʻz tashladi. Ikki
kishi shu chechaklar oralab kelardi.
Quchoqlarida bir dastadan chechak.
Yaqin kelgach tanidi: Misha Gorkunov
bilan Turdiev.

— Xoʻsh, saylmi?— deb kuldi Nodirov. Uning ruhi yengil edi.




— Yoʻq, oʻrtoq starshiy leyt... —
Misha Gorkunov kombatning pogoniga
yana bitta yulduz qoʻshilganini koʻrib
qoldi va shoshib tuzatdi: — Kapitan.

— “Starshiy kapitan” emas, “kapitan”ning oʻzi,— hazilga oldi Nodirov.
Chunki Gorkunov “Starshiy” soʻzidan
keyin “leytenant” demay, “kapitan” deb
yuborgan edi. Garchand Nodirov buning
sababini aniq bilib turgan boʻlsa ham
xursandligidan, ruhining yengilligidan
shunday hazil qildi. Uning shu ondagi
kayfiyati faqat hazil va oʻyin-kulgiga
moyil edi. Uning yuzidagi bu ifodani
koʻrgan Misha jinday boʻlsin xijolat
tortmadi, u komandirini juda yaxshi
bilardi.

— Komissarni ziyorat qilib kelay deb
ketyapmiz, oʻrtoq kapitan,— dedi
Turdiev. Quchogʻidagi chaman chechaklarni tuzatib.

— Yaxshi! Juda yaxshi!— dedi
zavqlanib ketib Nodirov. Bir zum tek
qolib, keyin yashnab yotgan chechakzorga shoʻngʻib ketdi. Saralab-saralab bir
quchoq uzib chiqdi-da, Mishaga tutdi: — Mana buni mening nomimdan
qoʻy. Oʻzim hozir borolmayman, shtabga
chaqirilganman.

Nodirov quchoqlari toʻla rango-rang
chechak bilan sevimli komissar qoshiga




ketayotgan ikki doʻstning orqasidan
uzoq qarab qoldi. Komissar Rakitinning
kulgichli yuzi koʻz oldidan oʻtdi. “Zap
odam edi” deb qoʻydi. Hali batalon stanitsada ekan, agitator Borisovning ikki-uch siyosiy suhbatini shu qabr
tepasida oʻtqizganini esladi. Undan keyin jangchilarning bu yerni ziyoratgoh
qilib olganlari, ularga yerli aholi ergashganini, kimdir atrofiga nihollar
oʻtkazib ketganini koʻnglidan kechirdi.
Stanitsaga anavi bir chaqirilganda, uni
ziyorat qilib ketay deb boshiga borsa,
uning atrofidagi skameykada nabirasi
bilan bir kampir oʻtiribdi. Jingalak
sochli, koʻzlari koʻm-koʻk qizcha qabrni
koʻrsatib, buvisidan soʻradi:

— Bu nima, buvi?

— Qabr.

— Kimniki, senikimi?

— Yoʻq, bolam, katta odamniki.

— U odam sendan ham kattami? —
qizchaning tasavvurida buvisi juda katta, undan ketta kishi yoʻqqa oʻxshardi,— sochlari senikidan ham oppoqmidi?

— Yoshi-ku kattamas, ishi, aqli katta
edi. Seni, meni juda yaxshi koʻrardi.

— Meni koʻrganmi? Oʻynatganmi?

— Seni oʻynatmoqchi edi-yu, bo£ʻlmadi.




— Fashistlar oʻldirib адо"уй 12

— Ha.

Qizchaning soʻrogʻ“i ado boʻlmasdi,
buvisi ham javob berishdan zerikmasdi.

Nodirov shularni esladi-yu,bevaqt
qurbon boʻlgan komissar doʻstiga yana
joni achib ketdi.

II

Nodirov batalonida serjant Asiryanni
hamma yaxshi shaxmatchi sifatida
tanir edi. Hatto u qishda, brigada dam
olgani chiqqanda yetti taxtada seans
bergan. Bittasini durang qilib,oltitasini
yutgan. Shundan beri laqabi “chempion”. Birov nomini unutib qoʻysa, shaxmatchiligini aytib, suhbatdoshiga tanitadi.

Ana shu Asiryan kechagi jangda
dovrugʻ chiqardi. Kutmaganda tankka
otadigan qurol bilan dushmanning bitta
samolyotini urib tushirdi. Tagʻin qanday paytda deng, ayni jang qizib turganda!

Buni front gazetasiga ham yozishdi.
Qismga kelgan general Nodirovga:

— Menga merganni koʻrsating! — deb
qoldi.

Nodirov serjant Asiryan yertoʻlasiga




yoʻl boshladi. Asiryan bir soldat bilan
shaxmat oʻynab oʻtirardi. Unga oldindan ikki piyoda, bir ot berib qoʻyganini
hazillashib pesh qilardi. Ular kirishi
bilan sapchib oʻrnidan turdi-da, raport
berish uchun tik qotdi. Lekin general
“kerak emas” deb qoʻl silkib, dedi:

— Barakalla, serjant! Bu chin jangchining ishi. Qanday qilib, shu qurol
bilan samolyotga otish yodingizga
keldi. Bu juda gʻayritabiiy-ku?

Serjant Asiryan yana ham qomatini
tortib,oʻ“ziga oro berib, “smirno!” holatida javob berishga ogʻiz juftlar ekan,
general “bemalol oʻtirib gapiravering,
mana biz ham oʻtiramiz”, deb yerto`la
chetiga qoʻyilgan skameykaga oʻtirdi.
Boshqalar ham oʻrinlashishdi. Lekin soldatlar ham,serjant Asiryan ham general
oldida oʻtirishni oʻzlariga ep koʻrishmas, beodoblik qilib qo“yayotgandek birbirlariga qarashardi. Boshqa iloj bo£ʻlmagach, nihoyat omonatgina oʻtirishdi.
General “xoʻsh?” degandek unga koʻz
tashladi.

— Otmasdim,oʻrtoq general,bu haqda
buyruq ham yoʻq edi. Lekin mundoq
qarasam, bizni juda mensimay qoʻydi.
Yuzingda koʻzing bormi demaydi.
Buyoqdan shoʻngʻib, uyoqdan bemalol,




behadik jilpanglab chiqadi. Goʻyo osmon
oʻziniki! Turdim, turdim, qonim qaynab
ketdi.

— Ha, armanlarning qoni qiziqroq
boʻladi, — kulib luqma tashladi general.
Asiryan, “judayammas, nafrati qoʻzgʻaganda kimning qoni qizimaydi”, deganday koʻzidagina jilmayib, o`sha voqea
hozir boʻlayotgandek qoshlarini chimirib oldi, yuziga nisbatan katta, hali
yurmagan goʻdakning tovonidek sergoʻsht, to`mtoq burnini kerib, davom
etdi:

— Boʻlinmamizning yarmi DZOTda
edi, pulemyotda. Bir bomba tashlab,
hovuzday oʻpirib ketdi. Koʻrgandirsiz,
shundoq qirgʻoqning yonida. Shundan
keyin qanaqa qilib, qurolni olib chiqib
okop chetiga qoʻyib otganimni bilmayman. Koʻzimga qon toʻlib ketibdi, dirdir. titrayman, keyin yigitlarning
aytishiga qaraganda, boʻralab soʻkarmishman ham. Bir-ikki otdim, juda
orqada qolib ketdi. Shundan keyin “ha,
toʻxta!” dedimu shoʻngʻiydigan tomonini nishonga olib, ancha oldinga qarab
oʻq uzdim. “Paq” etganini eshitdim.
“Est!” degunimcha gurullab yonib
ketdi. Keyin bilsam yondiruvchi oʻq
bilan otgan ekanman. Qizib ketib,




qanaqa oʻq bilan otayotganimga ham
qaramapman! G'azabing qoʻzigandan
keyin shunaqa boʻlar ekan, oʻrtoq general.

— Oʻrtoqlarimni sevganimdan deng,—
uni tuzatgandek boʻldi general, lekin
Asiryan tushunmadi, baqrayib qoldi.
General buni sezib:

— Oʻrtoqlaringizni nobud qilgandan
keyin gʻazabingiz qaynab ketgan-da!
Kishi quroldosh doʻstlarini astoydil sevsa shunaqa boʻladi.

Shundan keyin suhbat Asiryanning
urushgacha boʻlgan kasbi-kori, qachon
frontga tushgani,shaxmatga ishqibozligi, hatto uning baliqdan ajoyib kotletlar
tayyorlashi ustida bordi. Asiryan endi
oʻzini tutib olib, bo`sh kelmadi, generalni tushki ovqatga taklif etdi, baliq
kotleti bilan mehmon qilajagini bildirdi.
Qanday giyohlar qoʻshib totli qilishigacha hamma-hammasini aytib berdi.

— Armanlarning eng koʻp giyoh
iste'mol qiladigan xalq ekanini bilamiz.
Armanlardan yaxshi ulfatlarim bor, —
faxrlangandek dedi general. — Armanistonda boʻlganman. Mana yana bitta
armanistonlik sizdek doʻst orttirdim.

— Men qizlarlikman, oʻrtoq general.




— Ha,Qizlardanmi?Yaqin ekansiz-ku.
U yerda kimingiz bor?

Asiryan “Onam...” deb endi gap boshlagan edi, general uni tinglamay, Nodirovga qarab dedi:

— Yaqin ekan, 15 kunga javob bering, uyidagilarni koʻrib kelsin va soldatlarga aytingki, jangdagi har bir
yaxshi tashabbus uchun ordendan
tashqari otpuska ham beriladi. — Bu
gapi oʻziga ham yoqib ketdi, shekilli,
oppoq, mayda tishlarini koʻrsatib kuldi,siyrak ajinlaridan tabassum toshdi.

Ular xayrlashib, yerto“ladan chiqishar
ekan, yana general orqasiga burilib:

— Yoʻl-yo“lakay ordeningizni olib
ketishni unutmang, orden bilan borish
koʻngilliroq, — dedi va yana yuzida
mamnunlik barq urdi. Nariroq borgach,
sheriklariga dedi:

— Bu ibrat. Tashabbus bulog£ʻini
ochishga ibrat.

Bu paytda Asiryan yertoʻlasidan
quvonch qiy-chuvi pala-partish yangradi. Kimdir “maza qiladigan boʻlding”,
deb allakimni shapatilardi.

хжих
Asiryan uyiga otpuskaga keldi-yu,
uchinchi kuniyoq zerikib qoldi. Teng


dosh, qadrdon o`rtoqlarining hammasi
frontda edi. Faqat bittasining oʻng
oyogʻi sakkiz santimetr qisqa bo£lib
qaytibdi. Lekin frontovikka xos ish
topib olmay, pivoxonada ishlayotgani
uchun bir koʻ`rishdi-yu, keyin undan
qoʻlini yuvib qoʻltigʻiga urdi. U nuqul
daromadi-yu, bitay deb qolgan hashamatli uyini maqtardi, materiallarni
qanday gʻirrom yoʻllar bilan topayotganini aytib magʻrurlanardi, “har qanday qulfga tushadigan kalit — pul,
doʻstim” derdi.

Asiryan qancha koʻp zeriksa,shuncha
kop batalonini, undagi jangovar
doʻstlarini eslaydigan boʻldi. Bir mahallar, frontdaligida, nimadir bo£lib, unchalik jini sevmagan soldat va serjantlarni
ham koʻz oldiga keltirsa, ular bilan
yaxshi aloqada boʻlmaganiga ajablanadi, endi ularning nuqsoni yoki biror
qoʻpol muomalasi shunchaki narsaga
oʻxshardi. Ular bilan qalin bo'lmaganiga
endi oʻzini koyiydi, qaytib borishi bilan
inoqlashib ketishni koʻnglidan o£ʻtkazadi.

Uchinchi kuni zerikkanidan oʻz xonasiga kirib, urushdan ilgari sevimli
mashqi boʻlgan haykaltaroshlikda yo£ʻngan ermaklarini koʻzdan kechirdi.




Kechirdi-yu, bir yorqin fikr miyasidan
chaqmoq tezligida oʻtdi. Tezda asboblarini olib, ishga boshi bilan shoʻngʻib
ketdi. Uni koʻchaga chiqib ketgan, deb
pishgan ovqatining ostidan choʻg£ʻini
tortib, oʻgʻlini poylab oʻtirgan ona bir
mahal uni “ustaxonasi”da koʻrib: “Sen
shu yerdamiding, men koʻchadan
qidirib, ovqatni sovitib oʻtiribman, chiq
ovqatga”, deb ajablandi. Oʻgʻlining
hadeganda chiqavermaganini koʻrgan
ona yana kelib: “Hoy, bolam, otpuskaga
kelganmisan, ishgami?” deb uni koyib
berdi. Asiryan: “Ishga, oyijon, ishga.
Sogʻinib qolibman” deb kleyonka fartugini yechib, uning qarshisiga yoʻl
oldi. Ovqatdan keyin yana “ustaxonasi”ga kirib borarkan, ona yoʻlini toʻsib: Qoʻy endi, ish boʻlsa qochmaydi,
frontdan zerikib kelgansan, oʻyna, kul,
damingni ol”, dedi. Asiryan katta
burunlarini kerib kulganicha, uning
yonidan oʻtib ketarkan: “Shu dam olishda, onajon”, dedi. Ona “shu ham dam
olish boʻlibdimi? Yoshsan, joning
huzurini bilmaysan”, degandek boshini
sarak-sarak qilib, qarab qoldi.

Asiryan ishga qanchalik diqqat
bermasin rivoj topmadi. Ertasiga kechga borib suratsiz hech narsa chiq



masligiga toʻla tushundi-yu, ishni
yigʻishtirib qo`ydi. Bu onaning koʻnglidagiday edi. U “endi oʻgʻlim oʻynab
ketadi” deb oʻyladi. Lekin nimadandir
Asiryan xafaroq, har kungidan oʻychanroq edi. U oʻz xotirasiga ishonib ish
boshlagan, bir mahal xuddi shunday bir
ishi juda yaxshi chiqqan edi. Bunisi
boʻlmadi, uni “oʻz materialini” oʻsha
mahalda sinchiklab koʻzdan kechirmaganidanmi, qahramonning xarakterli
chiziqlarini boʻrttirib, oʻzi xayolida
chizgandek chiqarolmadi. Yoddan chizgan surati ham u aytgan natijani bermadi. Unga fotosurat kerak boʻlib qoldi.
Ustaxonasiga kirib,yoʻngan chala byustini avaylab bir chetga olib qoʻydi-da,
kerakli asboblarni lattalarga oʻradi.
Ertasiga yoʻl taraddudiga tushdi, u
batalonning dengiz qirgʻogʻidan ketib
qolishidan qoʻrqardi.

— Oʻn besh kun demovdingmi, oʻgʻlim, — dedi ona oʻgʻlining shoshqaloqligidan oʻksib, — hali ham chittakdek
beqoʻnimliging qolmabdi-da. Senga
“onangni koʻrib kel,mehrini qondir”,deb
atay generalning oʻzi otpuska bersa-yu,
sen yarimini oʻtga tashlab ketsang,shu
yaxshimi? General eshitsa nima deydi?

— Yaxshi qilibdi, jangovar oʻrtoqlari



ni sogʻinib qolibdi deydi. — Asiryan
kulgiga oldi, keyin jiddiy davom
etdi, — siz kuymang, men albatta yana
qaytib kelaman. Oʻshanda sizdan
beruxsat hech qayoqqa ketmayman, haydasangiz ham ketmayman.

Asiryan onasi bilan xayrlashib, darvoza yonida boshga tegay-tegay deb
chodir boʻlib turgan koʻm-koʻk daraxt
uchidagi bargli nozik shoxchasini
tirnogʻi bilan “qirt” etib uzib oldi-da,
yoʻlga tushdi. Stansiyaga yetguncha
uni qoʻlida oʻynab keldi, keyin poezdga
chiqish vaqtida nima qilganini bilmay
qoldi. Ana shundagina uy-joyi bilan
toʻla-to“kis xayrlashgandek, uyi uzoqda
qolgandek boʻldi, koʻngli ezilinqirab
ketdi. Lekin sal otmay yangi tashvish
koʻnglini chulgʻab oldi. Batalon oʻsha
yerda, dengiz qirgʻogʻidamikin? Hali
beri hech qayoqqa jilmasmikin? Qani
endi yana bir-ikki hafta tursa, jonini
jabborga berib, tunlari uxlamasa ham
oʻsha moʻljallagan ishini tugatardi.

“G” stansiyasiga kelganda polk
shtabidan batalonning oʻz joyida ekanini eshitib xursand boʻldi, lekin qachongacha boʻlajaklarini hech kimdan bilolmadi, u soʻragan kishilarning hammasi
yelka qisardi, ba'zilar “harbiy sir” deb




tegishardi. Asiryan 88 ал за шауdonidagi Rakitin qabrini ziyorat qilayotib, koʻngliga kelgan ishdan yanada
quvonib ketdi. “Albatta shuni amalga
oshirish kerak”, deb yubordi u tovush
chiqarib. Yonida turgan begona chol
“menga gapirdingmi, bolam?” deb unga
murojaat etdi. “Yoʻq, otaxon, o`zimcha”
dedi-yu, qirgʻoqqa qarab ketdi. Endi
unda yana tashvish tugʻilgandi. Suratni kimdan soʻraydi? Nodirovdan soʻragani botinmadi. “Otpuskadan keldim”,
deb raport bilan atay kirdi-yu, botinmadi. Batalon partorgi, ertalaboq diviziya
siyosiy boʻlimiga chaqirilgan edi. Mana
shu ikkovidan boshqa odamdan soʻrashning foydasi yoʻq, befoyda, faqat mishmish koʻpayadi. U oʻylab turdi-da, shu
doiraga yaqin yuruvchi Misha Gorkunovni eslab qoldi. Misha u oʻylagandek
vazmin, tadbirkor yigitlardan edi.

— Misha, — dedi uning yertoʻlasiga
kirib borib, — boʻshmisan, bir ish chiqib
qoldi.

— Marhamat!

Uni tirsagidan olib, vayron DZOTning
qoshiga keldi. Betinim toʻlqinli dengiz
ustida uchib yurgan bir juft chaykani
kuzatib turib, birdan gap boshladi:

— Misha, таепра komissar Rakitin



ning surati kerak. Qaerdan topsa bo£ladi, ehtimoldan oʻzingda yoʻqmi?

— Nimaga? Kattalashtirishgami?

— Yoʻq. Boshqa ishga.

— Ochiq ayt, shunga qarab, men bir
narsa deyay.

— Ochigʻini aytsam, Misha, gap shunday, lekin hali ovoza qilmay tur, mening haykaltaroshlikdan bir oz xabarim
bor. Shu hunarimdan yana bir foydalanmoqchiman.

— Byustini yoʻ“nmoqchimisan? —
koʻzlari charaqlab ketdi Mishaning.

— Shunday, Misha.

— Mana bu ishingni tabriklayman,
yerning ostidan boʻlsa ham suratini
topib beraman, — dedi Misha haddan
tashqari quvonib, Asiryanni doʻstona
quchoqlab, — mana bu chinakam ish
boʻladi. Shunday ishlaki, Asiryan, uni
qanday yaxshi koʻrganimiz, muhabbatimiz, buning sabablari uning yuzkoʻzida, qarashida mujassam topsin.
Koʻrgan kishi “ha,u chin inson boʻlgan
ekan” desin. Uni qabri ustiga qoʻyamiz,
shundaymi?

— Men ham shuni moʻljallagandim.
Agar bu yerdan ketib qolsak siyosiy
bo`limga topshiramiz.

— Sen shunday qilki, ketgunimizcha




bitsin. Sagʻanasini men ishlab beraman.
Undan polk komissariga uchrashaman.
U bizga yordamlashadi. Sen amin boʻl,
bu ishni boplaymiz. Boshing joyida,
Asiryan, bunaqa bosh bilan hech qaerda xor boʻlmaysan. Shu kungacha hech
kimning esiga kelmaganini ayt.

— Mening ham esimga toʻsatdan
tushdi! — dedi Asiryan mamnun va
qachon, qaerda xayoliga kelganini aytib
berdi.

— Otpuskaning ham yarmi nobud
boʻldi, degin. Asiryan, bu ish otpuskani
nobud qilishga arziydi, yasha!

Ikki serjant yuklari yengil tortgandek
qirgʻoqqa oʻtirib papiros chekdilar.
Holdan toygan toʻlqinlar ilondek shipillab, qirgʻoqda qum yalardi.

хиз

Komissar Rakitinning suratini topish
uncha qiyin boʻlmadi. Uni olishi bilan
Asiryan million yillar mobaynida to£lqin yalab, shamol yelpib yotgan qirgʻoq metin toshidan ot boshidan katТагор portlatib oldi-da, ishga
kirishib ketdi. U shunchalik zavq-shavq
va hafsala bilan entikib ishlardiki,
ishining bunchalik unumli chiqishidan
oʻzi ham hayron edi. Yemak-ichmakni




unutib qoʻyardi. U odam koʻrmas, bir
chetga oʻtib ishlar ekan, bir-ikki kun
uning oʻzi qorongʻi tushib yertoʻlaga
qaytmaguncha, ovqat bergani uni izlab
topolmay yurdilar. Uning ishi koʻpchilik uchun sir edi. Asiryan podadan oldin
chang chiqarib, duv-duv gap boʻlishini
istamas, bu haqda uni Mishadan eshitib
suhbatga chaqirgan Borisovdan iltimos
qilgan edi: “Nechuk?” deb u kulganda,
Asiryan “shunisi yaxshi, ish unumli
boʻladi” deb jilmayib qoʻya qoldi.
Borisov “boshqalarning halaqit berishidan qoʻrqadi”, deb rozi boʻlgan
edi.

Lekin Misha Gorkunovning ishi rivoj
topmasdi. U kechagina saylangan partorg Borisov bilan maslahatlashib,
uning koʻrsatmasi bilan sagʻanaga
gʻisht va sement topish niyatida stanitsaga ketdi. Gʻisht-ku, keragicha topilardi, butun boshli maktab, allaqanday
pishiq gʻishtli binolar yer bilan yakson
boʻlib gʻishti sochilib yotardi: kimdan
soʻramasin 400—500 ta gʻishtni yoʻq
demasdi. Lekin sementni qancha razvedka qilmasin hech qaerda topolmadi.
Stanitsa soveti raisiga uchradi. U “bor
boʻlsa jonim bilan berardim. Yoʻq.
Borini nemislar mudofaaga ishlatib




yubordilar”, dedi. “Bizga koʻp emas...”
deb gap boshlarkan Gorkunov, rais
“bilaman, bilaman”, deb uning soʻzini
boʻldi va yana bir bor kolxozlardan surishtirib koʻrajagini aytdi. Undan Misha
Gorkunov yana polk komissarining qoshiga keldi. Uning soʻlgʻin va xafaligini koʻrgan komissar:

— Boʻlmadimi? — deb soʻradi.

— Yoʻq.

— Nariroqdan surishtirishga toʻgʻri
keladi. Topib beramiz, siz ishga kirisha
bering.

Misha shu kuniyoq oʻz boʻlinmasidagi ikkita gʻisht teruvchini yoniga olib
gʻishtlarni unga yopishgan sementdan
tozalab, qabr qoshiga tashiy boshladi.
Qolganlar shu yerda yer ishlari bilan
band boʻldilar. Ertasiga ertalab bir
kichik qizcha kelib, uni stanitsa sovetining raisi chaqirayotganini aytdi.
“Shoyad sement topilgan boʻlsa, bo£ʻlmasa nimaga meni chaqirsin” deb yelib
bordi. Chindan ham sement topilgan,
lekin qoʻshni, besh-olti kilometr masofadagi xutorda ekanini aytdi. Jonsizga
jon bormi — Misha darrov tilga kirdi,
“adresini bersangiz kifoya” dedi. Shu
zahoti yana polk komissari qoshiga
yugurdi.




— Xoʻsh?

— Yarim soatga mashinangizni berib
tursangiz.

Kechqurun uchta safar toʻrvasiga
solingan sement qabr yonida turardi.
Nam oʻtmasin deb ostiga taxta tashlab
ustiga plash yopilgan edi.

Ertasiga astoydil ish boshlandi.
Yordamga Turdiev otdeleniesidan tashqari yana bir necha kishi oʻz xohishi
bilan otilib chiqdi. Ikkinchi kuniyoq
pishiq gʻishtdan mehru muhabbat bilan
terilgan, ustiga bir enlik chamasida
sement suvoq berilgan, qoq oʻrtasida
ikki metr chamasi pastdan yuqoriga sal
ingichka tortib ketuvchi chorraha
sement ustunli sagʻana tayyor boʻlgan
edi. Endi ish Asiryanning byustni
bitirishiga qolgandi. U ham tunni tun,
kunni kun demay qoya toshni choʻqilab
yotgan edi. Oy oxiriga borib u tugatdi.
Plashpalatkasiga oʻrab, kombat Nodirov
bilan partorg Borisov suhbatlashib
oʻtirganda shtabga olib keldi.

— Bitdimi? — dedi Nodirov uning
yuzidagi oʻzgarishdanoq payqab.

Asiryan indamay byustni stol ustiga
qoʻydi; komissar Rakitin faqat oʻziga
xos boʻlgan keskin, irodali, chuqur va
shu bilan bir vaqtda mehribonona,




samimiy, sadoqat toʻla mayin qarash
bilan uzoq-uzoqlarga termilib turardi.

— Boplabsan, Asiryan, — dedi
Nodirov.

— Juda yaxshi, — dedi Borisov.

Uch kun oʻtgach,katta tantana bilan,
sagʻana oʻrtasidan koʻkka qad koʻtargan ikki metrli sement ustun ustiga
oʻrnatildi.

Tantana ertasiga Nodirov polk
suratchisiga qabrning har tomonidan
turlicha qilib suratlarini oldirdi va
Rakitinning uyiga yubordi.

1970—71

CHANQOQLIK

Besh yashar bolaga qoʻyilgan
haykalni koʻrganmisiz? Ishonmayapsizmi? Ana, xolos! Rost, chindan. Ishonmasangiz, adresini beraman, borib
koʻring, yoki o`sha maktabga xat yozsangiz javobini olasiz.

Gʻarbiy Ukrainaning Velikiy Lyubin
qishlogʻida Roman degan bola dunyoga
kelganda, uning ota-onasi gʻariblikda
yashardi. Ilm nuri nima, ma'rifat
nima, ishlari ham yoʻq edi. Bir amallab
kunlari oʻtsa, shunga shukur qilib,
vaqtlari tirikchilik tashvishidan ortmas



di. Roman oilaning toʻngʻich farzandi
edi. Ota-onasi uni jonidan yaxshi
koʻrar, shirin-shakar soʻzlarini undan
ayamas edi. Turmushi qanchalik
uqubatli boʻlmasin otasi kechqurun
uyga qaytgach, Romanni tizzasiga
olar, ukpardek yumshoq sochlarini
silab, bagʻriga bosardi. Otalik mehri
bilan magʻrurlanib:

— Azamat yigit boʻladi!— deb qoʻyardi. Onaning ham yuragida oftob chiqib,
otaning soʻzini mamnuniyat bilan ma'qullardi.

Roman juda ziyrak,serharakat,fahmli bola edi. Juda tez tili chiqdi. Uch
yoshida qoʻliga tushgan kitob yoki jurnallarning suratini benihoya katta
qiziqish bilan tomosha qilar, ularga
oʻzicha hikoyalar toʻqib, biyron tili bilan goh onasiga, goh otasiga aytib berardi.

— Bu rassom boʻladi, — desa dadasi,
onasining yuz-koʻzi nurga toʻlib:

— Kim boʻlsa ham ilmli boʻlsin. Qora
ish, savodsizlik ilohim bizda qolsin, bizning boshimizda qolsin,— derdi.

Ota-onaning ezgu niyatini qalbdan
fahmlagandek Roman oʻqishga ishqivoz
chiqdi. Besh yoshida harf tanidi, she'rlar yodladi. Kishilarga biyron tili bilan




oʻqib berib, olqishlar oldi. Shunda
otasi:

— Oʻgʻlimiz shoir boʻladi, — desa
yana onasi yuz-koʻzini nurga toʻldirib:

— Qaniydi! Ishqilib ilmli boʻlsin! —
deb koʻnglidagini oshkor etardi.

Bu vaqtda Romanning ota-onalari va
ularga oʻxshagan kishilarning xohishi
bilan Gʻarbiy Ukraina Sharqiy Ukrainaga qoʻshilgan, kishilar erkin nafas
oladigan boʻlib qolgan edi. Sal muddat
ichida qishloqda maktab ochildi.
Oʻquvchilar saf-saf bo“lib Romanlarning
eshigi oldidan maktabga oʻtishar, qandaydir yangi ashulalarni,u hech qachon
eshitmagan yangi quvnoq ashulalarni
baralla qoʻyib aytishardi. Bu shoʻx va
qadam tashlashga mos ashulalar
Romanga juda yoqar, ba'zilarini eshitishi bilan yodlab olar edi. Yolgʻiz qoldi
deguncha hirgoyi qilardi, zavqlanib
baralla aytardi. Bu ashulalar uning
yuragiga hayajon solar, koʻzlarini ravshanlashtirib, gʻ“ayratini oshirib yuborar edi. Qani endi tezroq katta boʻlib
qolsa-yu, maktabga borsa! Shu bolalarga
oʻxshab kitoblar qoʻltiqlab, qoʻshiqlar
aytib yursa. U yetti yoshda maktabga
olishini bilardi. Hali ikki yilcha borligidan ota-onasiga ortiqcha tixirlik qil



mas, balki oʻsha kunlarning ilinjida
oʻzicha harflarni oʻrganar,harflarni birbiriga qoʻshib, soʻz chiqarar, bu soʻzlardan yasalgan jumlalarni esa darrov
yodlab olardi. Ishdan endi mamnun qaytadigan boʻlib qolgan dadasining qoshiga peshvoz chiqib, biyron tillari bilan
takrorlab berardi.

— O`ʻgʻlimizning zehni oʻtkir,— deb
ota quvonsa, ona yana yuz-koʻzlarini
nurga toʻldirib:

— Ilohim, zehni oʻtkir boʻlsin, sen
bilan mening savodsiz oʻtganim evaziga
ham yaxshi bilimdon boʻlsin! — deb
erini yana ham xursand etardi.

Roman ana shunday kichik oilaning
erkatoyi boʻlib, maktabga borish vaqtini sabrsizlik bilan kutib yurganda
“birdan” urush boshlanib qoldi. Romanku, bu urush degan dahshatning nimaligini avval tushunmadi, lekin otaonasining xafaligidan, ularning kechqurunlari bir ogʻiz ham soʻz qotmasdan
bir-biriga xomush termilib oʻtirishlaridan urushning bu xonadonga sovuqlik
olib kirganini,ota-onalarining koʻngliga
ogʻir tosh boʻlib botayotganligini, oxiri
yaxshilik boʻlmasligini oʻzining bolalik
aqli va fahmi bilan idrok etdi. U ham
ma'yus ota-onasining qoshida avval



gidek shoʻxlik qilmay, unar-unmasga
gap qotavermasdan jim oʻtiradigan
bo“lib qoldi. Uning qoʻliga goh-goh
tushib qoladigan kitob yoki jurnal bilan
ota-onasining endi ortiqcha ishi ham
yoʻq. Goʻyo ular erta-indin oila boshiga
tushadigan katta baxtsizlikni kutayotgandek besaranjom edilar. Bu sukut
sekinlik bilan portlaydigan bomba
dahshati kutilayotganga oʻxshardi. Bir
kuni ertalab Roman onasi oldiga
qoʻygan teshikkulchani qoʻliga olib kursillaydigan boʻlib pishganidan huzur
qilib turgan edi, eshikdan dadasining
rangi oʻchib kirib keldi.

— Tinchlikmi?- dedi erining har qadam tashlashidan uning koʻnglidagi
gapni biladigan xotini. Ota ortiqcha kutdirmasdan qisqagina qilib qoʻya qoldi:

— Nemislar!

Bu bir ogʻiz soʻz oila boshida goʻyo
chaqmoq boʻlib chaqildi. Ota-ona tildan
qoldi. Shuncha kun xavotirda kutilgan
dahshat ana shu nemisning kelishi
ekanini Roman darrov tushundi.
Onasining bagʻriga beixtiyor tashlandi.
Goh onasiga, goh otasiga qoʻrqib javdirayotgan koʻzlarini dahshatni kutayotganga oʻxshardi. Ular uzoq vaqt bir-birlariga tikiib qolishdi. Onaning Ro



manga tayyorlayotgan nonushtasi ham
esidan chiqdi. Ichilmagan nonushtani
shuursiz bir harakat bilan yigʻishtirib
oldi. Romanning ishtahasi boʻg£ilganidan onasiga indamadi, aksincha
unga koʻmaklashdi.

— Endi nima boʻladi, dada? — dedi
Roman.

— Bilmadim, oʻ“g“£lim. — Ota bundoq
qarasa oʻgʻlining yuzida ham qon yoʻq.
U ham qoʻrqib ketibdi. Darrov uni
yupatdi. — Hech narsa boʻlmaydi,senga
hech narsa qilmaydi, oʻgʻlim, qoʻrqma!
Bor, kitobingni oʻqiyver.

Roman kitobini qoʻlga oldi-yu, lekin
harflarini koʻzi koʻrmadi, koʻzigina
emas, butun xayoli ota-onasida, ularning tashvishiga qoʻshilib ketgan edi.

Kunlar oʻtdi. Roman nemis-fashistlarning kimligini oʻzi yaxshi ko`rgan —
yoshi toʻlgach borib oʻqishga entikib
yurgan maktabini yopib qo`yganidan,
quvnoq ashulalar aytib koʻchani
toʻldirib oʻtadigan bolalarning uy-uyiga
kirib ketganidan, endi oʻsha ashulalarni eshitmasligidan bildi. Agar nemisfashistlar tuzuk odam boʻlsa, bolalarning maktabini tortib olib, otxona qilib
qoʻyarmidi. O`sha maktabda oʻqituvchilik qilgan anavi moʻylovli kishini qa



moqqa olib ketarmidi? Axir, o`sha muallimni hamma bolalar yaxshi koʻrishini
hatto o“qimaydigan Roman ham bilardida! Romanning salomiga boshidagi kepkasining kozirogidan ushlab, sal yuqori koʻtarib alik olardi. O`sha zahoti
yuziga tabassum yoyilardi. Oʻshanday
odamni qamab qoʻydi-ya, fashistlar.

Roman avvaliga bosqinchilardan juda
qoʻrqib koʻchaga chiqmay qoʻydi. Qolaversa ota-onasi ham:

— Uyda kitobingni oʻqiyver! — deb
ko`pda koʻchaga chiqishga rozi ham
boʻlishmasdi. Lekin nima uchundir
uning ba'zi suratli kitoblarini dadasi
olib, qayoqqadir yashirib qoʻydi. Roman
tixirlik qilgan edi:

— Keyin oʻqiysan. Keyin olib beraman!— dedi-yu, bari bir qaytarib bermadi. Keyin, dadasi chiqib ketgach,
onasi muloyimlik bilan uning koʻnglini
koʻtardi:

— U kitobdagi soʻzlar anavilarga
yoqmaydi, — deb tashqariga ishora
qildi. Shunda Roman bildiki, soʻz qishloqlariga bostirib kirgan, u umrida
koʻrmagan allaqanday sovuq harbiy
kiyim-boshda yuradigan serjahl, avtomat osib olgan nemislar haqida borardi.

Kitobdagi soʻzlarning yoki suratlarning nimasi nemislarga yoqmasligini




Roman aniq tasavvur qilmasa ham,
onasi, uni jonidan sevgan, yerga qoʻysam chang oʻtiradi, koʻkka qoʻysam
gard yuqadi, deydigan mehribon onasi
aytganidan indamay ma'qul topdi.
Dadasiga bundan keyin tixirlik qilmadi.
Dadasi ham bu haqda hech qachon
soʻz ochmadi. Roman poezdni yaxshi
koʻrardi. Bunga qishloq etagidan temir
yoʻl oʻtishi, undan qudratli parovozning polvonlarga oʻxshab pishillab
atrofiga bug“ sochib hayqirishi sabab
edi. Parovozni, shunday katta va salobatli parovozni pisand qilmaganday
bemalol choptirib oʻtadigan, ba'zan
oynasidan boshini chiqarib qarab boradigan mashinistga ichki bir faxr va
havas bilan termilib qolardi. Uning nazarida bu odamlar oddiy kishilarga oʻxshamas, bularning nimasidir, qaeridir
boshqa kishilarnikidan farq qilar edi.
Lekin nimasi va qaeri boshqalarnikiga
oʻxshamasligini esa bilmas edi. Har
holda bu mashinistlar har kuni koʻrib
yuradigan kishilarga sira ham oʻxshamasdi. Bir kuni, hali nemislar qishloqqa kelmasdan avval dadasi:

— Mashinist boʻlasanmi, oʻgʻlim? —
deganda, Roman oʻsha zahoti ikkilanmasdan ichidan quvonib:




— Ha, qaniydi! — deb javob qilgan.
Ketidan oʻsmoqchilagan:

— Oʻsha mashinistlikka qaerda oʻqitadi, dada?

Roman temir yoʻl yoqasida dadasi
tugʻilgan kuniga olib bergan velosipedini pildiratib bormoqda. Hali zamon
parovoz oʻtadi. Poezd oʻtadigan vaqtni
u aniq biladi. Vagonlarning Romanga
“sen kimsan, sen kimsan?” deganga
oʻxshab izlarning uzuq yeriga qoqilib
oʻtishi allaqanday zavq-shavq bag£ishlaydi, koʻngilga til bilan aytib boʻlmaydigan gʻulgʻula soladi. Roman rangbarang va uzun vagonlarning eng
oxirgisi oʻtib, koʻzdan gʻoyib boʻlguncha
ulardan koʻzini uzmaydi. Oldin uzoqdan
parovozning zalvorli guldurashi yerni
larzaga solib, Romanning vujudini
hayajonga toʻldiradi, keyin uning oʻzi
pishqirib koʻrinadi, shiddat bilan yelib
kelib hech narsani pisand-nazar qilmay
oʻshqirib oʻtib ketadi. Atrofni gulduros
shovqin bilan bugʻ tutadi. Qoramoy hidi
anqib ketadi. Undan keyin bir-biriga
puxta ulangan rang-barang vagonlar
oʻtadi. Goʻyo ular parovozdan uzilib
qolsa, ahvollari nima kechishdan xavotir olib bir-birlarini quvlashayotgandek
yelib oʻtishadi. Eng oxirgisida kichkina
bayroqcha hilpirab turadi. Roman ana




shu bayroqchaga tikilishni yaxshi
koʻradi. Poezd oʻtib boʻlgandan keyin
ham oʻsha bayroqchadan koʻzini olmaydi. Poezd uzoqlashgan sari bayroqcha
ham kichrayib boradi, oxiri koʻz ilgʻamas boʻlib, atrofdagi manzaraga singib
ketadi. Faqat eng soʻnggi vagonning
oʻzigina koʻrinadi. Bora-bora u ham
gʻoyib boʻladi. Parovozning qudratli
qarsillashi — oʻshqirishi ham eshitilmaydi, ba'zan esa Roman bilan xayrlashayotganday parovoz oʻzi gʻoyib
boʻlgan boʻlsa ham gudok berib qoʻyadi.
Buni yoʻl yoqasida mahliyo boʻlib
kuzatib qolgan Roman oʻzicha menga,
menga atab qichqiryapti, deb quvonib
ketadi.

Shu kunlarda, nemislar qishloqlarini
bosib olgandan keyin Roman temir yoʻl
yoqasiga kam chiqadigan boʻlib qoldi.
Bir tomondan ota-onasi qoʻymasa, bir
tomondan oʻzi ham qoʻrqadi. Axir, endi
ilgarigi chiroyli poezdlar yoʻ“qda. Nuqul
zambarak, tank, brezent ostiga yashiringan allanimalar ortilgan vagonlar
oʻtadi. Uzun-uzun poezdlar oʻtadi.
Ulardan kaskasini bostirib kiygan,
avtomatini koʻkragiga osib olgan fashistlar ho“mrayib qarashadi. Ba'zilari
unga avtomatini toʻgʻrilab tahdid qiladi. Roman qoʻrqib boshini boʻyniga




olsa, qah-qah solib kulishadi, toʻgʻrisi,
masxara qilishadi. Ana shundan keyin
Roman ham ularni yomon koʻradigan
boʻlib qoldi. Bari bir shunda ham temir
yoʻl yoqasiga chiqish, poezdning oʻtishini tomosha qilish xumori tutadi.
Mana bugun ham u dadasi tugʻilgan

kuniga olib bergan velosipedini minib
uchib boryapti. Hali zamon poezd
oʻtadi. Ana, parovoz tovushi keldi. U
poezd kelayotgan tomonga qarab turibdi. U qaysi bir kitobdan yodlab olgan
she'rini beixtiyor oʻqidi.

Uchag'ondir bizning parovoz,

Qarab aslo unga to'ymas koʻz.

Uch parovoz, yoʻllar uzra uch,

Uzoq-uzoq ufqlarni quch!

Romanning koʻzi hamon parovoz
nidosi kelayotgan ufqda. Ana yerni
larzaga keltirgan gumburlash ketidan
parovoz koʻrindi. Yelib kelyapti. Ana,
bahaybat parovoz uchib oʻtib ketdi.
Hammayoqni tutun aralash bugʻ“ tutdi.
Ana vagonlar boshlandi. Bir, ikki,
besh... yetti... oʻn bir... yigirma...
Roman ularni oʻzicha sanay boshladi.
Bir fashist unga koʻzini olaytirib ketdi. Boshqa biri burnini qiyshaytirdi.
Romanga bu alam qildi. U ham javob
qaytardi: ikki barmogʻini boshi ustida




shoxga oʻxshatib koʻrsatdi. U до"
boshi ustidan olib ulgurgancha yoʻq edi,
birdan oʻq uchdi... Roman yiqildi.

Bu mahalda onasi xamir qorayotgan
edi. Oʻq tovushini eshitib, birdan yuragi
orqasiga tortib ketdi. Qoʻlining xamiri
bilan, oldiga tutgan fartugini olib tashlash ham esidan chiqib,yalangoyoq oʻgʻli
ketgan tomonga — oʻq chiqqan tomonga yugurdi. Qora qonga belanib yotgan
oʻgʻlini bagʻriga bosdi, faryod soldi.
Romanning yuz-koʻzlaridan oʻpdi.
Oʻgʻil allaqachon olamdan oʻtgan edi.

Ona keyingi farzandiga homilador
edi. Bu dahshatdan qoʻrqib, vaqtdan
avval koʻzi yoridi. Bu oʻgʻlining nomini
ham Roman qoʻydi:

— Toʻngʻichimning nomi oʻchib ketmasin!

Urush tugadi. Nemis-fashistlar surib
chiqarildi. Velikiy Lyubin qishlogʻiga
oʻsha tinch hayot, Roman ota-onasi
bilan quvnab yashagan, ne-ne orzular
ogʻushida yashnagan tinch hayot qaytib
keldi. Lekin endi Roman yoʻq edi. Uning
dadasi ham yoʻq edi. U frontda halok
boʻldi. Oʻsha hovlida onasi-yu, uning
ukasi ikkinchi Roman yashardi. Kichik
Roman oʻz koʻzi bilan koʻrmagan
akasining yoʻlini tutdi. U uchun ham,
oʻzi uchun ham oʻqidi. Dadasi akasidan




olib, yashirib qo`ygan — “fashistlarga
yoqmaydigan” oʻsha kitoblarni onasi
unga olib chiqib berdi.

— Oʻqi,oʻgʻlim,marhum akang uchun
ham oʻqi! Uning umidlari katta edi! —
dedi.

Ikkinchi Roman onasining soʻziga
quloq soldi, ilmli-bilimli boʻldi. Akasi
orzu qilgan parovozni mana endi u
vang£ʻillatib haydab yuribdi. Aka halok
boʻlgan oʻsha temir yoʻl yoqasidan
oʻtganda uning xotirasi uchun parovozini qichqirtirib signal beradi, onasi
esa, bu tovushni eshitib, ish qilayotgan
boʻlsa ishidan bosh koʻtaradi, yurib
ketayotgan boʻlsa, bir lahza toʻxtab u
ham oʻsha toʻngʻich oʻgʻlini yodiga
oladi. Uning begunoh oʻldirganlarni
ich-ichidan yonib qargʻaydi. Kichik
oʻgʻliga esa, baxt tilaydi, omad tilaydi,
yurt-elga tinchlik tilaydi.

— Hech kimning boshiga mening
kunim tushmasin! — deydi.

Oʻqishga ishqiboz, oʻqish ishtiyoqida
kecha-kunduz xayol surgan, besh yoshida oʻqib-yozishni oʻrganib,she'rlar yodlagan, zehni oʻtkir Romanning izi
oʻchib ketgani yoʻq. Uning qobiliyatini
va niyatini butun qishloq bilardi. Uning
xotirasini abadiylashtirishga qaror qilishdi. Roman yoshi toʻlgach borib




oʻqishga ahd qilgan oʻsha maktabga
haykal qoʻyish uchun qishloq yoshlarining tashabbusi bilan mablagʻ toʻplandi. Lvov shahridagi badiiy san'at bilim
yurtining talabasi Valeriy Vakulyuk bu
sharafli ishni o“z zimmasiga oldi. Bu
uning diplom ishi boʻldi. Bilim yurtining tajribali muallimlari va ustalari
koʻmaklashdi:

— Bu haykal, uzoq yillar ilmga chanqoq, savodsiz oʻlkaning ma'rifatga intilishini ifodalashi kerak, — dedi ular.

— Men ham xuddi shunday tushunaman, — dedi Valeriy va oʻz qoralamasini muhokamaga tashladi. U oʻz vazifasini toʻgʻri tushungan edi. Vaqtlar
kelib Romanning haykali tayyor boʻldi.
Peshonasiga bir tutam sochi sochilib
tushgan, katta koʻzlarini keng ochib
turgan puchuqroq bir bola ilm-fanga
chanqoqligini namoyish qilib, uzoquzoqlarga ishonch bilan tikilib turardi.

Bu orada Valeriy Vakulyuk Roman
yashagan qishloqqa kelib uning onasi
bilan toʻyib-toʻyib suhbatlashdi, u halok
boʻlgan temir yoʻl yoqasida xayolga
cho“mib uzoq yurdi. Kimlardandir
nimalar haqida surishtirdi. Qishloqdagi
keksalarni ziyorat qildi, ularni gapga
soldi. Ba'zi birlariga esdalik sovgʻa
qildi. Yana suhbatlashdi, kishilar fikri



ni soʻradi. Qoralamasidagi nuqsonlarni
fahmlab yana ishlagani olib ketdi. Bu
vaqt kuz edi. Roman oʻ“qimoqchi boʻlgan
maktabning sevikli oʻqituvchisi Malinovskiy endigina birinchi sinfda dars
bera boshlagan paytlar edi. Urushdan
endigina chiqilgani uchun maktabda
koʻp narsa yetishmas, kitoblar kam,
ochin-to“kin yurgan bolalarning 0"2lashtirishi qiyin edi.

— Bolalar, — dedi bir kuni Malinovskiy,— bizga yaqinda bir oʻquvchi keladi. Uning zehni juda baland. Besh
yoshida oʻqish, yozishni oʻrgangan.
Sizlarning bu xilda boʻsh oʻqishinglar
boʻlsa, u bola bilan qanaqa qilib tenglashasizlar? U bilan qanday qilib bir
sinfda oʻtirasizlar?

— Bu yerda oʻtirganlarning oʻsha
boladan hech kamchilik yeri yo`q.
Shundaymasmi, bolalar?

— Shunday! — dedi avval bir bola,
keyin boʻshashibgina boshqa biri
qoʻshildi. Keyin yana biri,undan keyin,
butun sinf bu fikrni ma'qulladi.

— Mana bu boshqa gap! — dedi oʻz
rejasi bolalar ongiga borib yetganidan
mamnun Malinovskiy. — Qani boʻlmasa,
darsni boshlaylik.

Bolalarning xayolida oʻsha zehni




oʻtkir bola boʻlib qoldi. Kunda uni
kutishadi.

“Zehnli bolani” kutaverib toqatlari
toq boʻlgan va anigʻini bilishga qasd
qilgan ba'zi bolalar “qani,sen soʻra,qani,
sen soʻra!” deganday bir-birlarini turta
boshlashdi, ba'zisi koʻzini qisib ishora
qildi. Tajribali Malinovskiy ularning
mushkulini oson qildi.

— Bir narsa soʻramoqchimisizlar?
Marhamat!

Bolalar yuragini ochdi.

— Keladi, dushanba kuni ertalab
keladi! — dedi Malinovskiy va bolalarni
tinchitdi.

Dushanba kuni barvaqt maktabga
kelib,sinfni yogʻ tushsa yalagudek qilib,
chinniday yaltillatib tozalashdi, bir
partaga guldasta ham qoʻydilar. Shu
yerda oʻza zehni oʻtkir bola oʻtiradi!

Bir mahal Malinovskiy bilan yoshgina
bir yigit sinfga kirib keldi. Bu yigit
hech ham birinchi sinfda oʻqiydiganga
oʻxshamasdi. Bolalar yana hayron.
Nahotki, zehni baland bola shu soqoli
chiqqan, shlyapa kiygan yigit boʻlsa!

Sinf suv quygandek jim. Hamma
muallimning ogʻzini poylaydi. Qani u
nima derkin?

— Bolalar, — dedi Malinovskiy, — siz
orziqib kutgan zehni oʻtkir bola mak



tabimizga keldi. U hozir shu yerda.
Marhamat qilib tanishuvinglar mumkin.

Shu payt Malinovskiy yonida turgan
yigit ham “marhamat!” — dedi va
oppoq surpga oʻralgan, haligina qo£ltigʻida olib kirgan haykalchani stol ustiga qoʻydi. Bolalar nafasini ichiga yutib,
unga tikilishdi. Stol ustida oʻzlaridan
ham yosh bir bola — koʻzlaridan ilmga
boʻlgan chanqoqlik yogʻilib turgan bir
bola ularga qarab turardi.

— Mana sizlarga aytganim, zehni
oʻtkir bola shu! — dedi Malinovskiy va
Romanning tarixini bir boshdan batafsil hikoya qilib berdi.

Bahor chiqqach, maktab hovlisiga
doʻng qilib betonilashtirishdi, uning
ustiga Romanning haykalini oʻrnatishdi. U maktabga kirgan har bir oʻquvchiga: “Menga oʻqish nasib qilmadi.
O`qishni joni-dilimdan yaxshi ko£ʻrardim. Mening uchun ham yaxshi o`qing,
odobli boʻling, ona-Vatanimizning ilmbilimli sodiq farzandlari boʻling!” deb
turganga oʻxshardi.

Dunyoda haykallar koʻp. Bundan ko£ra katta chiroylilari ham bor. Lekin
besh yashar bolaga qoʻyilgani hech
qaerda yoʻq. Bu oʻzi bitta, yolgʻiz bitta — bu oʻqishga chanqoq bolaning ramzi.




MUNDARIJA

Hikoyalar

Tezoqar SUV... ........ ss yy sv ss ss sh aa
Qodirota .......................... s20
“Otanggi rahmati!” issiliq

Boli BR yollllliliriligdiii.
Yanoshning kaptari (voqeiy hikoya)
Eroni yo'llarida samallar
Erkinjonning buvasi, ,...,........... 222222
Nodirning nafrati... ..................sevr,
Sharifaning qorni nega og'ridi?., .................
MIN us aaa ia ia alia
“Hech kim yoʻq,pan ofitser!”...................r,
Qumrining notofgʻ'riishi ,.....................
Jangchi va qush ...................... s80
Виг хаЦМа Toshu essesi allani
ЮсБ оуод Б 1... .... vodi i i aaa allil
Uzash O'QIROESDR saaal iii
Quduq ...... фан i i a i i ia

Komandirning hikoyasi ...................s.s

“Chinnigul"”ning yutugʻi .........
Oqqushning kenje bolasi... ...................
AZIZNI oa aaa aaa Аа. 1728
Sayyoh Xarhubl, os iii alia ii
Yetim boshinsilaganlar .......................

 

Yaxshi niyatli kishi ,,.......,,............... 142
Chanqoqlik ......................... sas 205




SHUHRAT

YETIM BOSHIN SILAGANLAR

Hikoya va qissalar

“Sharq” nashriyot-matbaa
aksiyadorlik kompaniyasi
Bosh tahririyati
Toshkent — 200$

Muharrir Erkin Malik
Rassomlar X. Ziyoxonov,N. Shoabdurahimov
Badiiy muharrir G. Shoabdurahimova
Texnik muharrir R. Boboxonova
Musahhih Sh. Xurramova

Diapozitivdan 28.03.2005 da bosishga ruxsat etildi. Bichimi 834x108 '/s2. Ofset bosma. Shartli bosma tabogʻi 11,8. Nashriyot-hisob tabogʻi 7,6. Adadi 5000 nusxa. Buyurtma N 1306.
Bahosi shartnoma asosida.

“Sharq” nashriyot-matbaa

aksiyadorlik kompaniyasi bosmaxonasi,


