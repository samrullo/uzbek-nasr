NURILLA CHORI

BORON
TINGAN KECHA

Hikoyalar

 

«ADIB»
Тошкент – 2014



ООК: 821.512.133-1
KBK: 84(077
Ch77

Mas'ul muharrir:
Sobir O'nar

Ushbu kitob O'zbekiston Yozuvchilar uyushmasi
Yoshlar bilan ishlash bo'limi tomonidan
nashrga tavsiya etilib, «Ijod» fondi tomonidan
moliyalashtirilgan.

Chori, Nurilla

Ch77 Bo'ron tingan kecha: hikoyalar. — Toshkent: «ADIB», 2014. — 64 b.
ISBN 978-9943-4277-5-4

ON.Chori, 2014
ISBN 978-9943-4277-5-4 O «ADIB» nashriyoti, 2014



 

MO''JAZ MO`JIZA

“Birinchi kitobim” ruknida chop etilayotgan kitoblar yurtimiz adabiy hayotida
muhim voqelikka aylandi. Ayni shu xayrli
amal tufayli o'nlab yosh qalamkashlarning
to'plamlari keng o'quvchilar ommasiga yetib
bordi va, tabiiyki, bugun o'z aks-sadosini berayotir.

O'zbekiston Yozuvchilar uyushmasi tomonidan har yili o'tkazib kelinayotgan respublika yosh ijodkorlar seminarida o'nlab
yangi nomlar, yosh iste'dodlar kashf etilmoqda. She'riyat, nasr, dramaturgiya, publisistika, bolalar adabiyoti, adabiyotshunoslik kabi qator janrlarda muvaffaqiyat bilan qalam
tebratayotgan yosh ijodkorlarning eng yaxshi
asarlari muttasil nashr etib kelinmoqda.
Jumladan, 2013-yilda Do'rmon ijod uyida

bo'lib o'tgan yosh ijodkorlar seminarida ham



 

ana shunday qo'lyozmalar saralab olindi
va ular jajji kitoblar — mo'jaz mo'jizalar
sifatida siz muhtaram kitobxonlar hukmiga
havola qilinmoqda.

Bu ruknda nashr etilayotgan kitoblar
adabiyotga ko'rsatilayotgan yuksak e'tibor va
g'amxo'rlikning samarasidir. O'ylaymizki, yaratilgan bu imkoniyatlar yosh ijodkorlarning
baland parvozlariga zamin vazifasini o'taydi.



Bo'ron tingan kecha YI

LOʻ“LITOPMASLIK CHOL

O'shanda nima boʻlgan, buni yolg'iz Egam
biladi, yana Qulmat chol bilan iti biladi. Boshqalar
ham bilishga biladi-ya, ammo ularning na ko'zlari,
na qulog'i va na tili bor. Ha, aytgancha, ularning
tuqqanidan tongan etagi yirtiq qizi, shalvarini
ko'tarib chopib yurgan o'g'li yo'q. Podaning ortidan
tayog'ini sudrab bir chiqqanida oylab ketadigan
qizg'aldoqlik Qulmat podachi peshonasi tirishib,
burishib, soqolini koʻz yoshlari yuvib, eshonlarning
poyqadamiga shirboz-bo'rdoqi, olabosh-qorabosh
qo'ylarni so'yib, mullalarning etagini ko'ziga surtib
yurdi. Ayoli Zubayda folchi-yu qushnochlarga oq
tovuq-qora tovuq, kulrang va chipor tovuq qilib,
avliyo-yu shahidlarning mozorini bot-bot ziyorat
etdi. Dugonalari aytgan «yor-yor»lar qulog'iga elaselas ham eshitilmay qolib, qirmizi olmayonoq yuzini
so'lg'inlik mahv etganida taqimini o'pgan sochiga oq
oralab tirsagiga yetmay qoldi. Erining chayir qo'llari
bo'shashib, yoshi oltmishning ostonasiga yetganida,
«sho'r» deya atalmish manglaylariga bir tirnoq
bitdi. Bitishga-ku bitdi-ya, lekin u tirnoq, ha-ha-a,
umri qisqa Izzatilloh Qulmuhammad o'g'li bilan
'Zubayda ona olti oy ichida, biri saharda, biri shomda




Nurilla Chori
qazo qilishi Qulmat podachining egik qaddini
bukchaytirib qo'ydi.

Avvaliga sherday na'ra tortdi, keyin och bo'riday
uvilladi, so'ngra parrandaning poychasiga tishi o'tmagan qari ko'ppakday g'ingshib, shing'illab, mung'ayib, to'poriligiga yarashadigan jizzakiligini yo
qotib qo'ydi.

Kech kuzdan erta bahorgacha choldevordan
nari-beri bir ayvonning ikki qanotidagi hujrasida u
bilan boyo'g'lilar istiqomat qilayotgandan beriyam,
o'h-hoj qancha mezon shamollari esib, anorlarning
bag'rini tildi. U indamas, odamovi va xayolparast
bo'lib qolgan esa-da, Qulmat ismiga qapishib, shu
bilan birga, tirik ekanidan nishona berib kelayotgan
podachiligini qo'ymadi. Elining podasini ayoli va
o'sha tirnoqni ko'rgan it bilan boqib, dardlashib, oshi
halolini terib yurdi.

Ko'klamda qora quyunday bulut bostirib kelib, momaqaldiroq gumburlaganidan so'nggi yomg'iriga erkalik qilib borliqqa bo'y ko'rsatgan maysalar
boʻyi yetmay podaning madoriga aylanadi. Quyosh
yerga bosh urgan pallada mollar jodrab", qora yerni
yutadiganday qirlarga o'rlab ketadi.

Qulmat podaning boshida, iti ortida, qo'shni
otarga qarab qirdan ena boshladi. Nonxaltasining

 

"Jodrab — yoyilib.



Bo'ron tingan kecha y——
tagi teshilganidanmi yo boyo'g'lixona bo'lib qolgan choldevorga oshiqqanidanmi, kechadan beri
qishloqqa koʻzi uchadi. Tinchi yo'qolgan. Halovat
 

dan mosuvo, garangsib yurib, oʻzidan ancha olislab
ketgan cho'ponning yaqiniga borib to'xtadi. It
podani aylanib chopa boshlaganida yulduzlar ko'llarga, daryolar va ariqlarga, irmoqlarga, hatto buloqning ko'ziga toʻkilib qolgan, oy bo'lsa Qulmat
podachi, podasi, iti va unga qavmdosh bo'lmishlarga
etagidan joy bergan tog'ning boshida sochini tarardi.

— Uv-v, Qulmatboy podachi, kelsinlar, kelsinlar!
Biz tomonga qaysi shamol uchirdi? Yo'qlardingiz-da,
qishloqqa tushgandami, qishdami, a? — deya undan
ikki-uch ko'ylakni yirtishda ortda qolgan, kelbatiga
qarabmi, odamlar ismiga «tuya» so'zini qo'shib
ataydigan jinjaklilik cho'pon qarshi oldi.

— Hech odam bo'ʻlmadingiz-da.

— Sen odamman deb yurib tur qani. Biz ham
odam bo'lib qolarmiz, Qulmatboy!

— Sizdanam tuzuk gap chiqadimi o'zi?

— Chiqadi-chiqadi. Egalik qilolmasang, men
nima qilay?! Hi-hi-hi ... Senga hayronman, podangni
boqib yuravermaysanmi, tuppa-tuzuk podachisan.
Akamning yoqasini ushlashni kim qo'yuvdi. Rahmatli armonda oʻlib ketdi. Manovining koʻzi bo'lsa
kecha ko'rardim, tiling tanglayingga yopishgur




Nurilla Chori
id-bidlab tinmaydi. Yana bir marta aytsa, o'lib qo
 

ladimi yo osmon uzilib yerga tushadimi, a? Uni sen
ham eshitsang, ah, bir boragina eshitsang, — deb
oʻz maylida kuyib kuylayotgan, almisoqdan qolgan
pachoq radiosini Tashman tuya tayog'i bilan turtdi.

— Nimani aytsin?

— G'armistonda katta kurash bo'libdi. Ana shuni aytsin! Ha-a, ana shuni aytsin! Shunda-a-a rahmatlini sirqindisi! Shamsiddin polvon bo'libdi. Ana
muni aytsin! Shamsiddin bizga tortgan. Tog'alariga
tortganida bormi, uyam it tirsak, satang akasiga o'xshab go'ram boʻlmasdi. Uning yelkalariyam menikiday-da. U xuddi o'zim! Quyib qo'yganday o'zim.
Ha, oʻzim u. Oʻzim.

— Ro'zimurod rahmatlini ulini aytayapsizmi?

— Boʻlmasa kimni aytayapman?

Qulmat podachining dami ichiga tushib, nimaningdir hisobini oldi va tilga kirdi:

— Roʻzimurodni uli, Roʻzimurodni uli... Polvon
bo`ldimi? Unday bo'lsa haloli boʻlsin. Sizning bu
marsinishingizda” tongam otadi. Men qishloqqa
tushib kelay degandim. Shu desangiz, sizdan...

— Dardi bo'lmasa Qulmat podachi kelmaydi
degandim oʻzim ham, manovi ishtoni hoʻl bolaga, —

'Sirqindisi - kenjasi.
"Marsinish — maqtanish.



Bo'ron tingan kecha y——
bo'yi bo'yidan baland yigitga ishora qildi Tashman
tuya kulib. — Oldin bir piyola choy ich, qishloqqa
tushish qochmaydi. Podangga bo'lsa o'zim ko'z
quloq...
Oy Qulmat podachining yoʻlini sochlari bilan

 

supurmay qo'yganida yulduzlar yerdan yiroqlab
ketdi. U eshakning biqiniga niqtab, «Bo'ribosar»
deya itini yo'qlab-yo'qlab Qizg'aldoqqa enib
kelganida mayin shabada qishloqni allalardi.
Qishlogʻi Zubaydaning xamiriga o'xshab ko'pchib ketganiga Qulmat podachi shu tong e'tibor
qildi. Uning koʻziga uzoqdan choldevori ko"
rinmas, guvala-yu paxsadan qad rostlayotgan
imoratlar orasidan oldin ham o'tib borganini
esladi. Ammo shu ko`klamda podani qayerga
to'plaganini eslolmadi. Ilgari uning kulbasi oldiga
qishloqdoshlarining mol-holi to'planar, u kuzatar,
qaysi biri podaga ergasholmasa qo'shmas edi. Bu
odatlarini qachon unutganini qizg'aldoqliklar
tugul, endi Qulmatning oʻzi ham bilmaydi.
U zavjasi va peshonasiga sig'magan zurriyoti
qaytish qilganidan beri ko'pchib borayotgan
qishloq odamlarining xizmatini qilish uchun
kun ko'rayotgan va ulardan umidvorligini birovga,
hatto oʻziga ham aytolmagan boʻlsa-da, ko'nglining
tub-tubida qip-qizil qizg'aldoqday ochilgan dar


Nurilla Chori

 

dini tunlari boshqalarga bildirmaydi, oʻzicha tentiraydi va bir mahalga borib behol yiqiladi. Shu yiqilishda oy nurlarini Zubaydaning sochiday o'rib,
ol omonatingni, deya zorlanadi. Ko'zini yumgancha yulduz sanaydi. Yaktagidan qoʻllarini chiqarib, belbog'i bilan, tishi og'rigan bemorday jag'ini
bog'lab, yana bir belbog“ bilan yuzini yopadi. Oyog'ining bosh barmoqlarini bir-biriga tekkizib shardozlab, tayoqday yotadi. U shunga odatlanib qoldi.
Egri-bugri chatishib, chigali yozilmagan ilonizi, yolg'izoyoq yo'llar katta yo'llarga tutashib, podachini ahli qishloq tomonidan «Qulmatning boyo'g'lixonasi», deya atalmish kulbasiga olib keldi.
Qiyiq ko'ziga choldevor emas, kampirday bukchaygan hujrasining tambalab qo'yilgan eshigi
ochiq ko'rindi. Ochiq eshik podachining xayollarini
ayoli tomon yetakladi. Uning yo'liga qachonlardir
kanda qilmay peshvoz chiqqan Zubayda hozir yana
bir bor Qulmatga, ha, o'sha og'iroyoq kunlaridagi
tabassumidan hadya etadigandek va uning kelishini
kutgan, kutganda ham uzo-o-o-q kutganday tuyuldi. Qulmat esa ayolining chiqishini ich-ichidan
istab juda sekin, ohista odimlay-odimlay ko'zini
yumgancha yelkasidan sirg'alib tushgan xurjuni
ustiga o'tirib qoldi. U koʻzini ochishni, ochganda
ham boshpanasiga qarashni xohlamasdi: dimog'iga



Bo'ron tingan kecha y——
koʻklam nafasi, olcha guli ifori urildi, yuziga olcha
gullari birin-ketin to“kila boshlaganida...

Og'irlashib qolgan qulog'iga bir laychaning akillashi-yu, Bo'ribosarning mag'ruririllashiga qorishgan
va shu damgacha Qulmat eshitmagan nolishli
uvillagan ovoz eshitilib, xayoli jamlandi. O'zining

 

g'arib dunyosida koʻz ochdi. Osmon gardsiz, tog'dan
esayotgan shabada qishloqdoshlarini uyg'otishni
istardi. Podachi itiga koʻz qirini tashlab katta-katta
ochilgan keksa koʻzi baqrayib turdi va koʻzini uqalab
qaradi, soqolini siypab, yaktagini ko'tardi va ko'ksiga
«tuf-tuf»ladi. Yana itiga tikildi va padaringga la'nat,
deya urug`aymog'ini ag'dar-to'ntar qilib, og'zi
ko'pirib, tupugini sachrata boshladi.

It tishlagan etni Qizg'aldoqning issig'ida idrab ketgan va terdan sarg'ayib hidlangan yaktagiga o'rab-chirmab olishga oldi-yu, endi nima
qilishni bilmay mustar qotdi. El oqsoqoli Tirkashov muallimga xabar bersinmi? Yo'q-yo'q, uning
o'g'li G'armistonday katta shaharda egarga o'ʻtirgandan beri Tirkashov muallim quturgan. Qulmatdan boshqalarni ham qopyapti. Uni ham
quruq qo'ymay bir-ikki davrada izza qilgani bor
gap. Eshonnikiga borishga bordi-ya, lekin eshoni
tushmagur oʻtgan kuzda barzangi, qorindor va
kalbosh raisga Qulmat nazir qilgan uloqni so'yib,




Nurilla Chori
anavi zormandadan quyib, «Biz eshon bobongiz
bo'lamiz, siz muridimsiz. Rahmatli otangiz xoʻb
yaxshi odam edi. Sizning kamolingizni ko'rmay o'tdi-da, essiz, odam degani shunday o'tib ketarkan.
Bilmay qolarkansiz. U kishi bizni tez-tez yo'qlab
kelib, o'g'limning martabasi ulug“ bo'lsin, deb duo
olgich edi», deya sovxoz cho'chqasiga egalik qilishi
Qulmatga qattiq botgan. U bunday paytda ginakuduratlarni unutish kerakligi uchun unutmadi,
balki ayni damda dovdirab qolgandi. Shu boismi,
oqsoqol-u eshonning izmiga ko'pam kirmaydigan

 

va ular yurgan yo'llarda oqsab qolmaydigan Mulla
maxsumni barchadan ma'qul bildimi, unikiga qarab
bo'ri yo'rtish qilib borgunicha harsillab qoldi.

Maxsumning eshigiga borganida tong otgan edi.
Mulla maxsumning ayoli sochlari to'zg'ib, boshidan
sirg'algan ro'molini nozik qoʻliga olib, «Huv, hozir-hozir! Hu-v, kim? Kim edi?» deb ovoz berib
podachiga peshvoz chiqdi.

— Kecha Turdixol momoning tili tortib ketib,
bolalari «chabha-chab» bo'lib qoldi. Shunqor
Mirzomning otasi ham o'sha yerda edi. Kelganiga
birpas bo'ldi. Ozgina dam olay degandi. Nima?
Ishingiz bormidi? Yo oshalolni biznikidan boshladingizmi, podachi buvasi?

Ko'zini yirtib ochgan xotinning tovuqday patpatlashini Qulmat bo'ldi:




Bo'ron tingan kecha y——

— Mullaga ayting, bizning bo'sag'aga bir tirnoqni
tashlab ketibdi. Uni it o'ynabdi.

— Ah? Nima!

— Biznikiga borsin!

Mulla maxsumning zavjasi soniga shapatilab,
dodlab uyiga chopdi: «Hu, otasi, ko'rgilik! Bu bir
ko'rgilik! Sizga aytgandim tunavgida. Yuzi qurg'ur

 

yangi oy yonboshla-a-gan chalqancha, deb. Oʻziga
tinch, elganotinch chiqdi. Anavisho'rnikiga, Qulmat
sho'rnikiga boring! Turing, tursangiz-chi, turing...
Otasi... Bu yotishingizda ertaga Qizg'aldoqni yer
yutadi yo suv oladi. Shundayga ham Qulmat sho'rni
uyi kuyibdi. Kuyiblar ketibdi!».

Buvatinning" dodini eshitgan borki, avval Maxsumnikiga, keyin podachinikiga chopdi. Ketmon
yelkalab dalaga ketayotganlar to'xtadi. Jomadon
ko'tarib shaharga otlangan oyoq ildi. Papka qo'ltiqlab maktabga borayotgan muallim kirdi. Qulmat
podachining tomorqasi odamga toʻldi. Qari-quri,
yuziga ajin, sochiga oq oralagan, bir-ikki yoshyalanglar ham qo'shilib, binoyiday davra bo'ldiqoldi. Bolani mulla bilan podachi koʻzdan kechirgan,
el uning onasini, so'ng otasini bilmoqchi. Qulmatga
qolsa, uni indamay ko'pga qo'shib kelmoqchi.
Mulla maxsum ham shu gapni ma'qullab turibdi.
— Buvi otin (Otin oyi) - shevada, buvatin: diniy ilmi

bor ayolga shunday nisbat beriladi.



Nurilla Chori

Tirkashov muallim bilan Eshon buva mullaning,
qolaversa, Qulmat podachining gapiga kiradigan
ahmoq emas. Ular o'sha ishtoni yirtiq padarla'natini
topmasa va Qizg'aldoq qishlog'idan benomuslarni
quvib solmasa, o'zini bu yerlik hisoblamaydi. Buni
elning oldida aytib qo'ygan.

Qulmat davraga umri bino boʻlib bir marotaba
— mo'yi sabza urib qoraya boshlagan, ovozi do'rillab
qolgan pallada chiqqan. O'shanda tirama'ning tuni
edi. Jinjaklida bir kurash bo'ldi, bir kurash bo'ldi!
Ro'ʻzimurod polvon qizg'aldoqlikning koʻkrak kerib
yuradiganidan tortib, polvonman deganigacha barini yerdan osmonga olib, osmondan yerga urdi.
Qizg'aldoqlik erman degani borki, yer bilan bir
boʻldi. Ana shunda adashibmi-netibmi Qulmat irg'ib maydonga chiqdi. Davra «gurra» kuldi. Qizg'aldoqlik polvonlarning izi shu sag'irga qolibdi-da,
deganlar ham boʻldi. U qanotini qizdirayotganida
Tirkashov muallim, ey, (kechirasiz), Tirkashov student: «Qulmat, bu ishingni yig'ishtir», desa-da,
bakovulning o'ngida, Ro'zimurod polvon so'lida,
Qulmat davra aylandi. Zotiga bir momotugun”, ikki
kigiz, bir uloq aytildi.

 

' Tirama — kuz.

? Momotugun - yoshi ulugʻ momolar to'ylarda kurash
yoki ko'pkariga sovrin uchun maxsus tugun tayyorlaydi.
Uning ichiga yaxshi niyat bilan joynamoz, belbog mahsi
yoki shirinlik solinadi.




Bo'ron tingan kecha y——
Bakovulning ovozi davradagi kulgini, shovqin
 

suronni kesdi. «Xudoyim polvonlarning beliga
kuch-quvvat, topganiga fayz-u barakot bersin. Ey,
bizdan nima ketdi, ketsa ham shu polvonlarga ketdi!
Suyganlariga mayiz ham bersin», deb yana kulgiga
burib qoʻydi. Tomoshatalablar kulib, birdan jimib
maydonga tikildi. Ro'zimurod polvon ortidan Qulmat davrani kezib, kurash tusha boshladi. Ro'zimurod o'ynadi. Qulmat qunishdi. Polvon Qulmatga
bepisand bo'lib, ikki qafas yiqitmay ezg'ilab qo'yib
yubordi-yu, uchinchi qafasda ang qoldi. Qulmat
uni na yelkadan, na qo'shshadan, na buramadan
oldi. O'ngiga siltab tortib, so'ldan qoqma berib, yer
iskamagan kuraklarini namchil somonga bosdiqo'ydi. Jinjakliliklar: «Boshqatdan! Bu g'irrom, g'irrom!» deb tinmasa-da, Ro'zimurod polvon maydonni tark etdi. Bakovulning: «Polvon, ismingiz
kimidi? Nima deysiz? A? Qulmat? Qulmuhammad
deng, polvon! Qulmuhammad deng!» deya «Bugungi kurashda qizg'aldoqlik Qulmuhammad katta polvon bo'ldi», deb elni duoga qoʻl ochtirib kurashga yakun yasadi.

Bu olishuv qizg'aldoqlik tugul, jinjaklilikning,
ha, aytgancha, Tashman tuyaga o'xshagan birikki Ro'zimurod polvonning jigarlarini demasa,
boshqalarning xotirasidan o'chib ketgan. Qulmat




Nurilla Chori
Ro'zimurod polvondan boshqaning yoqasidan tutmadi. Qaytib maydonga dorimadiyam. Shunday
boʻlsa-da, uning polvonligi qorong'i tunlarda, yorug`

 

kunlarda og'izdan-og'izga o'tib, shohuloq pishgan,
qo'noq tushgan davrani kezib, «Qulmat o'shanda
shalvarini ho'llab qo'ygan, davraga chiqish oldidan
zarang tayog'ini siqqan joyi qizning sochiday
taram-taram boʻlib qolgan»ligi haqidagi mishmish va emishlar orasida Zubayda bilan bir muchal
yashaguncha ismiga polvon so'zi ergashgani rost.
Falakning gardishini qarang-a, hozir u sharmandalik, sharmisorlik davrasiga chiqib turibdi.
Ota-onasi notayin bir parcha etga katta aza, katta
mojaro. Qulmat podachi o'z eliga yuzlanib, zor qaqshab, yalinib, Mulla maxsumdan nelarnidir umid
qilib, Tirkashov muallim va Eshon buva boshchi
el bilan kurashdi. «Ko'pga qo'shmoqdan boshqa
da'vo yo'q», deb muddaosini aytsa-da, Tirkashov
muallim: «Ko'pga qo'shish qochmaydi. Sen oldin
uni qanday topganingni ayt, el bilsin», deb qistovga
oldi. Qulmat podachi — gunohkor. Qulmat podachi
— aybdor. Aytar soʻzini topolmay, axiyri, it o'ynab
yurganini, bolaning er ekani va nihoyat, uning
sunnat qilar joyini laycha yeb qo'yganini aytishga
majbur boʻldi. Olomon baribir uni va o'sha joyini
ko'rmoqchi, Tirkashov muallim va Eshon buva



Bo'ron tingan kecha y——
bilan ko'rsa, ota-onasi topiladigandek, o'sha joyi
bitadigandek, Qulmat podachi Qulmat yolg'onchiga, Qulmat qasamxo'rga aylanib qoladigandek
bo'ldi.

Ular ko'rishdi. Undan oʻzini olib qochgan ko"
paydi. Eshon buva Bo'ribosarga hukm aytdi. Olomon uning ijrosini talab qildi. It osildi. Ammo u
osonlikcha jon bermagach, Tirkashov muallimning
turtkisi bilan bir bo'zbola arlonning bo'g'ziga dami
oʻtkir pichoq tortdi. Bo'zbolaning betiga tizillab qon
sachradi. Qulmat podachining yuzini koʻz yoshlari
yuvdi.

Olomon goʻyo shu tomoshaga yig'ilgan va muddaosiga yetgandek tarqab ketdi. Ular orasida Eshon
buvayam g'oyib boʻldi. Tirkashovni oqsoqollik yuki
ushlab qoldimi, buni Mulla maxsum ham, Qulmat
podachi ham bilmaydi. Yana bir-ikki kishi bilan
quyosh qiblaga oqqanida bolamozordan bir o'ra
kavlab, podachining boyo'g'lixonasidan chiqarishdi.

Mullaning yurish-turishi — otameros. Saharda
azada, ertasiga fotihada, so'ngiga xudoyida qiroat
bilan tilovat qiladi. Azadorlarning yelkasiga bosh
qo'yib, «Ko'p kuyunmang! U berganini oldi-da»,
deydi-qo'ʻyadi. Achinish, kuyunish unga begona.
Negadir bugun uning rangi qorayib, labi yorilibdi.

 

Qulmatni-ku oʻz dardi, qizg'aldoqning issig'i yeb
qoʻygan. Tirkashov muallim asosiga suyangan. Ik


Nurilla Chori
ki-uch kishiga «uy» kavlaganlar ham qo'shilib,
saf kengayib mozordan jim qaytishyapti. Podachi
chuqur «uh» tortdi. Muallim jimlikni: «Qulmat,
ichikma. El oldida aytganmiz, qachon bo'lsayam
Eshon buva bilan u benomuslarni topamiz. Qizg'al
 

doqda qo'ymaymiz», deb buzdi. Qulmatning
kirtaygan ko'zlari go'ristonga qadaldi. Qip-qizil
qizg'aldoqlarga burkangan qabrlar orasidan mitti
mozorni topdi. «Eh, seni shu koʻyga solganning
nasli kuysin!» deganini bilmay qoldi. Bu negadir
Tirkashov oqsoqolning qitig'iga tegib ketdi.

– Qulmat, elga bunday deyishga haqqing yo'q!

— Elni demadim.

— Hozir u kimdan, bilmaymiz-ku?

— Bilmasak, indamang.

— Elga sening boyo'g'lixonang yetmaydimi-a?

Kesakdan olov chiqqanday, mo'ndi cho'qqa
aylandi. Tishsiz og'zidagi tupukni Tirkashovga
tortiq qildi. Izidan yorilib yotgan barmoqlari yetmay
bo'yniga aso tegib to'ntarildi. Yuz-ko'zi demay
boshiga, koʻkragiga tepkilayotgan Tirkashovni Mulla
maxsum tortdi. «Ey, Buxor aldarko'sani bolasi, sen
shu tirimurdaga ega chiqib qoldingmi hali! Buningku oʻlib qutulmasa mendan qutulmaydi. Sen bilanam ko'raman. Saharga qo'ymay bu yaloqxo'rni
boyo'g'lixonasiga qo'shib ot qo'yaman. Sening




Bo'ron tingan kecha y——
boshingga itning kunini solaman. O'zi, kuni bilan
koʻzingni ola qilganing ortiqcha...» deya tinmadi.

Tirkashov muallimdan o'tolmay mozorga borib

 

kelayotganlar: «Domla, odam tengi bilan janjal
qiladi-da endi. Siz u yaloqxo'rni soʻ“kkaningiz hayf.
Aldarko'sani bolasiyam bir go'r. Qulsan, qobilsan,
asli naslingga tortasan, degan-ku. Shu aldarko'saga
tortibdi-da endi. Qo'ying, o'g'lingiz eshitsa xafa
bo'ladi-ya», deb ovutgan bo'ldi. U bo'lsa to uygacha
mulla bilan podachining «ta'rifi»ni keltirib bordi.

Podachining og'zi-burnidan oqqan och qizg'ish
qon Mullaning yaktaginiyam bo'yadi. Qulmatni
qo'ltiqlab «boyo'g'lixona»ga olib borib bir kaft
suv topmay ariqqa yuvintirdi va Shunqor Mirzodan
osh-ovqat berib yuborishini aytib, Mulla maxsum
jo'nab ketdi.

Tuni bilan Qulmat podachining uyqusi qochib uzoq xayollarga cho'mib, shiftga tikilgancha
yotdi. Sas-sado yo'q. Hatto boyo'g'liyam jim.
Yota-yota kulbasini sag'anaga o'xshatdi. Oʻzini
unda yotgan hisobladi. «Nahot men oʻlgan, sag'anada yotgan boʻlsam-a? O'ligimga kim egalik
qiladi-a?!» O'limdan ilk bora qo'rqqanidan otilib
tashqariga chiqdi-yu qoʻliga kesak olib kulbasiga
do'q qildi, otolmadi. Ich-ichidan kelgan alami

qaytadan tislantirdi. Ostonada otasini ko'rib



 

452 Nurilla Chori
oladay chopdi. Otasining bag'riga oʻzini otdi.

Quchdi. Sarob ekan. Peshonasini ostonaga urib,
oʻkirib yubordi. «Ey, Xudo! Menga nega rizq
beruvding?! Sarson qilaman devmiding?! Ahmoq
qilaman devmiding?! Yo, Tangri, ayt, mendan nima
o'tgan, ayt?! Sag'ir qilding, ko'ndim! Kuttirding,
chidadim! Otam sig'magan dunyoga, onam sig'magan dunyoga bolam sig'sa bo'lmasmidi, aytsang-chi,
ayt?! Seningam tiling bor, ayt?! Birovning molini
oldimmi yo jonini oldimmi, uyini buzdimmi, ayt
qani, ayt?! Yo berganingni men notavon bilmadimmi, ayt?! Berganing sag'irlikmidi yo bir gulni
qo'limda so'ldirganingmidi?! Oʻzi sen to'g'ri bilan
egrini farqlay olasanmi, ayt?! Haromni urchitsang,
halolni to'ssang, sening adolating shumi?! Menga
yana nimani atab turibsan, ayt, aytsang-chi?! Esimni
tanibmanki, ezasan, ezg'ilaysan, to'ymaysan, ayt, o'zi
qachon qo'yasan?!» Qulmat ta'na qilib, zorlanib
toldi, hovuridan tushdi. Endi u horg'in ovozda
g'udranardi: «Ey, Tangrim, mendan o'tgandir.
Mendan boʻlmasa ajdodimdan oʻtgandir. Mayli,
nima bergan boʻlsang bariga, qayg'unggayam,
quvonchinggayam shukur! Ammo men sening
luqmasi harom, hirsiga qul bandalaringdan nafratlanaman. Nafratlansam nima qilay, o'zing
ayt?!» Qulmat yana tomog'iga zo'r berib baqira



Bo'ron tingan kecha y——
ketdi: «Nafratlanaman, nafratlanaman! Nafratla
 

naman!..». Oʻz yoqasidan olib, yer mushtlab yotganini, yaktagini yirtib tashlaganini anglab, indamay osmonga tikilib qoldi.

Yulduzlaro'sha-o'sha.Somonyoʻliburungidek.
Eshak hangrashiy-u xo'rozning qichqirishida
ham hech bir nuqson yo'q. U tong otarni kutmay
yelkasiga to'nini tashlab Qizg'aldoqni tark etdi.
Qishloqdan chiqayotganida uzun vagonlarini
sudragan, beliga Kimko'rgan — G'armiston yozuvini ilgan poyezd shitob bilan kelib «taqa-taq»
qilib Qizg'aldoqqa bir to'xtab oʻtib ketdi. Uning
xayolida yigitlik davri, xuddi shunday bir tun
jonlandi. O'shanda xuddi shu poyezddan bir
bolani ergashtirgan koʻkkoʻz xotin tushib qolgan
va Tirkashovning uyini so'ragandi. Ha, u bola
hozir G'armistonday katta shahardagi kimsan ...
vich, ahli Qizg'aldoq u bilan faxrlanadi. Birovi
to'g'ri yoldan ozsa, uni yo'qlab boradi. Birovi
maqsadga yetaman, deb egri yoʻl izlab boradi. U
shunday katta odam boʻlgan. Qizg'aldoqqa yurib
kelib Qizg'aldoqdan chiqqan va qizg'aldoqlikman
deganiga soya berayotgan ...vich!

Qulmat koʻp yoʻl yurmay podachiligi esiga
tushib tayog'ini izladi. Tashman tuyaning oldiga
boraman deb, bir qadam olsa ikkinchisini Tirka



Nurilla Chori
shov muallimdan qochib qo'yadi, uchinchisini o'z
o'tmishidan qutulaman deya tashlaydi. U shu ketgancha Jinjakliga, undan Chaman guzarga, undan
Nayzabuloqqa va Nayzabuloqning suvi toʻkilib turgan daryoni yoqalab yana ko'p yurib Polvonariqning

 

boshiga kelib qolgan.

Polvonariq boʻlsa, huv, anavi qishloqqa saharda bir to'yga yetkazgan. U o'sha tongdan beri
to'y-ma'rakalarda samovar yoqib choy qaynatadi.
Toʻydan qaytishida bolalar «samovarchi chol»,
deb ortidan ergashib chopadi. Biri tosh otadi.
Boshqasi tosh otganga do'q qiladi. Yana biri qo
shiq aytishini so'raydi. Uning bisotidagi takrortakror aytadigan bor-yo'g'i bitta qo'shig'i bolalarni angraytirib qo'yadi.

Echkim tug'di, suti yo'q.
Qumarasini! quti yo'q.

Ovozi eshitilmay, o'ziyam kichrayib-kichrayib,
bora-bora bir nuqtaga aylanib, yolg'izoyoq yo'lga
singib ketadi.

Qayerda yotadi, kim bilan istiqomat qiladi,
bunisiqorong'`i. Qayerliksiz, debso'raganlargachol

 

'Qumarasi – bolasi.



Bo'ron tingan kecha y——
shunday degan: «Yer kurrasining qoq kindigidan

 

kun chiqarga ters tarafdagi Lo'litoppasdan». To'ydan olgan qo'nigʻini qoʻltigʻiga qisib, goh toshlar
orasida qolib, goh qo'shiq aytib, yana-yana oʻz
yoʻliga singaveradi. Kechalari uzoq-uzoqlardan
bir sibizg'aning tovushi kelsa, hamma «bu o'sha —
samovarchi chol», deyishadi. Uning har zamonda
sakrab, qoʻlini baland-baland choʻzib raqsga tushish odati borliginiyam, qishloq etagidagi ko'l
Бас ва ag'anab, shalvarini bayroq qilib chopib
yurishiniyam ko'rganlar bor. Uni birov Qulmat
desa, boshqa birov Qulmuhammad deydi. U haqidagi gap-so'zlar juda urchiganidan qay biri rost,
qaysi yolg'onligini ham bilmaysiz.




ez Nurilla Chori

 

QIZG'ALDOQ

Turdixolning eri askarlikka ketdi-yu, qaytmadi.
O'lik-tirigidan darak yo'q. Yesir boshi bilan koʻzining
oq-u qorasi bir o'g'il, bir qizini elga qo'shaman, deb
yoshini yashamay yalmog'izning singlisiday qaridiqoldi. Bu orada ochiq boshi nebir malomatlarga
qolib, taqdirining issiq-sovug'i yuziga chang solib,
izg'irin shamollari sochini yuldi. Yelkasidan qamchi
yeb, tovoni yorildi. Ammo kimsaning eshigidan
mo'ralamadi, birovning o'ngirini ushlamadi.

Qizg'aldoq — keng dara. Qishloqning kalulog'i
Turdixol, yemagi makkajo'xori, no'xat bo'ldi. Og'zi
zog'ora-yu yovg'on oshga yetib turdi. Qizini nomusi,
o'g'lini ori bildi. Tunlarni uzundan-uzoq ertak aytib
tonglarga uladi. Ertaklarida yuragi yoldor botir yigit
musofir yurtda adashib, oʻz tuprog'iga qayta olmay
darbadar kezdi, keksaymadi. Bitta, o'nta, mingta
ertak aytdi. Barchasida — shu ko'zlari cho'g” uzoq
safardagi yigit!

Sag'irlari dam-badam ilingan it qopib, eshak
tepib turishi yetmaganiday, toshga turtinib, kesakka
surinib ulg'aydi. O'g'li o'g'il bo'lib, qizi qiz bo'ldi.
Endi Turdixol kampirning eriga erkalik qila olmay,




Bo'ron tingan kecha y——
boshqalar og'zida ermak boʻlib oʻtgan yillari unut,
yaralari but.

Qizg'aldoqlik yigitning bari Turdixolning

 

qiziga oshiq, beqarorlariyam kam emas. Ular
o'zlaricha talashib-mushtlashib yurdi. Qizi qurmag'ur qizg'aldoqlikman deb koʻksiga urib yurgan
ko'plarga ko'ngil bermay, sarson-sargardon etdi.
Qosh qoqish nari tursin, bir bora qiyo ham boqmadi. Eshik qoquvchilar, ostona hatlab qizni
so'rovchilar koʻpaydi.

Ohorsiz ko'ylag-u ro'mol orasida To'lg'onoy
qiz to'lgan oydan-da suluv! O'sha xushro'yning
onasi Turdixol ahli Qizg'aldoqning biroviga singil,
boshqasiga jiyan, yana biriga checha bo'lishini kun
oʻtib mana, endi bildi. Jelagini sudrab bo'sag'asini
hatlagan xotin borki, «shu qizgina begona boʻlmasin, deb keldim» deydi. Turdixol qizginaning hali
«bir tovoq unni elab uddasidan chiqa olmas»ligini
aytib javobini bersa, «Seni odam bilib keluvdim!
O'zimga teng ko'rib adashibman! Attang! Turgan
turishingga qara, dimog'ingga tushgan qurtdan o'rgilay!» deb eshikni taraqa-turuq yopib, g'o'ng'illab
ketganlar ko'paydi. Kelib-ketarlar odam topilmasa,
soyasi bilan so'zlashib, to'ymaydi.

Turdixol shu pichir-pichirlardan qo'rqqanidan
mard ketdi. Yo'g`a, mard ketmadi, mo'rt ketdi.




Nurilla Chori

«Jesirga sovchi ayol bo'ladi. Qizginani so'rab kelguvchi er bo'ladi-da, endi!». Tilidan chiqqani yoqasiga yetmay ostonasida Eshpo'lat dallol ko'rindi.
Qizg'aldoqda kim ot sotar, kim mol sotar, kim
duldul, kim xo'tik olar bo'lsa, shu Eshpul dallol narx
bichadi. Baraka olib, baraka sochadi. Sotguvchi ham
shu, olguvchi ham shu - Eshpul!

 

жжж

Eshpul choyni issiq-issiq ho'pladi. «Shashtingiz
bir ercha bor, checha!» deb Turdixolni ko'ylagiga
sig'dirmay, koʻklarga parvoz ettirdi. Ayol qushday
bo'ladi. Qushdaygina bo'lmaydi, ayol asli zoti qush
bo'ladi. Uchsa qo'nar joyini bilmay qoladi.

Parvoz qushga yarasharkan. Ayol aslo uchmasin ekan.

— Checha, choyni kim damlagan?

— Kim damlardi, To'lg'onoy-da.

— Eh-he, To'lg'onoy singlimiz choy damlaydigan
boʻldimi, a?

— Og'ajon, siz To'lg'onoyning choy damlaganiga
ishonmaysiz, men xamir qorishiga. Bilmayman,
Qizg'aldoqning ko'ziga shu oyqizimdan, suluvimdan
boshqa ko'rinmay qolgan. Duch kelgani eshigimga
soya solib ermaklaganday bir so'raydi.

— Eh, nima deyapsiz unda, checha?!




Bo'ron tingan kecha y——

— Biror nima deganimcha yo'q. 7259

— Demaysiz! To'lg'onoyni boshqalarga berib
qo'yadigan Olloni bandasimas!

— Ey. Bu nima deganingiz boʻldi?

— To'ʻlg'onoyni oʻzim kelin qilaman!

— Shoshilmayapsizmi? Bola-da!

— El so'rayaptimi, bolaligi qolmabdi, checha!

— Qizginani ko'ngli deganday...

— Ey, ko'ngil ham gap bo'libdimi, — Eshpul
og'ziga kelgan gapni ichiga yutib g'o'ldirab qo'ydi.
Yigitga qizning ko'nglini olish «enangni...» deganidan oson-ku!

Topgan gapiga ich-ichidan quvondi. Quvonchi
ichiga sig'may yana iljayib, Turdixol kampirga quloq
tutdi.

— Endi, aytaman-da...

— Bizdiyam eshiting unda, checha. To'lg'onoyning otasi ikki tomir oshgan akamiz boʻlardi. Buni
bilasiz!

— Bilmay o'libmanmi.

— Bilsangiz, sulton suyagini xo'rlamas, deb
ostonangizga kelib ayb qilibmiz-da!

— Unday... undaylar demang-a...

— Demasak, gapingizga qarang-da. Hali bola
deysiz, hali ko'ngil deysiz. Ko'ngli o'lgur qo'tir bo'lmasa, chimildiqdayam binoyiday topishib ketadi.




Nurilla Chori
o akam bilan Nayzabuloq etagida qizg'aldoq teribmidingiz?! Mana - keliningiz, eh-hiy, qudag'ayingiz,
menga atalganida enasining qornida bo'lgan. «Os
 

tona supur-sidir» qilingan. Yo u zamonlar o'tib, bizniki gunoh boʻldimi?!

Eshpulning gapi Turdixolning koʻkayiga botdi.
Kampirning qaysar tomiri tortdi. Dallolning gapi-da
og'zida qoldi.

— Qaynim-ov! Ayol boshim bilan biror narsa
deya olmayman. Mengayam, To`'lg'onoygayam Safar ega! U opasini kimga bersa, qizim shuning o'ngiridan tutadi.

Eshpul mum tishladi... Ikkovining ham qulog'i ding! Tillari o'z o'rasiga choʻkkan! Ko'zlari dasturxon gardishidagi qora mag'izga qizil ip bilan
uquvsizlarcha tikilgan gulga qadalgan! Bu o'ng'aysiz
holat ro'zi mahshar qadar boradiganday! Goyo
Isrofilning surini kutishayapti!

Kirligidan yogʻ bosib tusini, tusiga qarab tikilgan
gulini farqlash qiyin bo'lib qolgan qalpog'ini o'ng
qo'liga olib, so'liga «qars-qars» urmoqchi bo'ldi-yu,
chekindi. Qo'sh qo'llab g'ijimladi. «Beayb Parvardigor. Suyaksiz til boshga balo», deb g'o'ng'illab dallolning tili chiqdi.

— Checha, unday bo'lsa, Safarboyni chaqirmaysizmi?




Bo'ron tingan kecha y——
— Uni Abray oqiroq hayrovga! olib ketgan.
Hafta-o'n kunda kelib qolar. Sabr qilsangiz, Safarning javobiniyam olarsiz. Xudoyimni dargayida o'n

 

kun o'tmay qolmas.

— Himm, shunday deng! — deya chuqur nafas
olib kutilmaganda tizzasiga qarsillatib doʻppisini
urib...

— Checha, sizday xotin har mahalda bir tug'ilsa
kerak. Buyam elni obro'si. Hali mo'yiga ustara
tegmagan ulini shuncha izzat qilish. Endi, bu oqil
xotindi ishi-da! Bo'larmanning bolasi yettisida
bosh boʻlar, bo'lmag'urning bolasi yetmishidayam
yosh, degan burungilar. Safarboyam suriqday yigit
bo'libdi-da. Tunovi kuni qorong'i olish payt Jinjakli
bozoridan qaytib kelayotsam, Boyirko'lni soyida
bir to'da yigit kurashib yotibdi. Birpas tuyog'dam
qilib, olishni kuzatdim. Safarboyga tirashadigani
topilmadi. Bizniyam tomirdan davragir chiqarkanku, deb xursand boʻlganimdan tishimgacha terlab
ketdi. Ro'ʻzg'oringizga Safarboyni bosh bilganingiz
durust. Men bekorga shashtingiz ham, gap-so'zingiz
ham bir ercha bor, deb aytmadim. Qizg'aldoq katta
el, ko'rib-bilib yuribmiz.

' Hayrov - ariq qazuvchilarning mavsumiy hashari.



Nurilla Chori
— Og'ajon, og'rinmang, og'rinmasangiz-chi!
Siz nima desangiz shu-da. Men nimayam derdim.
Sultonman deyapsiz-ku! Iloyo, sulton boshingiz

 

omon bo'lsin. Sulton og'amdan aylanay.

— To'yni qachon boshlaymiz?

— Endi, Safarboyni oldidan bir o'taylik...

— Sizning berganingizmi, checha!

Ularning gurungi ustidan jimlik g'olib keldi.
Turdixol kampir boshini shu jimlik egdi. Qaytaqayta bosh irg'adi...

— Ha, qaddingni urg'urni chechasi!

To'lg'onoy choynakdan hol so'rar bo'lib eshik
tirqishidan mo'raladi. Onasining koʻzi Eshpulning
og'zida. Qiz tomoq qirdi. Yana-yana tomoq qirib,
tovush berdi. Eshik tirqishidan so'z qanot yozdi:
«Hu-uv qizgina, o'zim boraman».

Qoraqumg'on shaqir-shuqur qaynar, qopqog'i
oʻynar, xushro'y qiz kul titardi. Turdixol kampirning yonoqlariga kulgi yugurib, yoshidan yosharib choynak tutdi. «Qizgina, choyni damla! Hayitligingni yeyin, senginani sotdim, yelkamdan
oshirib otdim». To'lg'onoyning mushtdek jussasiga
minglab qumursqalar o'rmaladi. Tilidan otilmish
so'roq tishlarining orasidan chiqmadi. Ko'zlari
«Kimga, kimga?» deyaso'zladi. Onasi: «O'z qoning
oʻzingga bo'ldi, qizim! Qosh-u qabog'im bo'lasan.




Bo'ron tingan kecha y——
Hu-uv peshonamda turasan. Shu qarindoshga,
qarindoshning uliga berdim!». Turdixol kampirni

taniy olmayotgan qizi onasining jinjigidan pilagan

 

Eshpul dalloldan ijirg'anib, yer singalagancha mo'ltirab ovoz berdi:

— Qondosh boʻlsa-da, yondosh emas, nomussiz,
deb qarg'ardingiz-ku, ena!

— Ollo kechirimli bo'lganida, bandasiga yo'l
bo'lsin, bolam! Kechirimlini Egamning o'zi suyadi,
suyaydi.

— Ena, kechirimli bo'ling, mayli! Qizg'aldoqda
Mashi masxaradan boshqa tengim yo'qmi?

— Mamashukurboyni masxara degani uyalmaysanmi, hademay ering boʻladi. Og'zim bor deb
gapiraverasanmi, — deyishga dedi-yu, masxarani
Muhammadshukurboy deyishga kampirning farosati yetmadi.

Kampirni ostonada «tegmayman-tegmayman»
degan xirqiroq ovozlar quvib yetsa-da, parvo qilmay
ichkariladi.

— Checha, nima gap?

– Тор опоу-да.

— Him-m-m. Tegmasmishmi. Hech bir mahalda qiz tegaman deganmi oʻzi? Qiz tegmayman
deb tegadi, yigit olaman deb oladi. Azaldan yo'rig'i

shunday.



Nurilla Chori

 

Turdixol xayol og'ushida. Oʻz baxti — bolalarining toleyidan sarmast. Hovlisi bir etak qorako'z
qiy-chuviga to'lsa. To'y-to'ylarga ulansa, o'g'liyam
Qizg'aldoqda bir odam tengiga oʻtsa. Gulday qizni kelin qilsa, ul kelin Turdixolning ko'nglidan
yaralsa. Armon ne bilmasa. Baxt degani bo'lsa, gul
yetimlarining peshonasida ko'rsa.

жжж

Eshpul mol sotadigan odamning qo'lini silkilabsilkilab dilidagini oshkor qildi. Bozorga kirgan semiz
qo'chqorning quyrug'idan changallab, «Toʻybop
ekan-da!» deya sir berdi. Qulog'i og'irga qichqirib,
otliqqa munkayib, eshakliga gerdayib aytdi. «To'lg'onoyni kelin qildim!» deb Qizg'aldoqqa jar soldi.

Safari qarigan qish kunida Qizg'aldoqni ikkiga
bo'lib o'tgan Damariqda Abray oqiroq boshchi
hayrovchilardan oldin loyqa suv keldi. Suv hapqirib,
Safarboy hovliqib qaytdi. Qulog'i bitib, boshi qotdi.
Ammo norizolik qilib og'iz juftlay olmadi. Onasini
koyishga tili bormay, Eshpul dallolni, Mashi masxarani bo'ralatib soʻkib, yuragining cherini yozdi.
Elni «Eshpul Turdixol kampirning qizini kelin qilibdi», degan ovoza tutdi.

Necha alplar To'lg'onoyga dirayalmay toʻlin
oy bilan sirlashib kelayotgandi. Ularning barchasi




Bo'ron tingan kecha y——
koʻksini zaxga, Turdixol esa qizini Mashi masxaraga berdi. Mashining muchali maymunligi boismi,
bolaligidan daraxtga tirmashib yurardi. Elning og'ziga shamol o'ynatib Razzoq mirshab to'yiga masxara
olib keldi. Masxaralar Qizg'aldoq darasiga dor qurdi.
Dorda sakrab-sakrab umbaloq oshib chopdi. Nay
chalib, ilon o'ynatdi. Yelkasiga maymun mindirib
ahli Qizg'aldoqning lipasidagi bir tangasidan tortib

 

sariq chaqasigacha shilib oldi. Shu kundan buyon
Mashiboy dom-daraksiz...

Keyin ko'p bora bodom gulladi, toʻkildi, yong'oq
pishdi, qarg'a olib qochdi. Yana-yana bodom gulladi,
toʻkildi. Yong'oq qarg'aning og'zida ketdi. Palangdan
qochgan quyon yurt kezib, el oraladi. Dumini
o'ynatib dikka-dikka sakragan quyon qisir chiqdi.
Yer oriqlab, ko'ppak semirdi. Ko'zini yog“ bosgan it
g'arib egasini tuyaning ustida qopdi. Dasht odamlari
qatrlagan qavirg'a bo'lib qolgan ushoq jonlig'ini
o'raga butidan sudrab tashladi — og'izlar oqliqqa
yetmay qoldi. Eshpulning esa kuni tug'di...

Bir qarasang hamsoya-xaloyiqning echki-ulog'ini Jinjakli bozoriga quvib ketaveradi. Ertasiga
Nayzabuloqda eshikma-eshik yurib, «Huv, birodar! Molingni harom qotirmay menga ber, pullab
beraman», deb qoramol teradi. So'ng kuni Qora
buriqqa karvonini boshlab ketadi. Molni tong



Nurilla Chori
otguncha ko'targaniga sotadi. Egasiga terisining
haqiniyam bergisi kelmay bo'za simiradi. Bir qo'lida
soch tolasiday kesilgan achchiq piyoz, ikkinchisi

 

issiq kabob bilan band. Og'zini katta ochib omonat
tishlari bilan yog'li etni yoydan sug'urdi. Egilgan
boshini biroz ko'tarib terak boʻyi balandlikka
yuzlandi-yu, «do-o0... do-0... do-o... r-r-r...»lab qotdiqoldi. Dallolning nima deyayotganini uning ko'zlari
tikilgan tomonga qaramagan kishi bilmasdi.

Qo'qib yotgan jun bozori-yu changib yotgan
un bozori oralig'ida dorbozlarning dori bo'y ko'rsatib to'rubdi. «Do-o... do-0... do-o0... r-r-r..» lagani bilan Eshpul unga qarab chopmadi. Yurak
oldirib qo'ygan. Avvallari hovliqib borar, duch
kelgan masxaradan pushti kamari — erkatoy o'g'li
Muhammadshukurboyni so'rardi. Endi bo'lsa uzoqdan o'g'ri mushukday poylaydi. Masxaraning ko'zlariga tikiladi, o'zida bir ajib tuyg'u tuymasa sira
bormaydi. Bora olmaydi. Qaysi bir yili, adashmasa,
to'ng'iz yilida Jinjakli bozorida oʻyin ko'rsatayotgan
dorboz-u masxaralar oldiga borib dallol o'g'lini
surishtiradi. Masxara bo'lsa, «Ota-otajon! Mana
men o'g'lingizman, tanimadingizmi?» deb davraga
olib chiqadi. Va besh-oltita tuxumni osmonga otib
almashtira boshlaydi. Tuxum esa bitta bo'lib qoladi.

Tomoshatalablar ham, Eshpul ham hayron-u lol.



Bo'ron tingan kecha y——
Masxara katta va keng yamoqdor chalvarining
tizzasigacha keladigan kissasini teskari qilib osiltirib,
egnidagi kamzulini ham shu ahvolga tushiradi.

 

Odamlar masxarani ko'zbo'yamachilikda ayblay
boshlaganida Eshpulning yelkasiga zarb bilan bir
uradi-yu ketidan beshta tuxum tushiradi. Shu-shu
dallol masxaralardan qo'rqadi. Oldiga bormay,
zimdan termiladi.

Chollarga ergashib bozorga kelgan bolakaylar,
ularga sherik kattalar qurshovidagi dor tagidagi
olomonga dallol kelib qo'shilganida usta dorboz
masxarani bir shapaloq tushirdi-da, dorga chiqa
boshladi. Alamzada masxara soxta yig'lab ortidan
dor ustuniga tirmashdi. Dorboz langar tayog'ini olib
dorning narigi boshiga yugurib o'tdi. Masxara esa
dor ustunlarining ayri joyiga oʻtirib olib unga rag`bat
berayotgan bolalarga yuzlandi: ikki yonog'i qip-qizil
olma rang, qalin lablari pishganidan yorilgudek
gilos tusda. Burni misoli bemaza bodring, yuqori
va quyi qovoqlari g'o'r olma, ko'zlarida bir sog'inch,
bir mung ufurib turibdi. Uni bo'lsa qalbaki kiprik
lashkari to'sish bilan ovvora.

Pushti panoh - Eshpul tanidi-bildi. Oʻz zurriyoti
yer qolib, koʻkda kimsaning ko'nglini ovlayapti.
Otaning mehri iyib tikilib qolganida usta dorboz
dordan ikki bora umbaloq oshib masxaraning oldida




Nurilla Chori
paydo bo'lib, langar tayog'ini tutqazib, oʻzi qo'llarini
langar qilib ortga qaytdi.

Mashiboy bir-ikki-uch qadam tashladi. Laylak
turish qilib qanot qoqdi. Bir necha bor chumchuq
sakrash qilib o'ynadi. Dallol atrofidagilarga «hu-u
mening o'g'lim» deb gurraydi. Orziqib kutilgan,
Tangridan tilangan diydor ko'zlaridan qalqib
toshdi. Odimlarini tezlashtirayotgan masxara

 

yugurmoqchi boʻldi-yu, arqonni eshak qilib minib
qoldi. Dor arqonini qo'sh qo'llab mahkam ushlagancha chinqirdi. Kiprik qoqquncha yong'oq
shoxiga osilgan Olato'g'onoqdek osildi-qoldi. Yoqasidan zarang yerga bir tuxum tushib yorilib
ketdi. Tomoshatalab bolalardan bir «U aldabdi.
Yutib yuborgan moyagi qo'ynida ekan-ku!» deya
qichqirdi. Xuddi u masxaraning bor firibi yengi
orqali qo'yniga tuxum o'tkazganini ko'rganday.

Dor tomoshasi shu tariqa tarqagan. Eshpul Qoraburiq bozoridan xurjunining bir koʻziga tosh solib,
ikkinchisiga otga mina olmagan o'g'lini oyog'ini
tiratib, kindigini egarga mahkam bosib kelganini
tun qo'ynida dallolning zavjasidan boshqa hech kim
ko'rmagan. Bu taqir tarixni Qizg'aldoqda Eshpul,
musicha-yu bezalol ayoli va Mashi masxaradan
boshqa bilmaydi-bila olmaydi. Ular ham hech kimga
aytmaydi, aytaolmaydi.




Bo'ron tingan kecha YI

жжж

To'lg'onoy termilgan ko'zlarni kuydiradigan,
oyni suqlantiradigan kelinchak bo'ldi. Oy va yulduzlarni bulut qamal qilgan kecha zimiston bo'ldi.
"Tongga bormay Turdixol kampir uvvos tortib yig'ladi. Yig'i olamni tutib, osmon ham unga ergashdi.
Ikkovi o'pkasini bosolmay, qora yerni azonga qo'ymay shilta loy qildi.

Turdixolning holi tang. Tilini yutgan. Neqilarini,
ne deyarini bilmay hayron qotgan. Nimayam desin,
qizg'aldoqlik qolib, Qizg'aldoqqa qishlamoq uchun
qo'ngan qora qarg'alar-da bir tunda o'n to'rt kunlik
oyni xijolat qiladigan gul qizini «To'lg'onoy buzuq,
To'lg'on buzuq»qa chiqarib, qag'illab «buzuqbuzuq», deya qanot qoqib ketgan.

Safarboy yer mushtlab na'ra tortib yotibdi.
Alamdan oʻkirganini eshitgan keksa tog'larning oppoq sochlari toʻkilib ketdi. Olam gumburlab chaqmoq chaqdi. To'lg'onoy etini yulib, o'zini otib, qon
yutib, kun ko'rmay o'tkazib borliqni ko`kartirib
yubordi. Turdixol kampirning holiga dunyoyam
kuldi. Yashnadi, yoshardi.

Eshigidan it mo'ralamay qo'ygan, el oʻzini olib
qochgan kunlarning birida bo'sag'ani Buxor mulla
bosdi.

— Turdixol, tuzukmisan?




ez Nurilla Chori

— Mulla aka, Egamning o'zi manglayimni
sho'r emas, zuvalamni balchiqdan olganmi, deb
o'tiribman-da.

— Esipastlik qilma. Hali bir kunlar kelar, huv-ana
shunda noshukrligingdan muztar boʻlib qolasan!

 

— Yaratganning yorugʻ kuni, baxt qushi boʻlsa,
odam qurib sherigi shayton jesirni boshiga qo'narmidi?!

— Tilingga erk bermay, To'lg'onoyingni chaqir,
oʻzing ham beri kel!

Buxor maxsum «suf-suflab» damsuv ichirib,
achchiq-achchiq tanbeh berib, tadbir qilishini aytib
ketti.

Kampirning patagiga qurt tushib, jinjaklilik
Moxov folchiga chopdi. Folchi doyrasini chertibchertib, kun botarda kul tutganga chiqazib, davosi
kulrang tovuq ekanidan so'zladi va faqat momo
chiroqni Mang'it qushnoch o'tkazishini tayin etdi.
To'lg'onoyning peshonasi tovuq qoni rangini oldi.
So'ng uni jandaga soldi, olov bilan savalab qoqa
boshladi. Qizning ko'ziga qushnoch qo'lidagi olov
qizg'aldoq boʻlib ko'rindi. Xayolini onasining tongi
yiroq tunlarda aytgan ertagi o'g'irladi.

.. Qadim-qadimda bo'ri bakovul, tulki yasovul,
g'oz surnaychi, o'rdak karnaychi, qarg'a qaqimchi,
chumchuq chaqimchi bo'lgan zamonlarda ilon-u




Bo'ron tingan kecha y——
chayon ham tek emas ekan. U paytlardayam kambag'alni tuyaning ustida kuchuk qoparkan, g'aribning poyini poylab chaladiganlar ko'p boʻlar ekan.
Ey, nimasini aytayin, onangni qozi o'ynasa, dodingni
kimga aytasan, degan zamon ekan-da. Kichik bir yurt
Xoqonning mulki ekan. Mol-mulkka mukkasidan
ketgan Xoqon atrofidagi ellar orasida nizo chiqarib,

 

ustiga ot haydar, bag'riga tigʻ sanchar ekan. Tig'
sanchishni qo'ymas, mol-dunyoga to'ymas Xoqon
saroyi xotin-xalajga, qiz-juvonga liq to'la ekan. O'sha
zo'rning xizmatiga shay xufiyalarning son-sanog'i
yo'q ekan. Ular el oralab, yurt kezib, qayerdaki
husndor qiz bo'lsa, Xoqonga xabarini yetkazar ekan.

Kunlardan birida shumqadamlarning ko'zi bir
bechora chol-u kampirning qiziga tushibdi. Xoqon xufiyalari oʻzini sovchi deb aytib, ovchilik qilganida navkarlarsiz yurmaskan. Qizni olib ketishga
kelganida chol ularni o'toviga chorlab, non-namak
tutib, o'z o'tmishidan doston kuylabdi. Yigitlik
chog'ida Xoqonning otasiga navkarlik qilib, bir
jangda o'ng qo'li qilich zarbidan uzilib, soniga nayza sanchilib, yana qaysidir yurtni olganida yuzi kuyganini aytib, yoshi o'tgach jang-u jadallarga yaramay
qolib, olaxurjunni bo'yniga ilib, qiz ko'rganini va
yolg'iz zurriyoti shu ekanini aytibdi. Xufiyalar qizini
ul zotga munosib bilgani va navkarlar kelganiga




Nurilla Chori

 

mamnunlik bildirib, qizi bilan xayr-xo'shlashish
uchun bir tun so'rab yalinib-yolvoribdi. Keksa
navkarning yuzidan o'ta olmagan yigitlar saharda
kelishini tayin qilib, jo'nab ketishibdi.

Chol «Kunim bitgan, paymonam toʻlgan
ko'rinadi. Sen qizingni olib qoch yo yashir»,
desa, kampiri ho'ng-ho'ng yig'lab, uni o'tmishda
koʻp kishilarning yostig'ini quritganlikda ayblab,
«Xudoyimning omonatini qayerdayam asrash
mumkin?!» deb zor qaqshab, Xoqonning qo'li
uzunligi, qo'lidan tig'i uzunligini aytib, o'z
peshonasidan domongir boʻlibdi.

Ota-onasining dardidan voqif qiz oydin tun
qo'ynida ko'klam tuhfa etgan oq chechaklarni oralab, changqovuzni «biyov-biyov-biyov»latib chala
boshlabdi. Tizzalariga urib turgan oq chechaklarga
havasi ketib, dilini changqovuzga jo'r etib chertaverib-chertaverib, oʻzini butkul unutibdi. Gulg'unchadek lablari qonab, oq chechak kosasiga tomib,
behol yiqilibdi.

Koʻklam tongining shabadasi dalada yastanib
yotgan chechaklarni qizartirib yuboribdi. Qon
libosini kiygan oq chechaklarni cholu kampir
Qizg'aldoq qizim deb quchib ovoz chiqargani, aza
ochgani olis-olis olkalargayam yetibdi.

Xoqon yurtida «Qizg'aldoq bo'lib yashayotgan




Bo'ron tingan kecha y——
qiz elda teng-tengi bilan bo'lmaguncha qaytmas
emish. Qizligini sog'ingan qizg'aldoq esa har bahor
qir-adirlarga chiqib, kishilarga mo'ltirab turishiyam

 

shundan ekan», degan uzuq-yuluq gaplar tomir
otib, og'izdan-og'izga, quloqdan-ko'ngilga o'taveribdi...

To'lg'onoyning xayolini lahza o'g'irlagan ertak asta-astalik bilan butun aql-u hushini band
etib oldi. Oyning to'lin boʻlishini, qizg'aldoqning
qiyg'os ochilishini kutdi. Kunduzi onasiga ham
ko'rinmaydigan, tunda esa changqovuz chertib
tentiraydigan odat chiqazib, «Qizg'aldoqman!»
deb da'voyam qila boshladi. Kampir qizini jin
chalgan bilib, fol ko'rdirib, kulrang tovuq qoni
enmaganiga yo'yib, koʻk uloqning ham boshini
oldirib yurgan kunlarning oydin tunida Toʻlg'onoy qizg'aldoqar orasida changqovuz chalachala g'oyib boʻlib qoldi. U oyga yoʻl oldimi, qaro
yerga qorishdimi, unisini Qizg'aldoq odamlari
bilmaydi.

Turdixol kampirning «Oy-kuni to'lib tug'ilmagan To'lg'onoy qizim-ay, bilarmiding dunyoning
oʻzi sharmanda ekanligin? Qornimga joy bo'lgan
oyqizim, ilon el bo'lgan, chayon siqqan dunyo
senga torlik qilganmidi, qizim-ay! Ey, dunyo, tor
qornimcha yo'qsan!» degan iddaolariga hamma




 

ez Nurilla Chori

ko'nikib ketdi. El endi birov-yarim dunyodan norizo
bo'lsa, «Turdixol kampir boʻlib ket-ey», «Turdixol
kampirday boʻlmay, o'lib ket-ey», deya ermak qilar
odat chiqardi...

Turdixol — bu dunyodan ham qari kampir
ayozdan ko'klamni, ko'klamdan Qizg'aldoqni,
Qizg'aldoqdan qizini ilhaq kutadi. Oydin tunda
changqovuz chertib, «Qizg'aldoq bo'laman!» deb
yig'laydi. Safarboyning bir etak nevaralari kampirning koʻzidan qizg'aldoqni yashirib sarson. Ular
tomlar ustida, devorlar bo'g'otida o'sgan azalgi oq
chechaklarni olib qochsa, «Qizg'aldoqni bosmaey! Oʻz bag'rini tig'lagan qizdir u!», «Qizg'aldoqni
yulma, qon yig'lagan qizdir u!», «Qizg'aldoq gul
qizim-ku!» deya To'lg'onoyni yo'qlay-yo'qlay tili
ich-ichiga tortib ketadi.

Kampirni «ana ketdi-mana ketdi»lab bolalari
«chopha-chop»ga tushib qoladi. Mulla maxsum
kampirning kaftiga kaftini qo'yib kalima qaytarib
o'tiradi. Kampir ne mahalga borib, yana «To'lg'onoy
keldimi?!» deya turadi. Bolalari o'pkasini bosib
oladi — oʻz yumushi bilan andarmon bo'lib ketadi.

Qizg'aldoqning osmonidagi quyosh tik kelib,
soya bermay qo'ygan palla. Kecha tili tortib ketgan
Turdixol kampir to'rt oyoqlab tom oldiga o'rmalab
bordi. Umidvor bo'lib olis-olislarga qaradi-yu,




Bo'ron tingan kecha YI

ikki odim nariniyam ilg'ay olmadi. «Qizg'aldoq,
Qizg'aldoq, To'lg'onoy, To'lg'on-hov», deya tovush
berdi. Tovushini kampirning o'ziyam eshitmaydi,
dunyodan umidiniyam uzmaydi, uzolmaydi. Oʻzi
turgan taqir yerdan emaklagancha qo'llari bilan
paypaslab qizg'aldoq izlaydi...




ez Nurilla Chori

 

UNUTILGAN KISHI

Osmontalash cho'qqilar ham ko'rinmaydigan
biyday dalada jinjakdan boshqa narsa bitmaganidanmi, o'n o'tovli ovulni Misr karvon Jinjakli,
deb atagan. Karvon qo'ng'irog'i sadosini taratgan
shamol yillarni-da sovurib o'taverdi. Dashtda esgan
sovuq yellar ko'zi alifni taniganni, savodi borni
yulib-uzib tashlayverdi. Qora tun bag'rini yechib,
ko'tarilgan hilol ham Jinjakliga qovoq solib boqdi.

Buxor maxsum yaktagini tashlab egniga kamzul
ildi. Buxor maxsum — Buxor muallimga aylandi.
Teng-to'shidan gumonsiradi, qo'rqdi. Oʻzini olib
qochdi. Ammo el bolalarini o'ziga yaqin oldi, saboq berib, ularning savodini chiqardi. Jinjaklida kimki og'iz juftlab el oldiga chiqqan bo'lsa, bu Buxor
muallimning xizmati hissasi ekanini ayrimlar bilmadi.

Undan saboq olganlar ko'p boʻlsa-da, maxsumcha yo'qlar shuncha kam edi. Faqat G'uchchining o'g'li Javlini istisno etganda. G'uchchining o'g'li saboqdan so'ng ham maxsumning
xonadonidan nari ketmadi. Qarg'a ko'rganini
cho'qiganiday, ustoz ham borini berdi.




Bo'ron tingan kecha y——

Shogird moʻyiga sabza urib ustoz bilan bo'ʻylashganida askarlikka ketdi. Oqqayinlar orasidan
Jinjakliga maktublar qanot yozdi.

Jovli so'radi:

— Mushtga musht bilan javob qaytarmoq mumkinmi?

Buxor dedi:

— Odam odamga musht ko'tarishi Yaratganga
isyondir. Ammo hargiz yuzingni tarsakiga tutib berma, unda Tangrining jamoli bor.

Askar ovulga qaytdi. G'uchchining quvonchidan
Buxorniki kam boʻlmadi. Jovliga ovul torlik qilib,
ilm istab katta shaharga yo'l tortdi. Talaba bo'ldi.
Yana o'qidi, o'qiyverdi. Oxiri kimsan, ilmning yalovbardori bo'ldi.

G'uchchining o'g"li bora-bora Jinjakliga kelmay
qo'ydi. Ovuldagilar uni yo'qlab bora boshladi. Qarindosh-xeshlari yomon qovunning urug'idan ham
ko'paydi. Buxor maxsum keksalikni eshik oldida
o'tkazdi. Darvoza «tiq» etsa, «Jovli keldi-yov»
deb, yuragi hapriqib ketadi. Biroq ostonada o'g'li,
nabiralari ko'rinadi.

To'y-ma'rakalarda u Jovlining katta dargohni
boshqarayotganini eshitadi. G'uchchidan so'rashga
botina olmaydi. Boshqalardan surishtirishga yuzi
bo'lmaydi. Nima, «Jinjaklidan Maxsum qariganda
aynib Jovli G'uchchiyevichga bir paytlar saboq

45

 



 

Nurilla Chori
2 ta'na qilibdi. Nima ko'p — muallim ko'p,
ikki eshikning birida muallim bor. O'qitgan boʻlsa,
o'qitibdi-da», degan gapni eshitsinmi?!

Yoki askarlikda «Ilmning xosiyati ne?» deb
yoʻllagan savoliga javob topdim, desa kim ishonadi.
Professor Jovli G'uchchiyevich Buxor maxsumdan
ilm haqida so'raydimi?! Bungayam el ishonmaydi.
Birov-yarim eshitsa Maxsumni boshi aylanganga
chiqazmaydimi?

Maxsum hech kimga lom-mim demay eshikka
tikilib omonatini topshirdi...

Yillar karvoni professor qaddini dol etib, tuproq
hidi ovulga boshlab keldi. Jovli dil yorib gurunglashadigan odam topmay, ustozni izladi. Maxsumning eshigiga bordi-yu, chaqira olmadi. Qiya
ochiq darvozadan «Keling, Jovli aka!» degan tanish
ovoz eshitildi. Professorning taniga iliqlik yugurib
ichkariladi. Tanish ovoz sohibi ustozi emas, uning
o'g'li edi. Jovliboy nima deyarini bilmay Maxsumni
so'radi. «Oʻtgan hayitda ko'pga qo'shgandik»,
degan javobni oldi-yu lab tishladi.

Shu asnoda eldan, mahalla-ko'ydan ajralib qolganini, unga saboq bergan, yaxshilik qilgan odamlarni unutganini esladi. Va oʻzining ham Jovli G'uchchiyevich boʻlib el-yurtdan begonalashib, odamlar
xotirasidan unutilganini angladi.




Bo'ron tingan kecha YI

BO`RON TINGAN KECHA
Farmon tog'amga

«...Jonuzoq arab sal guppiroq odam edi. Uning
nazarida, bu yorug“ dunyoda atigi ikkita hurmatga
loyiq odam bor edi: biri — galatepalik rais Raim G'aybarov, ikkinchisi — qamashilik rais Norboʻta Sharof».

Murod Muhammad Do'stning
«Lolazor» romanidan

Hu-uv, u davronlar boshqacha edi. Har mardumning dili tili bilan bir edi.

Boshpurtsiz Jonuzoq arab har safar O'ʻrtaqo'rg'onga karvon tortganida Norbo'ta Sharof bo'talar
bo'ynidagi qo'ng'iroq sadolari eshitilmay, lo“killagan
nortuyalar-u yo'lovchilar chang yoʻlga singib, loy
izlarga botib ketmaguncha ortidan qarab qolardi.

Ixtiyor o'zida bo'lsa, Ko`hiqofda dev bo'lishga
orzumand arab bir ketganida hilolni to'ldirib yo
bo'lmasa, barkashdek oyni nimtalab Elsaroyning
soyida bo'y berardi. Anashunday kecha-kunduzlarda




Nurilla Chori
karvon-u sarbonga ilhaq Norbo'ta Sharof ich-etini
yer edi. Karvon yo'liga koʻzini tikmaslik uchun o'zini
ovutish bahonasida el oralab to'y-u tomosha ko'rar,
yurt kezib hol so'rardi. Shu odati keyin-keyin uning
a'moliga aylanib ketdi.

Bu kunda u yolg'iz emas, egiz yurardi. Alpligi
Alpomishga tortgan, kelbati Qorajonga qora bergan
Shohimardon pirning bolasi, Chim saroyining Shaymardon polvoni yonida boʻlardi. Bilganlar polvonni
Ibrayim (Ibrohim) aminning bolasi, bilmaganlar
Norbo'taning polvoni derdi. Ammo ikkisi-da rost
edi.

Peshin... Peshinning peshinligini bilish-da qiyin payt... Etagini yig'magan kuzdan qahrlangan
qish qilichini qibladan turib yalang'ochlagan. Qor
kishining qovog'ini-da ochirmaydi, ochgandayam
o'n-o'n besh odim nari ko'rinmaydi. Quloqqa ot
pishqirig"i va gungur-gungur ovoz eshitiladi. Ovozning qor parchalariday olis-olisdan kelayotganini

 

payqash unchalik mushkul emas. Goh aniq eshitilgan sasdan goho sadoyam boʻlmaydi. Yana birpasda ot dupurlari bo'ronda turtinib o'choqqa oʻt
qalayotgan, osh damlab et qaynatayotgan ahli Qizg'aldoqning diqqatini tortadi.

Shu bo'ronda otasidan miroxur nisbasini meros olgan Tashkan kal elga dasturxon yozib miro



Bo'ron tingan kecha y——
xurligiga munosib bo'lmoqchi, yurt kezib totgan
non-nasibasini oqlamoqchi, koʻp qor ko'rib, sochini
oqartirgan alamni ko'ʻkayidan sug'urib otmoqchi,

 

el oldida to'qqizinchi qizini «ulim» deb yelkasiga
qoqmoqchi!

ТазБКап bosar-tusarini bilmagan Boysariday
boy ham, Boybo'riday shoy ham emas, yonida maslahat berguvchi Ya(Yo)rtiboyi ham yo'q. Uning
bisotidagi boyligi ming qo'ʻylinikidan-da ziyoda.
Ko'nglining benihoya kengligi, jo'raboz-u oshnabozligini aytmaganda, Qaldirg'ochdek qizlaridan
boshqa hech vaqosi yo'q. Miroxurning elga va Egamga bir yoqqan tomoni bordirki, shu kunda Galatepa-yu Tersotadan, Xo'jasoat-u Sangijumondan,
Quvkalla-yu Baqahovuzdan, Nakurt-u Arpali
dashtidan ot oʻynatib, poy-u piyoda misli bo'ronday
mehmon yog'ilyapti.

Ko'z ko'rar, tovush yetar oraliq masofa tashlab
yosh-yalang tizilgan. Ular kelguvchilarning ot-ulovini ushlab, to'y bahona tikilgan o'tovga chorlaydi.
Oʻtovda Buxor mulla, Tirkash ko'sa, Eshon Tashkan
miroxurning qavatida mehmonlar bilan xushlashadi,
xeshlashadi.

Shu payt kimdir tashqarida mehmonlar talash
bo'layotganini aytdi. Tirkash ko'sa cho'rt kesib,
bu mehmonlar Qulmirzaga (Qulmirzaning o'zi




Nurilla Chori
o'lmaganda uning ismiga shayton laqabini ham

tirkardi) tobin ekanini aytdi.

— Ho'v, Tirkash buva, bizga qo'noq yo'qmi?
— deb ichkariladi murtiga qor ingan qoruvli yigit,
uning gapi tugar-tugamas.

— Mehmonning hali qadami uzilgani yo'q, — dedi
Eshon eshikka bepisand nazar tashlab.

— Sabr qiling, endigisi sizniki, — dedi tasbeh o'rniga barmoqlari bo'g'imini sanayotgan Mulla.

— Uchinchi marta shunday deganlaringiz! Biz to'y
berganimizda miroxur izzatli chavandozlarni kuzatgan.

— Siz ham izzatlisini kuzatasiz, polvon, — dedi ko
sa siyrak soqolini go'shtdor panjalari bilan tutamlab.

— Miroxurning qaysi mehmoni izzatsiz ekan?!
Menga mehmon bering, boshqasini bilmayman.
Mehmonsiz o'tovdan chiqmayman, — deya o'tirib
olgan yigit o'zimizning Bozirgan chavandoz boʻladi.

Bu tortishuvlardan ko'ngli ko'tarilgan Tashkan
tashqariladi, odamlar orasidan siyliqdi'. Ko'zidan
yosh qalqib, toshdi... Yelkasi nortuyaning o'rkachiday
silkindi, qayta-qayta uchib-uchib tushdi...

Qor bilan yuzini yuvib qaytdi. Oʻtovni qurshab
turganlarning suhbati qulog'iga ilindi.

— Ko'pkari bermasa, miroxurning miroxurligi
qayerda qoladi?!

 

'Siyliqmoq - ajralmoq.



Bo'ron tingan kecha y——

— Ko'pkari bo'lmasayam kurash beryapti-ku!

— Endi, aytaman-da, otbozning qilgan ishini?

— Miroxur ulli bo'lsam, ko'pkari beraman, ko'pkariga Norbo'ta Sharof bakovul bo'ladi, deb niyat qilgan ekan. Bugun Norbo'ta Sharof qarigan.
Ko'pkariga oralashi qiyin.

— Oralamasa bakovullik qilib bo'lmasmikan?

— U bakovul bo'lgan ko'pkarida chavandozlar
bilan birtan chopgan, deyishadi.

— Miroxurga halol bilan haromni ajratib
beradigan boshqa odam yo'q ekanmi?

— Bor. Raim oqsoqol!

— U ham qirchang'i chol-da, endi. Keyin, Norbo'taning ustidan ot haydamaydi u.

— Nima bo'lgandayam, otlarning o'pkasi pishmaydigan boʻldi-da. Ko'pkari yo'q!

— Ko'pkari bo'lganda nima?! Polvonning taqimidan uloqni uzib oladigani bormi?

— Balki Norbo'ta Sharof olishda Shaymardonga
tovoqni olib beraman, deb bakovullikka rozi bo'lgandir-a?!

— Shaymardon Norbo'tasiz davralarning tovog'ini ham birovga bermagan. Keyin, g'irromligi Бо1sa, miroxur uni oshna tutmasdi.

 

Tashkan tomoq qirib tortishuvni bo'ldi:
— Men Norbo'ta buva bakovul bo'ladi, degan
man. Shaymardonga zot beraman, deb olish qilayot


Nurilla Chori

ganim yo'q. Joning boʻlsa, elning oriman, Qizg'aldoq
meniki, deb koʻkragingga ursang, polvon bilan
olish, ol! Oʻzim chiqsam uyat boʻlar... Mehmonlar
miroxur noqis ekan, polvonga zot bergisi kelmay,
butiga tarmashdi, demaydimi?! Hali yoʻldagi kishiga
shuncha gap! Tag'in qulog'i qizib, Norbo'ta Sharof
bizdan ginalamasin, bo'zaning polvonlari!

— Aka, g'aflatda qolibsiz, oqsoqol boshli elsaroy
 

liklar Bozirgan polvonnikiga allaqachon qo'noq
bo'ldi...

Shomga borib bo'ron tindi. Qibla qontalash
tusga kirdi. Yerni qoplagan qor to'piqdan oshadi.
Har qadamdan g'irchillagan ovoz chiqadi. Sovuq
suyakka igna sanchayotganiga qaramay, hech kim bu
kungi bo'ronni ko'rmaganday, pisand etmaganday.
Qishloqda qancha o'choq bo'lsa, barchasiga o't
qalanyapti. Bu bilan ular miroxurning to'yi, deb
Tangrining tomorqasini qizitmoqqa uringanday.

Xufton kirdi. Oysiz, yulduzsiz, qor oqartgan bir
kecha. Kurash boshlanishiga ilhaq olomon bakovulning ovoziga mahtal.

— Birodarlar! Tashkanboy boylardan boy, beklardan bek yigit! Sazasi uchun shaytonning bo'yni uziladigan imonli, e'tiqodli yigit. Xudoning
hovlisida jonliqni harom qotirmagan. Halollaganini
siz-u mensiz totmagan. Bugun bir bahona bilan

s2



Bo'ron tingan kecha y——
barchamizni yiqqan. Azaldan elga beraman, degan

 

hotamtoyning bahonasi ko'p. Nima bo'lgandayam,
«o'mganlasam, suyaguvchi, qulog'im bitsa, ortimdan chaqirguvchi, choʻbin otimni yetaklovchi shu
el», deb bilgan miroxurning berganini halollab,
ko'pning rizoligi bilan olasiz, polvonlarim! — dedi
o'rta bo'y, yuzidan nur yog'ilgan, ovozi oʻktam
bir chol maydonda turib. — Davrada halolni men
aytaman! Vijdonini yiqitgan g'irrom polvon
boʻlsa, Elsaroyni ahmoq qilmay kelsin, to'ychining
«tovoqqa tashlayman», degan tuyasi bilan jandasini
hozir berib yuboraman!

— Nomard-u nokasni polvon demang, undaylar
bizning oramizda yo'q! — hayqirdi olomon.

Polvonlarga Tangri taolodan kuch-quvvat, yigit
piridan yol so'ragan bakovulning ovozi yanada
oʻktamlashdi:

— Polvon, otingiz nima?

—Jolpon!

— Sizniki-chi, polvon?

— Ortiq!

— Ov-v, xaloyiq! Ortiq polvon bilan Jolpon
polvon elning katta polvoni boʻlsin! Hozir
ham kam emas, tishi butun, rizq-nasibasi mo'l,
o'ngirini ayol tutmagan, kuragi yer ko'rmagan zo'r
polvonlar! Bu polvonlarga toʻychi bir so'm pul,




Nurilla Chori
Tashman tuya uch soʻm pul, Toshtemir polvon bir
chopon atagan. Halollab o'yin ko'rsatib, olishsin.
Nima deysiz, qora koʻzli qanotlarim? — deb elga

 

yuzlandi Norboʻta Sharof.

Davraning har tomonida mehmon polvonlar
Sayfining" sallasicha kelmaydigan qishlog'i sha'ni
uchun yeng shimaryapti. Bir-birini botirim, deb
maydonga undayapti. Ahli Qizg'aldoq esa, bu kurashda Shaymardondan boshqa polvon yo'qdek, u
bilan tirashadigan bir mard izlayapti. Belidan madori ketib, ko'zi tina boshlagan oqsoqollar murti
sabza urgan har kishidan umidvor: termildi, tikildi,
tamshanib, milkini so'rdi. Oxiri, kim maydondan
mag'rur qaytsa, o'zlariga jiklab?, qon-qarindosh chiqara boshladi.

— Eshon, boya Yoʻldosh kalning uli? bilan olishgan kim?

— Ko'sa, koʻzingga nima bo'lgan, izilloqlik O'roqning bolasi-ku!

— Ha, Toshtemir bekorga unga to'nini tikmagan
ekan-da. Ular tog'a-jiyanlashadi-ya?

— Men bilmayman, o'zlari bilishmasa...

— Nima dedingiz, Eshon? — deb suhbatga ara
! Shoir Sayfi Saroyi nazarda tutilgan.
? Jiklamoq —- oʻziga yaqin tutmoq.
3 Ul - o'g'il.




Bo'ron tingan kecha y——
lashgan Mulla daf'atan joyidan irg'ib turdi: — O'roqning o'zi qani?!

 

— Arzining uyiga qo'noq tushgan ekan, izzatini
qilmaganmi, kurashga qaramay ketibdi. Miroxurning ham nomiga yaxshi bo'lmadi.

— Eshon, jig'ildon bilan gapirmang! Bir yumushi
chiqqandirki, ketgan!

— Ulini olishtiraman, deb kelgan odamning
nima ishi chiqishi mumkin, so'fito'rg'ay!

-— Ov, Eshon, tilingning tagidan tilcha chiqarmay. Qulmatni top, shundan boshqa bari og'ʻiroyoq.

— Shu sag'irga bunchalar ishonmasangiz? Bori
bir yaloqxo'r bo'lsa, — dedi Tirkash ko'sa.

— Oshna, sizni elning ko'sa deganiyam e'zoz
ekan-ku! Asli ikki koʻzi miltillagan bir qop go'sht
ekansiz!.. Menga O'roq kerak. Sizlarga kerak bo'lmasa, Qizg'aldoqqa kerak! Ho'v, Qulmatboy bolam, beri kel, Qulmatboy! — deb bo'g'ziga zo'r bera
boshladi Mulla davraga termilib turgan jussasi
mushtdek o'spiringa. — Bolam, Qulmatboy, Qulmuhammadboy, hozir Izilloqqa — Bo'ri to'pdan
O'roqning uyiga borasan. Sizdan Tashkan miroxur
xafa, de. Bormasangiz miroxurning ko'p yillik tuguni
yana chiyralib qolar ekan, degin. Buxor mulla aytdi,
degin. Mayli, manovi Tirkash buvang bilan Eshon




 

"52 Nurilla Chori
uvangning avlod-ajdodi nomidan gapirsang ham

mayli. Chop, to'yxona-yu qo'noq tushgan uylardagi
istagan otingni min. Faqat Norbo'ta Sharofning
to'rig'iga tegmasang boʻlgani. Chop, bolam! Chop!

Oydin kechada oppoq qor uzra ot choptirib
borayotgan yigitcha ortidan Buxor mulla bir muddat qarab qoldi. So'ng qaytib joyiga oʻtira olmadi.
Bu orada biroz sepsib! qolgan, birxil jussali, bir xil
quvvatli polvonlarning o'rtamiyona kurashidan
zerikkan davra Shaymardon polvonning chakmonidan tutishga kim jur'at etishini kutardi.

Tik turib polvonlarga razm solayotgan Mullani
tobora yaqinlashayotgan ot dupuri davradan sug'urib oldi. Og'zidan oppoq bug` chiqarib, pishnab turgan otning jilovini mahkam changallagancha, kelguvchilarni: «O'roqboy polvon, yaxshi keldingizmi,
sizni davra kutib qoldi-ku, shunday kurashniyam
tashlab ketadimi?!» — deb qarshiladi.

— Mulla buva, nimaga buncha zarur boʻldim?

— Sizdan boshqa birov Shaymardonning yoqasidan ushlayolmaydigan ko'rinadi, inim.

— Ey, bu nima deganingiz boʻldi? Men olishga
ishqibozman. O'zim tengim bilan ham olishaman,
to'g'ri. Lekin katta polvonlar bilan qachon olishuvdim?

! Sepsib - tarqoqlashib qolmoq.



Bo'ron tingan kecha y——
— Polvonjon, bunda Qizg'aldoqning ori turibdi!

 

— Qizg'aldoqning ori bo'lsa, menga nima!
Qizg'aldoq sizniki...

— Nima desangiz ham mozorimiz birligini unutmang! — deb koʻzining osti bilan qaradi mulla.

— Mulla buva, otalar qabrini bosib o'tadigan
Koʻkamanning koʻkayidan olaman. Lekin polvonni
qishlog'ingizdan topganingiz yaxshi edi.

— Polvon, oʻzingiz otalar yotgan joyni oyoqosti
qildirmayman, deb turibsiz-ku. Boshqa odam izlab
nima qilamiz? Siz bola edingiz, bilmaysiz. Otangiz,
bu mozoristonga Elsaroydan bir ayolni suyagim,
deb olib kelib qo'ygandi...

— Eshitganman, mulla buva, eshitganman! U
kishi ammamiz bo'ladi.

— Eshitgan boʻlsangiz, ularni oyoqosti qilib qo
yasizmi? Shularni bilsangiz, yana nimaga terslanasiz?

— Mayli, siz aytgandek boʻlsin, — deb chuqur
nafas oldi O'roq maxsum.

— Qo'rqmang, polvon, sizni Shaymardon yiqita
olmaydi. Aytganimday boʻlmasa, Buxor tilidan kofir
deysiz!

Davrada Shaymardon polvonning qo'lini baland ko'tarib, talabgor izlayotgan bakovulning qavatiga yurak yutib birov yaqinlashmadi. Bundan
elsaroyliklar qancha mamnun bo'lsa, qizg'aldoq
S7



Nurilla Chori
liklarning boshi shuncha xam edi. Shu bois, O'roq
maxsumning davraga kirganini birov bilib-birov
bilmay qoldi.

Norbo'ta Sharof Shaymardon polvonning talabgori O'roq polvon ekanini elga e'lon qildi. Ularning
chakmoni ustidan bakovulning oʻzi belbog` bog'ladi.
Tomoshatalablarning butun vujudi koʻzga aylangan: lab juftlamay, kiprik qoqmay davraga tikiladi.
Polvonlar avval qo'sh qo'llashib salomlashdi. So'ng
Shaymardon o'ngdan davra aylandi. Raqibi unga
ergashdi. Bir-biriga yuzlangancha chap oyog'idan o'ngini yarim qadam oldinga tashlagan polvonlar biroz engashdi. Goʻyo qanot qoqib turgan
xo'rozlarday bir-biriga xezlandi.

Shaymardon polvon raqibiga tikilgancha... o'n
yashar bolaga aylandi.

..Peshindagidek bo'ron qo'pgan kun. Uning
peshonasidan bir odam o'pdi. Mahkam quchoqlab,
manglayini manglayiga tiradi va: «Bu olamning
savdolarini bir kun o'zing yechasan, menga oson
tutma, otangni ham kutma. Shu kungacha g'ayridin
olib ketgan biror odam qaytmadi. Kishining moliga
teginma. Qo'ling halol, nima ish qilsang-da, bir
kun biz tomonga Xudoyqul deb izlab bor. Yetimni
Yaratgan yaxshi ko'radi, boshini yormaydi. Oʻzingni
ehtiyot qil...» — deb, ikki qop somon ostidan faqat
boshi ko'rinib turgan oq burun, olaqashqa samanga

58

 



Bo'ron tingan kecha y——
marhumani yukladi. Shaymardon biyaning ortidan
yig'lab chopdi. Yiqildi, qorga ag'anadi. Shu yotgancha oldinga tikilib qoldi. Tim qora dum qorda
sudralib borardi...

Avval sarbon, keyin biya, so'ng qorda qolgan

 

dum izi bo'ronda ko'rinmay ketdi. Biyani yetaklab
ketgan odam — bodomqovoq, qiyiqko'z, o'sik qosh,
keng burun, kulcha yuzli, bug'doyrang odam edi.
U qartayish o'rniga yosharib, kichrayib, bugun
qarshisida turibdi.

Shaymardon bu odamni ikki marta izladi: avval
urushga ketish arafasida daraklab keldi. Bildiki, biya
yetaklagan sarbon elning mullasi ekan, o'tib ketibdi.
Onasi omonatini topshirganida «ur-tiq», «ot-ot»
zamon edi. Otasi ham shuning qurboni ekanini
keyin angladi. Ikkinchi marta urushdan qaytgandan
so'ng qidirdi. Xudoyquldan qoraxat keldi, deb eshitdi. Shu bilan tog'a tomiridan, ona avlodidan umidini uzib ketdi. Xudoyqulning el ichra O'roq otini
olganini esa, kimsadan eshitmadi.

Bugun u qarshisida!..

Polvonning qomati «alif» bo'ldi. Raqibining
yoqasini tutishga chog'langan qo'llari to'qsonga to'qnashib, asoga kuchi kelmaydigan ilklarday shalvirab
qoldi. Birdan ortiga tislanib, qo'lini osmon qadar
ko'targancha «kurashmayman» ishorasini berdi.




Nurilla Chori
Davra — hang-u mang. Nima bo'lganini hech
kim bilmay qoldi.
Osmon toqidagi uzun pardek bulutning qishloq

 

tepasidagi joyi tugundek. Goʻyo somonyo'lida borayotgan «nortuyalar» horib, davra ustida choʻkkan.
«Yo'lovchilari» el-ulusni kuzatgan, kuzatgan-u shu
kuzatishda jim tarqalayotgandek edi. Olomon ham
qanday yig'ilgan boʻlsa, yana shunday tarqadi.

Tuni bilan qo'noqxonalarda O'roq maxsum va
Shaymardon aminning taqdiridan gurung qizidi.
Qishloq ahli bomdodda Shaymardon polvonning
qabristonda qiroat bilan fotiha o'qiyotganini eshitdi.

Qizg'aldoqdan qaytayotgan otliqlar orasida ikki kishi unsiz so'zlashdilar. Norbo'ta Sharofning
ko'zlari «olishganda otangni ayama, deyishardi. Bu
yog'i qanday boʻldi, Shaymardon?» deganini uqqan
polvonning ko'zlari «Bir kun bu tanni tuproqqa topshirar bo'lsam, manzil-makonimga qoʻyar odamning
qanday yoqasidan olay, oqsoqol?!» derdi.

Oqsoqol bo'lsa ko'nglida, «Polvon, sen emas,
men yiqildim. Umrimda birovning yoqasidan olmagan, kishining yoqasini juftlamagan mulladan
yiqildim-a! Mulladan! derdi. — Davralarda yursam-da,
baqirib-baqirib tursam-da, qaribman... Qaribman-da,
a?! Bir aldarko'sa meniyam, seniyam, bizga qo'shib
tog'angniyam yiqitdi. Endi u bu gaplarni to'ylardagi




Bo'ron tingan kecha y——
davralarda emas, azada ham qiroat qilib o'qiydi. Shuni
aytib o'tadi... Uh, oq chalvorli, ko'ngli qora kas...»

Mahzun suhbat tilga ko'chib, ko'ngilga choʻkib
borardi:
— Oqsoqol, bu olamda tog'a nega bunchalar

 

mukarram?

— Polvon, bu olamni-ku qo'yatur, zimiston lahad
tuqqan jiyanni to'rga o'tqazib siylagan ham yuragi
yoldor bahodir tog'a" edi-ku! Er yigitni go'rdan olib
taxtga chiqazgani uchun lahadga qoʻyish ham uning
zimmasida qolgandir, balki. Elsaroyda Norbo'ta
Sharof bo'lsam-da, ular nimalarga tayanib yashaydi,
bilmasam, polvon!

Oqsoqol uzoqlarga koʻz tikib, karvonga, karvonning emas, Jonuzoq arabning yo'liga qarardi. Qani
endi, u ko'rinsa. Kelsa-yu, ko'rgan-kechirganidan
aytsa. Norbo'ta ham ko'nglining cherini yozsa, yozsayu, dilida biror tugun qolmasa, chuv tushgan alami
qalbini tirnamasa, koʻkayida ham, karvon yo'llarida
ham chechaklar koʻ'klasa, bu olam ko'm-ko'k bo'lib,
koʻkarib ketsa... Olam yasharsa, Norbo'ta Sharof
yosharsa, Shaymardon emas, men olishaman, deb
davraga otilib kirsa... Eh, qani endi shunday boʻlsa!
Shundaylar bo'lsa...

! Go'ro'g'lining tog'asi Ahmad Sardor nazarda tutilgan.



MUNDARIJA

 

 

Мо722 0 Шан аи вниншинининаин 3
1,0 Шери КП ан нанинишиянинании 5
Qizg'aldoq.......
Unutilgan kishi.
Bo'ronitingani kechay smimnwvnn mmni 47



Adabiy-badiiy nashr

NURILLA CHORI

BO'RON TINGAN KECHA
Hikoyalar

Muharrir U.Ro'ziyev
Rassom O.Qozoqov
Badiiy muharrir A.Mamasoliyev
Texnik muharrir N.Suvonov



Nashriyot litsenziyasi Ne181.08.12.11. Bosishga 2014-yil
20-yanvarda berildi. Bichimi 70x90 Ч Ofset bosma usulida
bosildi. «ArnoPro» garniturasi. Shartli bosma tobog'i 1,5.
Nashr-hisob tobog'i 2,2. Adadi 20 000 nusxa. Buyurtma Ne

Oʻzbekiston Yozuvchilar uyushmasi «ADIB» nashriyoti.
100128. Toshkent. «Oʻzbekiston» koʻchasi, 16-uy.
Tel: (371) 245-89-24.

«Sharq» nashriyot-matbaa aksiyadorlik kompaniyasi
bosmaxonasida chop etildi. 100000, Toshkent shahri,

Buyuk Turon ko'chasi, 41.


