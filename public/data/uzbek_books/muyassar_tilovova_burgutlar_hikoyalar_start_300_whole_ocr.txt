Burgutlar

 

YA

MUYASSAR TILOVOVA

BURGUTLAR

Hikoyalar

 

TOSHKENT
«ADIB» NASHRIYOTI



Muyassar Tilovova

УДК. 821,512.133-3
ББК: 84(5Ў)б
749

 

Ushbu kitob Oʻzbekiston Yozuvchilar uyushmasi
Yoshlar bilan ishlash boʻlimi tomonidan nashrga tavsiya
etilgan.

Tilolova, Muyassar.
T49 Burgutlar: hikoyalar / M.Tilolova.— T.: ADIB
nashriyoti 2011. — 96 bet.
ISBN 978-9943-317-45-1
УДК: 821.512.133-3
ББК: 84(5Ў)6

ISBN 978-9943-317-45-1 O «ADIB» nashriyoti, 2011
ОМ .ТпПохоха, 2011



Burgutlar

YA

EZGU AN'ANA

Yurtimizning turli hududlarida yashab, she'r va hikoyalar mashq qilib kelayotgan, adabiyot ostonasiga o`zlarining ilk qadamlarini qo'yayotgan iqtidorli yoshlarimiz
minglab topiladi. Bugun boshlovchi misralar yozib,
tahririyatlarga yoki ustoz adiblar qoshiga iymanibgina borayotgan bu yigit-qizlar ertangi kunimizning taniqli yozuvchi
va shoirlariga aylansa, ajab emas.

Muhtaram Yurtboshimizning "Adabiyotga e'tibor 
ma'naviyatga, kelajakka e'tibor" nomli risolasida "agar biz
кта I 12

 

 

ning
uni
nbor
larni
tarbiyalashimiz kerak", degan fikr asosiy maqsadmuddaolardan biri sifatida alohida ta'kidlangani bejiz emas.
Bugungi barcha g'amxo'rlik va e'tibor ana shu maqsad
ro'yobiga qaratilgan.

Mamlakatimiz mustaqillikka erishgan daslabki kunlardanoq yoshlar siyosati eng birlamchi masalalardan biriga
aylandi. Mana, yigirma yildirki, ushbu muhim masala kun
tartibidan tushgani yoʻq. Aksincha, yildan yilga yoshlar
qatlamiga boʻlgan e'tibor ortib bormoqda. Shu ma'noda,
o'tkir didli, badiiy saviyasi yuksak yosh ijodkorlarni tarbiyalash




ez Muyassar Tilovova

 

uchun yaratilgan bugungi sharoitlarni hech bir davr bilan
qiyoslab bo'lmaydi.

Ana shu yuksak e'tibor samarasi oʻlaroq, oʻtgan 2010
yilda Oʻzbekiston Yozuvchilar uyushmasi va "Ijod" jamoat
fondi tomonidan bir guruh yosh shoir, yozuvchi, publitsist
va adabiyotshunoslarning ilk kitoblari nashr etilgani va
barcha ta'lim muassasalariga bepul tarqatilganidan yurtdoshlarimiz yaxshi xabardor. Ezgu an'anaga aylanib
ulgurgan "Birinchi kitobim" loyihasi doirasida bu yil ham
badiiy adabiyotning turli yo'nalishlarida ijod qilib kelayotgan
iste'dodli yoshlarning ilk kitoblari nashrga tayyorlandi.
Ahamiyatli tomoni shundaki, bu ijodkorlar "Doʻrmon" ijod
uyida oʻtkazilgan seminarlarda tanlab-saralab olindi,
qoʻlyozmalar o'sha joyning oʻzida - ustoz va shogirdlik
an'anasi asosida qiyomiga yetkazildi.

Qo'lingizdagi mana shu kitob ham oʻsha mashaqqatli
va serzavq mehnatning mevasi, umidli yosh ijodkorning

dastlabki qadamidir.



Burgutlar

 

YA

BURGUTLAR

Yarim soatcha oldin bahor yomg'iri toshlar yuzini
yuvib oʻtgan. Quyuq o`tloqdagi maysalar bargida yomg'irning marjon-marjon zarralari yiltirab turibdi. Ertalabdan beri qo'rada qamalib, ochiqqan qo`y-echkilar yaylovga
yoyilib ketdi. Koʻkatlar nam boʻlgani uchun bobom bilan
katta xarsangning ustiga oʻtirib, ularni kuzatyapmiz.
Tepamizda — juda balandda burgut kichik qora nuqtaga
oʻxshab, qanot qoqmay aylanadi. Uning parvozi xuddi
tiniq osmon bag'ridagi ulug'vor raqsga o`xshaydi.

Bobom hadeb tepaga tikilaverganidan bo`yni tolib
ketdi, shekilli, qo'llarini boshining orqasiga qoʻyib, chalqancha
yotib oldi. U Mag'rurga qaragan payti hatto kiprik ham
qoqmaydi. Mag'rur — bu bizning tog'larda yashaydigan
katta ona burgutning nomi. U endi uchishni oʻrganib,
osmonda ko'rina boshlagan paytlarda bobom shunday
atagan ekan. Keyinchalik qishloqdagilar ham uni shunday
deb aytadigan boʻlishdi. Chunki vaqt oʻtib, u chindan-da
navqiron, yovqur, tog'larning haqiqiy hukmdoriga aylangandi.

— Qara, oʻz sarhadlarini himoya qilyapti, — dedi
bobom burgutdan koʻz uzmay yotarkan.

— Nima? — dedim bobom tarafga o'girilib.




ez Muyassar Tilovova

— Burgutni aytyapman. Osmondan turib, uyini qo'riqlayapti.

— Bobo, unga bunday qilishning nima keragi bor?

— Qishloqdagilar Mag'rurni polaponlagan deyishyapti.
U chindan ham bolalagan. Chunki shu paytgacha
bunchalik sergak boʻlmagan. Bolalaganda u juda hushyor
boʻladi. Odamlar o`zlaricha u haqda qoʻrqinchli gaplarni
toʻqib tashlagan. Aslida, u juda beozor qush. Lekin bolalarini hammadan qizg'anadi. U — haqiqiy ona.

Bobomning shunchalik toʻlqinlanib gapirishi meni
sehrlab qoʻydi. Uning burgutlar haqidagi hikoyalarini ming
martalab eshitganman. Hammasi bir xil-u, lekin baribir
qiziqarli. Keksayib qolgani uchun ba'zida aytayotgan hikoyasining davomini esdan chiqarib qoʻyadi. Men ataylab
o'zimni bilmaganga olib, uning nima bilan tugaganini
so'rayveraman. Bobom oʻylay-o'ylay, nihoyat kalavaning
uchini topib, tag'in so'zlay boshlaydi.

— Bobo, har bir togʻda bittadan burgut yashaydimi?

— Yoʻq, ular koʻp boʻladi. Ilgari bizning tog'larda ham
Mlag'rurning ajdodlari koʻp edi. Osmonda hozirgidek bitta
emas, uch-toʻrttasi uchib yurardi. Keyin odamlar ularni
ovlashdi. Nasli toza tog“ burguti bo'lgani uchun hayvonlar
bog'iga deb olib ketishdi, tsirkkami deb olib ketishdi. Ulugʻ
burgutlar naslidan faqatgina shu Mag'rur qoldi.

Bobomning qorachiqlarida allanechuk achinish, afsus
va birozgina armon bor edi.

— Burgutning uyi qayerda? - soʻradim.

— Anig'ini hech kim bilmaydi. Ular uyini odamtopmas
cho'qqilar bag'riga qurishadi. Burgutning burgutligi ham




Burgutlar

 

MIZ
shunda. Hech kimni tan olmaydi. Hech kim bilan kelish
maydi. Yolg'iz va mag'rur hayot kechiradi. Shu hayoti
deb koʻplari qirilib ketdi.

— Uning uyini topishni xohlarmidingiz?

Bobom og'ir xoʻrsinib qoʻydi:

— Esimni taniganimdan beri faqat shuni orzu qilaman.
Otam rahmatli burgut makonini bilardi. Lekin uning
qaerdaligini hech kimga aytmay, oʻzi bilan qabrga olib
ketdi. U odamlarni burgutga ozor berishini istamasdi.
Shuning uchun menga ham aytmagan. Lekin bilganimda
ham foydasi yoʻq.

— Nimaga?

— Chunki otam taniydigan burgut oʻzidan nasl ham
qoldirmay, oʻlib ketgan. Ammo bu quruq gap. Mag'rur
uning avlodi. Xuddi otamning burgutidek oʻktam.
Odamlarda g'alati odat bor. Kimning burguti bo`lsa, oʻsha
omadli emish. Burgutning uyini otamdan kimlar so'ramadi
deysan? Lekin otam hech kimga aytmadi. Eh-he, qancha
burgut ovlari uyushtirilgan... Ularni xuddi chumchuqdek
otganlarini ko'rganman. Yerga qulaganda ham to jon
bermagunicha oʻzlariga hech kimni yaqinlashtirishmasdi.

Bobom qo'ʻllarini e'tiborsiz silkib qo'ydi. Bu, albatta,
norozilik edi.

Kun tushdan og'a boshlaganda burgut g'oyib bo'ldi.
Osmon bulutlashib, havo ayniyotgandi.

— Jala bo'ladiganga oʻxshaydi. Qo`ylar chaqmoqdan
hurkib ketmasin, qishloqqa qaytamiz, — dedi bobom.

Biz qanchalik shoshilmaylik, baribir, ulgurolmadik.
Chaqmoq chaqib, momaqaldiroq gumburlay boshladi.




ez Muyassar Tilovova

Yomg'ir sharros quymayotgan boʻlsa-da, har holda, maydalab yog'ayotgan edi. Podani haydab kelarkanmiz,
qo'raga yaqin qolganda, yigirmatacha echkining yoʻqligini
payqadik.

— O'ʻtlab ketibdi-da jonivorlar. Hali yaylovdan uzoqqa
ketmagan. Men izlab kelaman, — deya ortiga burildi
bobom.

— Men ham siz bilan.

— Yo'q. Sen qolganlarini olib ketaver. Tag'in ular
ham hurkib ketmasin.

Men noiloj bobomning aytganini qildim.

Qo'ylarni qo'raga qamab bo`lganimizda shom tushgandi.
Yomg'ir kuchayib, tund havo bo`lganidan qorong'i tez tushdi.
Ammo bobomdan haliyam darak yoʻq. Zaminga tun choʻkdi.
Hamma xavotirda, bobom kelmayapti. Buning ustiga, juda
izg'irin, bobomning egnida esa yengil yaktakdan boshqa narsa
yoʻq. Otam va akalarim yaylovni bir necha marta aylanib,
bobomni topolmay kelishdi. Otam nima qilishini bilmay, qishloqning baquvvat ikki yigitini olib, dara tomonni izlab kelishga
shaylanayotgan ham ediki, koʻcha boshidan echkilarning
ma'ragani eshitildi. Hamma otilib chiqdi. Adashgan
echkilarimiz bilan izma-iz bobom ham kirib keldi.

Uning ahvoliga qarab boʻlmasdi. Sovuqdan koʻkargan lablari pir-pir uchardi. Ammo negadir yaktagini echib,
qo'liga olgan, uni yomg'irda kaftlari bilan pana qilardi.

Xavotirdan yuragi yorilayozgan otam bobomga qarab
baqirib yubordi:

— Ota, ketsa-ketar echkilar. Shunday havoda izlab,

sizga zarilmidi?



Burgutlar

YA

Bobom hech kimga e'tibor bermay, qo'lidagi narsaga
mehr bilan tikilarkan:

— Men Mag'rurning uyini koʻrdim. Qora choʻqqida
ekan. Uni qanday ustalik bilan qurganini koʻrsang edi!
Naq tik qoyaning bag'rida, — dedi.

Mag'rurning nomini eshitib, hamma bobomga «yalt»
etib qaradi.

— U ikkita polaponlabdi. Ikki buyuk burgut nasli.
Oʻzi shunaqa, nasli tozalar kam polaponlaydi.

Bobom yaktagini avaylab ochdi. Orasidan tovuqdan
sal kichikroq burgut bolasi chiqdi. U hali ucholmasdi.
Faqat qanotlarini pitirlatardi, xolos.

— Burgut bolasi-ku, — otam uning tumshug'ini siladi.

Burgutcha toʻsatdan otamning barmog'ini choʻqib oldi.

— Ko'rdingmi, bu Mag'rurning avlodi. Haqiqiy togʻ
burguti. U odamlarni tan olmaydi, — dedi bobom choʻchib
qo'lini tortib olgan otamga.

Soʻng patlari hurpaygan polaponchani silab qo`ydi.

— Echkilarni qidirib yurganimda koʻrib qoldim.
Baxtimga Mag'rur sezmay qoldi.

Kiyimlarini almashtirgach, juda charchagan ekanmi,
qotib uxlab qoldi.

жин

Ertalab barvaqt uyg'ondim. Derazadan qaraganimda
bobom hovlida osmonga tikilib, u yoqdan-bu yoqqa yurardi.
Oldiga yaqinlashib, osmonga qarasam, uyimiz ustida
Mag'rur uchib yuribdi! Lekin nimadaidir bezovtalangandek
har zamonda qanot qoqib qo'yadi.




Muyassar Tilovova

— Bilibdimi? — dedim xavotirlanib.

Bobom kelganimni sezdi, shekilli, menga qaramay
javob berdi.

— Ha. Jonivor juda sezgir boʻladi-da. Ammo pola
 

ponini bermayman. Qariganimda Xudo menga burgut
ato qildi. Uni Mag'rurdek voyaga etkazaman, — deya
bobom qandaydir qaysarlik bilan soʻzlardi. So'ng
osmonga qarab gapida davom etdi: — Hozircha sen
narigi bolangni katta qil. Bunisidan xavotirlanma, uni
asrashga soʻz beraman, Mag'rur!

— Bobo, nimaga uning ikkita bolasini ham olmadingiz?

— Burgutlar juda qasoskor boʻlishadi. Agar ikkisini
ham olib kelsam, Mag'rur bizni tinch qo`ymasligi aniq.
Hozir qolgan bitta bolasi uchun o`zini o'tga-choʻqqa
urmaydi. Lekin, qara, shundayam topib kelibdi.

Oradan bir oycha vaqt oʻtdi. Polaponga yaxshi sharoit
yaratib berdik. Uning erkin yashashi uchun kattaroq qafas
yasatdik. Burgut bolasi ham ancha oʻsdi. Qafas torlik
qilgach, kattarogʻini yasattirdik. Lekin bobom uni tashqariga
kam olib chiqardi. Mag'rurdan qo'rqardi. Mag'rur ham
shu vaqt ichida tepamizda aylanishni biror kun kanda
qilmadi. Ora-sirada juda qoʻrqinchli qichqirib qo`yardi.
Uning ovozida burgutga xos vahima, buyuklik, lekin ojizgina ona allasiga oʻxshash mung bor edi. Bobom Mag'rurning
bolasiga «Buyuk» deb nom qo'ydi. U chindan ham onasiga
quyib qo'ygandek oʻxshardi. Faqat jussasi hali kichkina.

Bir kuni otam bilan amakim Buyukni tashqariga
olib chiqishdi. Bobomdan ochiq havoda biroz tursin,




Burgutlar

 

YIZA

deb ruxsat olishgandi. Bu har kungi odat boʻlganidan
bobom rozi boʻldi. Oradan bir soatcha vaqt oʻtib, men
hovliga chiqdim. Lekin hech narsaga tushunmadim. Hovli
oʻrtasida qafasga solingan Buyuk yolg'iz turardi. Kattalar
uni unutibdi chogʻi. Men ichkariga kiritib qo'yish uchun
Buyuk tomonga yurdim. Ammo kimningdir qoʻllari meni
qo`yib yubormadi. Oʻgirilib qarasam: amakim. U kishi
koʻrsatkich barmog'ini labi ustiga qoʻyib, «jim» ishorasini
qildi. Tushunmasam-da, jim boʻldim. Shu payt koʻzim
osmondan shiddat bilan pastlayotgan дога КоЛапКава
tushdi. Avvaliga nimaligini ilg'amadim. Biroq keyin...
U Mag'rur edi. Sezdim, u bolasini olib ketmoqchi.
Barchasi tez sodir bo'layotganidan tushunarsiz edi. U
panjalari bilan qafasga tashlandi. Buyuk ketdi, deb
o'yladim. Lekin bunday bo'lmadi. Mag'rur endi
koʻtarilganida ustiga qaerdandir toʻr tushdi. To'r ham
uning toʻrt tomonini chirmab tashladi. Samoda haqiqiy
jang ketayotgandi. Mag'rur oʻralib qolgan qanotlarida
uchish og'ir bo`lsa-da, harakat qildi. Buning ustiga, qafasdagi Buyuk ham uning olislashiga toʻsqinlik qilayotgan
edi. Agar to'rning bir uchi otam va amakimning qo'lida
boʻlmaganida, u ancha uzoqqa keta olardi. U shunday
boʻlsa-da, harakat qildi. Oʻzini charchaganday koʻrsatib,
biroz pastlar, yerga etay deganida, yana zoʻr berib qanot
qoqardi. U taslim boʻlmoqchi emas. Bu unga xos xislat.
Men bu jangdan karaxt boʻlib qoldim. Mag'rur ayanchli
qichqirdi. Hech qanday yordam yoʻqligini bilsa-da, u
nimagadir iltijo qildi. Oʻsha payt esimda qolganini
hisoblasam, yarim soatdan ortiq jang bo'libdi.




 

ez Muyassar Tilovova

Nihoyat, u gursillab yerga quladi.

— Bobo, bobojon, Mag'rur... — degancha men ichkariga yugurdim.

Uxlayotgan bobom choʻchib koʻzlarini ochdi. Men
qo'llaridan tortib tashqariga imladim. U kishi munkillab
yugurdi. Tashqarida toʻrga o'ralib, ayanchli ahvolda
yotgan Mag'rurni koʻrib, boʻshashganidan devorga
suyanib qoldi.

— Ota, bobomning mazasi yoʻq.

Ular qilayotgan ishlarini tashlab, biz tomon yugurishdi.

— Ota, xavotirlanmang, Mag'rur tirik.

— Ahmoq, pastkash...

U o'zini oqlayotgan amakimga nafratlanib qaradi.

Soʻng bobomning nafasi tiqilib, gapirolmay qoldi.
Og'ziga suv tomizib, oʻziga keltirishdi. Keyin mazasi bo'lmay yotib qoldi. Otam va amakim «Mag'rurni qoʻyib
yubordik», deb bobomni aldashdi. Aslida, uni katta qafasga
solib, amakimnikiga olib ketishganini men bilaman. Lekin
buni bobomga aytolmayman. Chunki shundog'am og'ir
ahvoli battar yomonlashadi. Uning Mag'rurni qanchalar
yaxshi koʻrishini bilaman. Hatto ba'zan bobom va burgutning umri bir-biriga bog'liqday tuyiladi. Doim bobom
bilan Mag'rur bizniki bo'lishini orzu qilardim. Endi u
yonimizda, ammo bu g'oliblik menga tatimayapti. Undan
koʻra osmonda uchib yurgani yaxshiroq edi. Bulutlardan
ham baland, hech kimning qo'li etmaydigan yuksaklikda.

— Derazadan qara-chi, burgut osmondami?

Bobom toʻshakdan turolmayotgani uchun menga aytdi.
Yuragim achishib ketdi. Osmonda hech qanday burgut




Burgutlar

 

YI
yoʻq,bo'lmaydi ham. Hozir Mag'rur temir qafasda,ma'yus

koʻzlarini choʻqqilar tomon qadab oʻtiribdi.

— Ha, ana. Uchishini ko'ryapsizmi, bobo? Avvalgidek
juda balandda. Koʻzga arang tashlanadi.

Bobom miyig'ida kulib qo'ydi:

— Yaramaslar...

Biroz jimlikdan keyin aytgan gapi shu boʻldi.

— Dunyoda odamzodday chirkin maxluq yoʻq. Jonivorni onalik mehridan foydalanib, qoʻlga olishdi-ya?..
Mag'rurning aybi ona boʻlganimi? U farzandini qutqarmoqchi edi. Uning shu koʻngilchanligidan foydalanishdi. Agar Mag'rur ona boʻlmaganida, odamlar uni
hech qachon tutisholmasdi.

Bobom koʻzlariga yosh oldi. Men ham yig'lab yuborishdan oʻzimni zo'rg'a tiydim. Baribir, osmonda Mag'rur
uchmayotganini va hech qachon uchmasligini bobom bilibdi.

— Uni qutqaraman, qafasidan ozod qilaman... —
deya pichirladim-da, xonadan chiqib ketdim.

Shu ketishda amakimnikiga yoʻl oldim. Mag'rurni tutib
olishganiga bir haftadan oshdi. Lekin u og'ziga bir qultum
ham suv olgani yoʻq. Ozganidan patlari hurpayib qolgan.
Qafasida qilt etmay oʻtiradi. Ahvoli og'ir, shekilli, og'zidan
suv oqib turardi. Qishloqning mol doʻxtiri uni «Oʻladi»,
dedi.

— Esiz, shu savilni qancha kuch sarflab tutibmiz.
Oʻrta yoʻlda otam bilan munosabatimiz yomonlashib, u
kishining sog'lig'i og'irlashgani qoldi.

— Nimasini aytasiz, aka. Bu qanaqasiga Mag'rur?
Turgan-bitgani kasal-ku.




 

ez Muyassar Tilovova

Amakimning noroziligiga otam ham qo'shildi.

Ular burgutni tashqariga, ochiq havoga olib chiqib
qo'yishdi.

Men esa bir chekkadan uni chorasizgina kuzatdim: u
chindan ham oʻlsa kerak. Chunki juda kichrayib qolgan.
Hozir koʻrgan odam uni bir hafta avvalgi, shu tog'larning
hukmdori Mag'rur ekaniga ishonmaydi. U so'lg'in
koʻzlarini yiroqlarga — ustida qorlari oqarib turgan choʻqqilar tomonga qadadi. Majolsizgina uzun qanotlarini yoydi.
Lekin qanotlari qafasga sig'madi. Hatto oʻzi xohlaganidek,
baralla qanot yozolmadi bechora. U qafasda qanot yozishning imkoni yoʻqligini bilsa-da, silkitishdan toʻxtamasdi.
Nazarimda, u sal jonlangandek boʻldi. Toza havodan
kuchga toʻlayotganga oʻxshardi. Munkayib qolgan gavdasi
yana g'oliblarga xos kerildi. Bir haftadan beri tuz totmagan
qushga qayerdan kuch yog'ilib kelayotganini men bilmas
edim. To'g'rirog'i, bilishga biz odamlarning aqlimiz kaltalik
qilardi. Burgut koʻz oldimda havoga koʻtarila boshladi.
U qafasdan chiqolmasdi, qafasning ichida qanot qoqdi.
Mag'rur pitirlab, oʻzi doim intilgan osmoni falakka parvoz
qilayotgan edi. Osmon ularni nega chorlashini men tushunayotgandek boʻldim. U yerda erk bor, ozodlik bor. Burgut
tobora balandlab borardi. Esankiraganimdan qafasning
og`zini ochishni unutibman. Unga shundog`am juda og£ir.
Bir tomondan qanotlari erkin harakat qilolmaydi, ikkinchidan, zil-zambil qafasni ham koʻtarishga majbur. Lekin
u uddaladi. Nazarimda, bulutlarga qadar koʻtarildi. Hozir
u doim muallaq aylanadigan yuksak manziliga chiqadi.
Shunchasini uddalagan bu yovqur qushning qafasdan




Burgutlar

 

YA

qutulib ketishiga ishonardim. Qo'llarimni peshonamga
soyabon qilib, koʻkka tikildim. Mag'rur yana doimgidek
qora nuqtaga aylangan edi. Quyoshning zarrin nurlaridan
koʻzlarim qamashib qoldi. Koʻzim yoshlanib ketayotgan
boʻlsa-da, Mag'rurni ilg'ashga harakat qildim. Chunki
uning yana osmonda ekanidan quvonardim.

— Endi osmoningdan tushma, Mag'rur!

Turgan joyimda sakrab, qo`llarimni silkitdim.

Ammo kutilmaganda hammasi o`zgarib ketdi. Yoki
men adashyapman. U qancha qiynalib balandlagan boʻlsa,
shunchalik tez pastladi.

— Nahotki u qulayotgan boʻlsa?! Yoʻq, bo'lishi mumkin
emas! Yoʻq...

Shiddat bilan pastlayotgan qafasni tutib olishga harakat
qilardim. Qulochimni katta ochib, qafasning mo'ljalini
oldim. Biroq kimdir qo'llarimni mahkam ushlab tortdi.
Ne koʻz bilan ko'rayki, men uydan chiqayotganimda
to'shagidan turolmay yotgan bobom edi.

— Shunday bo'lishi kerak. Burgutning umri shu.
Uni qutqaraman deb, oʻzingni halok qilma. Menimcha,
bu burgutga munosib qismat. Burgut boʻlib tug`ilganlar
oʻlimini ham burgutday qarshilaydi.

Bobom meni bag'riga bosgancha yerga yaqinlashib
qolgan burgutga teskari qaradi. Uni qutqarmoqchi boʻlib,
bobomning qo'llaridan yulqinib chiqishga harakat qildim.
Ammo bobom qo'yib yubormadilar. Koʻz o'ngimda burgut
erga quladi. Yerga tushganida olam zirillab ketganday
boʻldi, nazarimda. Dunyoni bir lahza dahshatli chinqiriq
tutib ketdi. Mag'rur halok boʻldi. Uning parcha-parcha




 

ez Muyassar Tilovova

boʻlib yotganini koʻrishga dosh berolmasdik. Qaytdik. Uyga
yetib kelgunimizcha «churq» etmadik.

— Xafa boʻlma, bolam. Buyuk burgut avlodidan bitta
nasl qolgan. Endi osmonga u hukmronlik qiladi.

— Buyukni aytyapsizmi?

— Ha, bizning Buyukni!

— Ikkita, deng... Tog'da qolgan polaponcha-chi?

Bobom chuqur xo'rsindi:

— Sen Buyukka qara. U birovning yordamisiz mustaqil ov qilolmaydi. Tog'dagi polapon ham u tengi. Mag'rur
esa bir haftadan ziyod tutqunlikda qolib ketdi. Ikkinchi
bolasini biror narsa eb ketgan yoki ochlikdan oʻlib qolgandir...

«Nega shunga aqlim yetmadi ekan?» — deb o`yladim.
Biz Mag'rurning ikkinchi zurriyodidan ham umidimizni
uzdik.

— Gaping toʻgʻriga oʻxshaydi, bolam. Har bir tog'da
bittadan hukmdor boʻlgani yaxshi. Biz Buyukni uchishga
o'rgatishimiz kerak. Endi uni olib ketadigan onasi yoʻq.
Bemalol o`rgataveramiz.

— Uchishni yaxshi oʻrganib, ketib qolsa-chi?

— Burgutlarning haqiqiy makoni togʻlar, osmon,
choʻqqilar. Ketishi aniq. Lekin, baribir, u bizning burgut.
Mag'rur va uning bir poloponi mening aybim bilan halok
boʻlishdi. Lekin xudo shohid, men buni istamagan edim.

Uyga yetib kelgan zahoti Buyukni tashqariga olib
chiqib, qafasni ochdik. Hozir Buyuk pitirlab chiqadi-da,
osmonga parvoz qiladi. Qafasni ochgach, daraxt soyasida
kuzatib oʻtirgan bobomning yoniga borib cho“kdim. Ammo




Burgutlar

YI
Buyuk qafasdan chiqishni xayoliga ham keltirmasdi. Juda

hayron boʻldim. Borib uni ushlab tashqariga chiqardim.
Qo'ʻlimga olib, ohistagina osmonga otdim. U qanotlarini
pitirlatgancha yerga qaytib tushdi. Bir necha marta buni
takrorladim, lekin har gal shunday boʻldi.

Bobom meni yoniga imladi:

— Uni oʻz holiga qo`y. Biroz atrofni o'rgansin, keyin
ucha boshlaydi.

Buyuk esa lapanglab u yoq-bu yoqqa yurdi. O`tkir
tumshug'i bilan oʻtlarni cho“qilab koʻrdi. Qiziqsinib atrofga
qaradi-yu, yana qafas yoniga qaytdi va jimgina qafasga
kirib ketdi.

Bobom ikkimiz hang-u mangmiz. To'satdan bobom
boʻshashib, yerga choʻkkaladi. Koʻzlarini Buyukdan uzmay,
hoʻngrab yig'lab yubordi:

— Men qari ahmoqman. Men xato qilib qoʻydim.
Buyuk burgut naslini voyaga yetkazmoqchi edim. Ammo
Mag'rurning avlodini emas, itoatkor qulni oʻstiribman.
Buyuk burgut nasliga men qiron keltirdim...

Hozirgacha tog'lardagi o“ktam burgutdan bitta bo'lsa
ham qolgan, deb oʻylagan edim. Biroq Buyukning qafasda
bizga hayron tikilib turganini koʻrib, ular tamom boʻlganini
angladim. Bobomdek hoʻngrab yig'lamayotgan boʻlsamda, yuragim qattiq o'rtanardi.




ez Muyassar Tilovova

QORAG'ORDAGI OV

Kattalar menga shart qoʻyishdi. Ularning safiga kirish
uchun uzun suv ilonini tutib, Qulmat oqsoqning boʻyniga
ilishim kerak. Bu unchalik qiyin emas. Qulmat oqsoq
juda yuvosh chol. Birovga qattiq gapirmaydi. Ko'zlari
oʻtmaslashganidan katta koʻzoynagini taqib, kulbasi
atrofini aylanib yuradi. Orqasidan soyaday ergashib
ketaversang ham sezmaydi. Yoki sezsa ham e'tibor
bermaydi. Shuning uchun uning boʻyniga ilon ilish
menga choʻt emas. Ammo ilonni tutishkerak-da. То 1,
suv iloni chaqmaydi. Lekin chaqadimi, chaqmaydimi,
baribir, u ilon-ku, sovuq basharasiga koʻzim tushishi bilan
etim junjikib ketadi. Anhorga tikilib oʻylanib qoldim.
Agar shu ishni eplolsam, manavi koʻm-koʻk, tip-tiniq
suvda kattalar bilan birga choʻmilish menga nasib etadi.

— Qo'ʻrqyapsanmi, yigit?» — dedi qo'lidagi baliqni
olovga tutayotgan Rahim aka iljayib. — Seni qara-yu,
bizga qo'ʻshilishing uchun oddiygina shart qo'ygandim.
Uyaltirib qo'yding-ku. Haliyam qora g'orga kirib
chiqasan demaganimga shukur qil.

Qora g'or soʻzini eshitib, yuragim orqaga tortib ketdi.
Qora g'or,aslida,g'or emas,anhorning katta yoʻl tagidan




Burgutlar

 

YA

oʻtgan qismi. Yoʻl juda keng boʻlganidan, tunnel ham
shunga yarasha uzun. Uzoqdan ichi qop-qorong'i ko'ringanidan, biz uni qora g'or deb ataymiz. U yerga hech
kim ataylabdan kirmaydi. Tasodifan oqib ketganlarning
hech biri esa tirik chiqmagan. Tunnelga keraverishdagi
suv shiddat bilan loyqalanib, ko“piklanib oqadi. Xuddi
o'pqonga o'xshaydi. Bor suvni ichiga yutib ketayotgandek. Ammo ajablanarlisi, tunnelning narigi tomonidan
chiqayotgan suv tiniq va sokingina oqadi. Bunday joyga
kirishning oʻzi oʻlim bilan teng. Qora g'orga katta
bolalardan hali hech kim kira olmagan... hatto tunnel
og`ziga yaqinroq joylarda ham biror bola cho“milmaydi.
Lekin, kattalarning aytishicha, Rahim aka tunnel
og'zigacha suzib borishga tayyorlanayotgan ekan va bu
soʻzining ustidan albatta chiqar emish. Bunga hech
birimiz hayron qolmadik. Chunki katta bolalar ichida
eng kuchlisi Rahim aka. Uning suvda qanday choʻmilishini oʻz koʻzim bilan koʻrganman. Suv ostiga shoʻngʻib,
bir-ikki daqiqa u erda tura oladi. Baliqlarni esa oyoqlari
orasida qisib ushlaydi. Ilonni ushlab, chirpirak qilib
aylantirishini hayratlanib tomosha qilganman. Xullas,
Rahim akaga hammamizning havasimiz keladi.

— Qo'rqma, qora g'orga kir, demayman. U yerga
birinchi oʻzim kirmoqchiman. Kel, oldin balig'imizdan
tatib koʻr, keyin ilon quvlaysan.

Rahim akaning gapidan soʻng barcha bolalar kulib
yuborishdi. U kishi esa meni izza qilishni xohlamay,
ularga jim ishorasini qilib, qo'lini silkitib, meni yoniga
imladi. Alohida e'tiboridan xursand boʻlib, bolalar orasiga




Muyassar Tilovova

borib oʻtirdim. Birinchi kundan ovqatga taklif qilinganimga
boshqalar koʻzlarini ola qilib qarashdi. Menga hasadlari
kelayotganiga aniq ishonch hosil qilgach, mamnunligimni
bildirmay, yaxshiroq joylashib oldim. Qo'limdagi oxirgi
baliq olovda qizargach, Rahim aka Otajonga dedi:

— Bor, avval pishganlarini olib kel, ovqatlanamiz.

Otajon Qulmat oqsoqning yolg'izgina nabirasi. Sakkiz
yoshli, qotmadan kelgan, ozg'in, xunukkina bola. Chaqaloqligida
otasi o'lgan, onasi esa uni bobosiga tashlab, boshqa kishi
bilan turmush qurib ketgan ekan. Shundan buyon anhorning
narigi tomonida dashtlikka tutashib ketgan joyda, tokilib tushay
deb turgan uylarida bobosi bilan yolg'iz yashaydi.

Qishlogʻimiz katta. Bu anhor esa uning bir chekkasidan oqib oʻtadi. Anhorning bir sohilida qishloq, ikkinchi
sohilidan esa cheksizlikka ulanib ketgan dashtlik boshlanadi. Anhor juda keng va chuqur boʻlganidan unda faqat
ikkitagina cho“miladigan joy bor. Biri ancha keng, sayozlik,
unda kichkina bolalar cho'miladi. Eng yaxshi ikkinchi joyi
esa katta bolalarniki. Katta bolalarga qoʻshilish qiyin. Mana,
men oʻzim, necha kundan beri ularning oldiga kelishga
jur'at etolmay, nihoyat, bir amallab kelib qo'shildim. Otajonchi, hali yosh bola boʻlsa ham, bir necha yildan beri kattalar
bilan birga. Kattalar ham unga «ket» deyishmaydi. To'g'ri,
u faqat qirg'oqda choʻmiladi, boshqalar kabi anhorning
o'rtasiga kirmaydi. Faqat katta bolalarning mayda-chuyda
ishlarini qilib yuradi. Biroq shuning o'zi ham katta gap.
To'rtinchi sinfga oʻtgan bo'lsam-da, hali ham ularga qoʻshilolmaganimdan Otajonga hasad bilan qarardim. Atrofdagilar bir-biriga hazil qilib, Otajonga e'tibor bermay




Burgutlar

 

YIZA

turishganda, men koʻzlarim osti bilan uni kuzatdim. U
bizdan yetti-sakkiz metr naridagi pishgan baliqlar yoniga
borgach, negadir oʻsha yerda kuymalanib qoldi. Voy pismiq,
u eng katta baliqlardan birini sohildagi qumloq tuproq
ostiga koʻmardi. Otajon bizga teskari oʻtirgani uchun xuddi
baliqlarni taxlayotganga oʻxshardi. U bu o'g'rilikni shunchalik chaqqon bajarganidan sezish qiyin edi. Baliqni koʻmib
boʻlgach, qolganlarini koʻtarib, yonimizga keldi.

— Uka, bu yoqdan o'tir.

Rahim akaning Otajonga oʻz yonidan joy bergani
menga qattiq alam qildi.

«Nimaga endi bu oʻg'rini ardoqlashlari kerak ekan?
Hozir hammaning oldida aybini aytsam, bolalar undan
xafa bo'ladi, menga boʻlsa ishonchlari ortadi. Balki, saflariga
kirish uchun qoʻygan shartlarini engillatishar», deb oʻyladim.

— Otajon katta bir baliqni o'g'irladi. Hozirgina oʻzim
koʻrdim.

Hamma yalt etib menga qaradi. Rahim aka ham.
Ularning e'tiborini torta oldim.

— Ha, qumning ostiga koʻmib keldi, — dedim va
Otajonning ahvolini tomosha qilish uchun unga qaradim.

Otajon ogʻzidagi goʻshtni chaynashdan toʻxtagan,
koʻzlari pirillab turardi. Qo'rqqanidan rangi oʻzgarib, labi
ham bilinar-bilinmas titrab ketdi. Koʻzlarini katta-katta
ochib javdiragancha, oʻziga yeb qo'ygudek qarab turgan
bolalarga termildi.

— Rostmi shu, baliq o`g'irladingmi? Oldingi odating
yana boshlandimi? Esingdan chiqdimi, yana o`g'irlasang
yaxshilik kutma deganim?




 

ea Muyassar Tilovova

Rahim akaning jiddiy va jahl bilan bergan savolidan
Otajon choʻchib tushdi. Og`'zidagi goʻshtni zo'rg'a
yutib, «yoʻq» degan ishorada boshini sekin-sekin qimirlatdi.

— Aldayapti, Rahim aka. U sizga yolg'on gapirdi.
Baliqni ko“mganini oʻzim koʻrdim, — deya gapimni isbotlash
uchun oʻrnimdan turdim-da, borib qum ostidan baliqni
oldim. Obdon tuproqqa belangan, qum zarralari yopishib
qolgan kattagina baliqni keltirib, bolalar oldiga tashladim
va g'alabamdan gerdayib tik turdim.

Rahim aka istehzo bilan labining bir chekkasini cho“zib kuldi va to'satdan, zarb bilan Otajonning yuziga musht
tushirdi. Kutilmagan zarbadan gangib qolgan bolakay
oʻzini yoʻqotib, yerga ag'anab ketdi. Hamma qotib qoldi.
Otajonni oʻrnidan turg'azishga esa hech kimning jur'ati
yetmasdi. Boshida qilgan ishimdan quvonayotgan boʻlsam,
endi afsuslana boshladim. Chunki Otajonga rahmim
kelayotgan edi.

Yerda yotgan bolakay biroz ingradi-yu, yana amallab
oʻrnidan turib, qonagan burni va lablariga yopishib qolgan
qumni qoqa boshladi.

— Nimaga o'g'irlik qilding?

Rahim aka g'azablanganicha uning qulogʻidan choʻzib
so'radi.

Otajon hechnarsa demadi. Faqat go'ʻdaklarcha tiniq
ko`ziga yosh keldi.

— Sendan soʻrayapman, nimaga o'g'irlik qilganingni,
gadoyvachcha?

Rahim aka battar asabiylashib baqirdi.




Burgutlar

 

959
— Uyimizga kelgan doktor amaki: «Bobongning ahvoli

chatoq, koʻzlari xiralashib ketyapti, koʻproq baliq yeyishi
kerak», degan edi. Oʻzim baliq tutolmadim.

Otajon ingichka ovozda yig'lab yubordi.

— Bizga qoʻshilganingdan beri o'g'rilik qilasan-a?

Rahim aka uning bilagidan siqib, o'ziga yaqin tortib
soʻradi. Qoʻrqib ketgan Otajon esa koʻzlarini yerga qadab,
tasdiq ishorasini qildi.

— O'zingdan ko'r, haromi, nonko'r.

Rahim aka bor kuchi bilan uni uloqtirdi. Bolakay birbir yarim metr nariga uchib borib, chalqanchasiga yiqildi.
Bechoraga hamma achinib ketdi. Men esa qilgan ishimdan
ich-etimni yer edim. Ammo kech boʻlgan, qo`limdan
chorasizgina kuzatishdan boshqa hech narsa kelmas edi.

— Menga qara, — Rahim aka erda yotgan Otajonning sochlaridan g'ijimlab, boshini koʻtardi.

— Esi past bobongga baliq yedirmoqchi boʻlsang,
bundan keyin oʻzing tut. Agar yana shu yerda qorangni
koʻradigan boʻlsam, Qulmat oqsoqdan oldin o`zing
jahannamga jo'naysan. Tushundingmi?

Rahim akaning tahdididan soʻng Otajon indamay keta
boshladi.

— To'xta...

U toʻxtab, ortiga qaradi. Rahim aka tuproqqa belangan
baliqni olib silkitdi.

— Buni olib ket. Bersang, bobong koʻzoynaksiz ham
koʻradigan boʻlib qoladi.

Otajon orqasiga qaytdi. Kir qo'llari bilan koʻz yoshlarini
artib, baliqni oldi. U shunisiga ham xursand edi.




 

ez Muyassar Tilovova

— Ha, aytgancha, qora g'orda katta baliq yashaydi.
Judayam katta. Agar uni tutib bobonga yedirsang, u
avvalgidan ham yaxshi koʻradigan boʻlib qoladi, — dedi
Rahim aka.

— Rostdan ham shunaqa baliq yashaydimi? Qora
g'orda-ya? — Otajon Rahim akaga hayratlanib qaradi.
Uning mo'ʻltirab turgan ko`zlarida ishonch paydo
boʻlgandi.

Bolaning bunchalik ishonuvchanligidan Rahim aka
ham sezdirmay kulib qo'ydi.

— Ha, rost, borib oʻshani tut.

Otajonning qadam olishi dadillashib, baliqni olib, uyi
tomon chopqillab ketdi.

Oʻsha kuni shartni bajarishga ulgurmadim. Kech
tushib qoldi. Kechga yaqin uyga qaytib, tuni bilan
oʻyladim, ikkilandim. Chunki men ular aytgan shartni
bajara olmasdim. Ilondan qoʻrqaman, qo'rqmagan taqdirda
ham uni tuta olmayman. Demak, kattalarga qo'shilishimga hali vaqt bor. Ertasiga ular yoniga emas,
oʻzimning har doimgi joyimga bordim.

Yana oʻsha-oʻsha manzara. Kelganimdan beri suvdan
chiqqanim yoʻq. Lekin haligacha miriqib cho“mila olmadim. Chunki tizzadan keladigan suvda miriqib choʻmilish
qayoqda? Faqat suvni shaloplatib, kechib yurish mumkin.
Buning ustiga, bir kechib kelsang, loyqalanganidan tagi
koʻrinmay qoladi. Ammo, eng yomoni, oʻzi uch-toʻrt metr
keladigan yerga bolalarning endi oyogʻi chiqqanidan
tortib, toʻrtinchi sinfgacha boʻlganlarning barchasi kelib
oladi. Bunday paytda tikka tursang, sig'maydigan koʻl



Burgutlar

 

MIZ
makda bor-yoʻgʻi kechib yurasan. Tushgacha bir

martagina suvga tushib kelib, boshqa vaqtimni sohildagi
tuproqda choʻzilib oʻtkazdim. Issiq elitib, uyquga ketdim.
Bexos uyqumni bir necha bolaning baqirib yig'lagan
ovozi buzdi. Qarasam, uch yoshlardagi ikki bolaning biri
narigi tomonga qarab «Oyijon!», ikkinchisi unga teskari
qarab «Dadajon!» deb yig'lardi. Atrofda esa qipyalangʻoch bolalar o`zlaricha ularni ovutish bilan ovora.
Doim shunday, bu er yosh bolalarniki bo'lgani uchun
hammasi yalangʻoch choʻmilishadi. Ularga «Jim bo'l!»
deyish befoyda. Qaytaga battar qilishadi. Quloqlarimni
berkitib, e'tibor bermaslikka urindim. Oʻn ikkiga kirgan
boʻlsam ham, haligacha shu churvaqalar bilan oʻralashib
yurganim alam qildi. Ammo Rahim akaning Otajonga
qilgan muomalasini eslaganim sayin kattalar oldiga
borishga ikkilanardim. Nima qilish kerak? Yuragim ularga
tortardi. Axir Rahim akadan kaltak yeyishga Otajonning
oʻzi sababchi-ku.Oʻg'rilik qilib yurgan ekan. Men
bunday qilmayman. Demak, borsam boʻladi. O`ʻylaboʻylab, axiyri katta bolalarning oldiga yoʻl oldim.

— Ie, ie, keldingmi? Seni ilondan qoʻrqib, quyonning
rasmini chizdi, deb oʻylovdim.

Rahim akaning gapidan hamma gurillab kulib yubordi. Qizarib ketganimni sezdirmaslik uchun yerga qaradim.
Rahim aka o`ninchi sinfni tamomlagan boʻlsa ham, oʻzidan katta bolalar undan qoʻrqadi. Shuning uchun biror
notoʻgʻri gap aytib qoʻymaslik uchun jim yurdim.

— Mayli, ilon ushlab, oqsoqning bo`yniga ilaman, —
dedim yuragimni hovuchlab.




 

ez Muyassar Tilovova

— Yoʻq, shart oʻzgardi. Endi ilon quvlashingga hojat
yo`q.

Men hayron boʻlib qaradim. Lekin Rahim aka
hazillashmayotgan edi. Uning yuzi jiddiy, bamaylixotir
sigaretini tutatardi. To`satdan qoʻlidagi gugurtni menga
uzatdi.

— Qulmat oqsoqning uyi yonidagi yantoq g'aramini
yoqasan. Bog`iga meva yeyishga tushganimizda, oyoqqa
kiryapti. Qo'rqma,nabirasi uyda emas,hechkim koʻrmaydi.

Biroz o`ylanib qoldim. «Axir menga yomonlik
qilmagan odam boʻlsa, oqsoq boʻlsa, nima qilibdi?
Urushda oʻq tekkan-da. Kattalar bunaqa shartlarni
qayoqdan topishar ekan-a?» deb o`ylanib turganimda,
Rahim aka behafsala qo'l siltadi:

— Oʻzi qushdek yuraging bor ekan, bizga qo'shilaman deb nima qilarding?

Bu gap jon-jonimdan oʻtib ketdi. Qo'lidan gugurtni
yulib oldim va cholning uyiga qarab yurdim. Men alam
va shiddat bilan borardim. Anhorning sayoz va axlat
to`planib qolgan joyida Otajonni koʻrdim. U baliq
tutishga urinib yotardi. Holdan toygani, charchaganidan
terlab ketayotgani shundoq bilinib turibdi. Ammo
qirg'oqdagi kichkina paqirchada ikki-uchta koʻrsatkich
barmoqday keladigan baliqchalardan boshqa hech narsa
yoʻq edi. Unga rahmim keldi. Bunday boʻlishiga men
aybdorman. U meni koʻrmadi. Faqat xayolimda undan
kechirishini soʻradim.

— Ozgina sabr qil, men kattalarga qo'shilib olay.
Har kuni bobongga o`zim baliq tutib beraman. Koʻp




Burgutlar

YI
yesalar, koʻzlari yaxshi ko'radi, — deya pichirladim
o'zimg-oʻzim.

Kun juda issiq, quyosh boshimni ayovsiz kuydirardi.
Sekin yurib, Qulmat oqsoqning choldevor uyiga yaqinlashdim. Uy atrofiga, boqqa sinchiklab qaradim. Chol
koʻrinmadi. Panalab yantoq uyumi orqasiga oʻtdim.
Gugurt chaqib, sekin tutashtirdim. Lekin olov kutganimdan tezroq yondi. Oftobda tikanlar ich-ichigacha
qurib ketganidan faqat bitta uchqunni kutib turganga
oʻxshardi. Oradan ko`p oʻtgani yoʻq. Butun toʻdani
olov qamrab ketdi. Yonida turib terga pishib ketganimdan
nariroqqa, daraxtlar soyasiga oʻtdim. Negadir olovning
chars-chursi, gurillagan ovozi baland eshitilsa ham, choldan darak yoʻq edi. Ish silliq bo`lganidan xursand bo'lib,
ortimga qayta boshladim. Katta gulxandan ancha uzoqlashib ketdim. Ammo olov pasayishi oʻrniga battar alangalanganini sezdim. Chunki ortimda kuchli charsillash va
issiq taftini his qildim. Yuragimni hovuchlab ortimga
qaradim.

Boʻlishi mumkin emas. Yonayotgan yantoq uyumining olovi cholning uyiga ham tutashgan ekan. Tomi,
eshik-derazalarining romi qurib qolganidan uy bir zumda
olov ichida qoldi. Men nima qilishimni bilmasdim.

«Chol uyida boʻlsa-ya?..» degan dahshatli fikr xayolimdan oʻtdi. Hatto olov komiga kirib, uni qutqarmoqchi
ham boʻldim. Biroq tutuni koʻkka oʻrlab yonayotgan uyini
ko'rgan chol bog'ning ichidan yugurib chiqdi. Kaftini
peshonasiga soya qilib menga qaradi-da, uyi tomonga
yurib ketdi. Men qoʻrqqanimdan ortimga qaramay yugur



 

ea Muyassar Tilovova

dim. Chol esa chelak koʻtargancha ortimdan munkillab
yugurdi. Hech qachon qariyadan bunchalik qo'rqmagan
edim. Ko'`prikkacha ulgurolmadim. Anhordan suzib
oʻtishga toʻg'ri keldi. Juda shoshib suzardim. Qo'rqqanimdan anhorning chuqur joyiga kirganimni bilmabman. Suv oqizib keta boshladi. Qancha harakat qilmayin,
oʻzimni o'nglay olmadim. Oqim butunlay izmiga solib
olgandi.Faqat suv betiga bir qalqib nafas olganimni
eslayman. Keyin suv ostida qoldim. Hushimga kelganimda, kimdir meni oqim ichidan tortib olib chiqardi.
Bu Qulmat bobo edi. U kishi qari boʻlishiga qaramay,
meni qutqarish uchun suvga sakragan ekan. Qo'llarimdan
tortib sohilgacha qiynalib suzdi. Men oʻshanda anhorning
bu yerdagi shiddatli to“lqinlarini yenggan odamni birinchi
marta koʻrganman. Qulmat bobo meni sohilga olib chiqib,
orqamga qoqdi. Yutgan suvlarimni chiqarib tashlashga
majbur qildi. Oʻzimga kelganimni bilgach, holsizlanib
yerga cho'zildi.

— Bolam, nega mendan qo'rqib qochasan? Men
senga nima yomonlik qilaman? Sening izingdanmas,
anhordan suv olgani borayotgan edim. Ehtiyot
boʻlmaysanmi? Yaxshiyam, vaqtida borib qoldim, — dedi
u behol pichirlab.

U shunchalar samimiy gapirdiki, o'sha paytda
nimalarni his qilganimni aytib berolmayman. Chol
turtinib-surtinib uyi tomonga qarab yurdi. Men ham
ergashdim. Qulmat bobo suvga tushgan paytda
koʻzoynagini yoʻqotgan ekan, uyidan esa olovdan qorayib,
soʻppaygan devorlar qolgandi.




Burgutlar

 

MIZ
Bu voqeadan keyin Qulmat bobo yotib qoldi. Yaqin

qarindoshlaridan biri ularni olib ketdi. Qishloqdagilardan
eshitishimcha, boboning koʻzlari umuman koʻrmay qolgan
emish. Hozir u kishining bogʻi egasiz,o“t-o'lanlar bosib
ketgan. Uyining vayronalari uzoqdan qarg'ish urgan,
xunuk kultepalarga oʻxshab koʻrinadi. U yerga har qaraganimda, bu mening gunohim ekanini bilib, ichichimdan ezilaman.

Otajonning har kun anhorning sayoz joyida baliq
tutib yurganini ko'raman. Unga ko`pincha yordamlashaman. Ammo ikkalamiz ham no“noq baliqchimiz. Kuniga to'rt-beshta mayda-chuyda baliqchalardan boshqa
hech vaqo tutolmaymiz. Bechora bola, bobosi ko`proq
baliq yesa tuzalib, koʻzlari koʻra boshlashiga ishonadi.
Hali goʻ'dak-da. Unga rahmim kelib, haqiqatni aytay
deyman-u, lekin uning hayotdagi birgina ilinji, yolg'iz
ishonchidan ham ayirgim kelmadi. Vaqti kelib, tushunib
olar.

Ertalab uydan onam shoshilib chiqib ketayotgan ekan.
Men qayerga borayotganlarini soʻradim.

— Azaga ketyapman. Qulmat boboning nabirasi
oʻlib qolibdi.

Boshim tars yorilib ketganday bo'ldi.

— A-a?! — dedim onamning qoʻllaridan silkib. —
Nega, nimaga o'ladi?!

Onam menga hayron boʻlib qarab qo'ydi.

— Jin chaldimi seni, bolam? Tunnelga cho'milgani
kirganmish. Shukurki, tirigi bo'lmasayam, oʻligi chiqibdi
oʻsha yerdan. Tavba, odamlarga ham hayron qolasan.




 

ez Muyassar Tilovova

Yosh bola anhorda sandiroqlab nima qiladi? Oʻzi esi sal
kirdi-chiqdiroq edi shu bola. Bobosiga oʻxshagan-da.

Onam oʻziga-oʻzi g'udranib, koʻchaga chiqib ketdi.
Men boshimni changallab, erga choʻkkaladim. Ichichimdan chidab bo`lmas darajada iztirobli og'riq tuydim.
Chunki faqatgina men bilaman Otajonning nega qora
g'orga kirganini. U eng katta baliqni tutib, bobosini
davolamoqchi edi.

No




Burgutlar

 

YA

QASAM

Xusrav taqillatmasdan turib, koʻchaga kiraverishdagi
bir tabaqasi qiya ochiq turgan darvozadan ichkariga boshini
suqdi.

— Yaxshilar, biz bechora gadoylardan xayr-sadaqangizni ayamang...

U doim takrorlayverganidan, hatto uyqusidan uyg'otib
so'rasa ham, adashmay aytib beradigan qoʻshigʻini
boshladi. Ammo bu safar qoʻshiq oxiriga etmay qoldi.
Berilib aytayotgan yerida, toʻsatdan, ichkaridan kattaligi
novcha Xusravdan ikki barobar keladigan it otilib chiqdi
va tashlandi. U dovdirab qolganidan orqasiga «gurs»
etib yiqildi. Yunglari hurpaygan, tumshugʻi va boshining
terilari qat-qat boʻlib ketgan it irillagancha yerda yiqilib
yotgan Xusravning yoniga yaqinlashdi. Itning vajohatini
koʻrib, Xusravning koʻzlari olayib baqirdi. Xayriyat, it
tishlamadi. Faqat oyoqlari ostida yotgan kishiga qarab
hurardi. Otasidan ancha orqada qolib ketgan Bashir buni
koʻrishi bilan oʻsha tomonga yugurdi. Itning vahimali
hurishiga qaramay, qoʻlidagi xaltasi bilan uni urib haydadi.
Ko'chadagi shovqinni eshitib chiqqan uy bekasi yerda
ag'anab yotgan Xusrav va o`g`lini koʻrgach, itini ichkariga
kirgazib, indamay eshikni yopib qoʻydi.




ez Muyassar Tilovova

Yerga qattiqroq tushgan, shekilli, Xusrav o'rnidan turar
ekan, beli va boʻksasini ushlab ingradi. Oʻgʻli esa chang
boʻlib ketgan otasining ust-boshini qoqdi. Bu darajadagi
ojizlik Xusravga alam qildi, lekin hech narsa deyolmadi
ham, hech narsa qilolmadi ham. Ota-bola jimgina yo'lga
tushishdi.

Xusrav keyingi uy yonida toʻxtadi. Yuragini oldirib
qo'ygani uchun, eshikni sekin taqillatdi. Hech kim javob
bermadi. Sabrsizlanib, qattiqroq taqillatdi. Ammo ichkaridan sado chiqmadi. Ishi yurishmayotganidan hezlanib,
kimdan alamini olishni bilmay, atrofga alangladi. Azaldan
tilanchilik qilishni xohlamay, otasiga qarshi chiqadigan
oʻgʻlini koʻrib tutoqib ketdi. Bashir otasidan nariroqda,
daraxt panasida turardi.

Xusrav qoʻshnimizning eshigini koʻrsatib, oʻgʻlini
imladi.

— Bashir, bor san, narigi eshikka.

Bola gapirmay, boshini qimirlatib «yoʻq» ishorasini
qildi.

— Bor deyapman, sanga.

Bashir qovoqlarini uyib nimalardir deb g'o'drandi:

— Tilanchilik qilmayman.

Xusrav alamini kimdan olishni bilmay, bahona
qidirayotgan edi. O'g'lining qaysarligi unga ayni muddao
boʻldi. Yelkasidagi to'rvani yerga tashladi-da, shitob bilan
oʻg'li tomon yurdi. Kela solib,otasidan qoʻrqishtugul,ki prik
ham qoqmay turgan o'g'lining yuziga tarsaki tortib yubordi.

— Sendan soʻrayapman, aytganimni qilasanmi, yo'qmi?




Burgutlar

 

YI

Bola indamadi, u ko`zlarini yerdan uzmay qotib turardi.

Bashirning bu qilig`i otasining battar jahlini chiqardi
va farzandini ayamay ura boshladi.

— San, bachchag'ar hali gadoylikdan or qiladigan
boʻldingmi? Nimani orqasidan non eb katta boʻlding?
Ко"тпатак.

Xusrav soʻkingancha, xumoridan chiqib bolasini urar,
meni esa birinchi marta dushmanim Bashirga rahmim
keldi. Agar u «boshqa bunday qilmayman, aytganingizni
bajaraman» — desa otasi kaltaklashdan to`xtaydi. Biroq
Bashir bunday qilmadi. U otasining yonida «qilt» etmay
turdi. Men boʻlsa chidolmaganimdan, xonamning
koʻchaga qaragan derazalarini berkitib qo'ydim.
Ertasiga tushlikka onam mehr bilan tayyorlagan, guruchlari dirillab turgan osh dasturxonga tortildi. Butun oila
jam boʻlgan. Mazali taomni endi tanavvul qilishni
boshlaganimizda koʻcha eshik qiya ochildi. Hamma «yalt»
etib oʻsha tomonga qaradi. Itimiz sergak tortib hurishni
boshladi-yu, lekin eshikdan bosh suqqan odamni tanigach
jim boʻldi. Dumini likillatib, daraxt tagidagi nami qurimagan
ariqning ichiga, kunning issig'idan panalab kirib ketdi.

— Iloyim, bu uydan qut-baraka, tinchlik arimasin.
Ishlaringizga rivoj, hamyonlaringizga baraka. Farzand
 

aringiz bilan doimo salomat, o'ynab-kuling yuring. Bu
dunyoda farog'at, u dunyoda halovat toping. Xudo ikki
dunyongizni toʻkis qilsin, yaxshilar!

Darvozadan faqat boshigina koʻrinib javrayotgan tilanchi
edi. Shu koʻchalarga oralaganda biznikiga kirib oʻtishni
kanda qilmaganidan, biz uni yaxshi taniymiz. Ozg'inligidan




 

eo Muyassar Tilovova

boʻyin suyaklari turtib chiqqan, yuzlarining eti ustixoniga
yopishgan, katta-katta yonib turuvchi koʻzlari chuqur choʻkkan, ingichka bo'ynining ustidagi mushtdekkina boshi kichkina jussasiga juda mos edi. Qalin, qora sochlari kunning
issig'ida terdan bir-biriga yopishib, kirlangan. Ustidagi
kiyimlarining ohori toʻkilib, dokaday suzilib qolgan. Buning
ustiga oʻsha kiyimlar gadoyning juda oriq gavdasiga
umuman yarashmas edi. Bu bechoraning ismi Xusrav
boʻlib, dadam bilan munosabatlari juda yaxshi. Dadam
yoʻq paytlarda uyimizga kelsa, onam oʻzimizdan ortgan
biror narsani berib, tezroq qutulish payida bo'ladi. Dadam
uydaligida esa, u, albatta, biz bilan oʻtirib ovqatlanmaganiga
qoʻymaydi.

Dadam chorpoyadan tushmay turib, qoʻllari bilan gadoyni imladi:

— Ey, ey keling, Xusravboy. Juda xudo yorlaqagan
odamsiz-da. Ayni, oshning ustiga keldingiz. O`zi sizni eslab
turgandim. Niyatim xolis ekan, birga ovqatlanadigan boʻldik.

Xusrav (biz va onam uni yoshi katta boʻlsa ham, yoniga
hech qanday jumlani qoʻshmay, shunchaki Xusrav deymiz)
oʻzi ham bemavrid kelib qolganini bilib xijolatlandi. Uyalib
yerga qaradi-yu, lekin qizarib ketgani, oftobda kuyganidan
yaltirab qolgan yuzlarida bilinmadi.

— Yo'q, okajon. Kirmayman. Shu tomondan oʻtib
ketayotgandim, bir xabar oldim-da. Uzr, bezovta qildim.

Хизгау ш2г 80 тау-80 тау ortiga tisarildi.

— Bunaqasi ketmaydi, Xusravboy, — dadam oʻrnidan
turib chorpoyadan pastga tushdi. — Rizqingiz qo'shilgan
ekan, tashlab ketish yoʻq.




Burgutlar

 

YA

Dadam qistayverib qo“ymaganidan, Xusrav noiloj rozi
boʻldi. Uning biz tomonga kelayotganini koʻrgan onamning qoshlari chimirildi, osh suzib kelgani zarda bilan
oʻrnidan turayotib, hammaga eshittirib «uf-f» tortdi.
Uning bu qiligʻini ko`rgan dadam qovoqlarini uyib, koʻzlarining ostidan yomon qaradi. Xusrav qoʻlini yuvgach,
dadamning yoniga oʻtirdi. Dadam ikkisi uchun boshqa
laganda osh olib kelgan onam, sovuqqina qilib salom
berdi. Soʻngra u bilan bir dasturxonda oʻtirib ovqatlanishni
istamay, to'yganini bahona qilib turib ketdi.

Ertalabdan beri tuz totmagan, shekilli, Xusrav oshdan
yutoqib yer, soʻngra bizni oʻziga hayron qarab turganimizni koʻrib lagandan qoʻlini tortdi. Gunoh qilib qoʻygan
odamday yerga qaradi.

— O'ʻg'ʻilchangiz ko'rinmaydimi? Yo hozir faqat
oʻzingiz yuribsizmi?

— Yoʻq, u meni kutib turibdi.

— Nima, kutib turibdi? Qayerda? — dadam hayron
boʻlganidan og`zidagi oshni chaynashdan to`xtab gapirdi.
—Nimaga shuni avvalroq aytmaysiz? Kun tushdan oʻtyapti, uniyam qorni ochib ketgandir. Behruz,-dadam
menga yuzlandi. —Bor koʻchada turgan Bashirni chaqirib kel.

Menga uni yetaklab kelish yoqmayotgan boʻlsa-da,
dadamning jahlidan qoʻrqib, o'rnimdan qo'zg'aldim.
Boshida-ku, hayron boʻldim. Doim birga yuradigan otabolaning bugun bittasi koʻrinmayotganiga. Shu Bashirni
hech yoqtirmadim, yoqtirmadim-da. Aslida-ku menga
yomonligi tegmagan.




ez Muyassar Tilovova

 

Bolaning jussasi otasiga kelishib ketsa-da, u Xusravga
nisbatan biroz to'laroq. Tan olish kerak, gavdasi kelishgan.
Bo'yi menga qaraganda balandroq. O`zi ozg'in bo'lsa ham,
bilaklarining baquvvatligi va chayirligi bilinib turadi. Uning
xunuk tomoni terisining qoraligi, lekin nimagadir unga shunisi
yarashib turadi. Men yettinchi sinfni tamomladim. Bashir
men tengi. Uni maktabga bormasa kerak deb o'ylagandim.
U hozir ko“p dars qoldirsa ham, ammo savodi ancha yaxshi
ekan.

Koʻchaga qarasam, terga tushib ketgan Bashir uyimizning soyasida oʻtirgan ekan. Meni koʻrgach, oʻrnidan
turib xaltasini koʻtarib nariroqqa ketdi. «Buncha mag'rur
boʻlmasa, bu gadoyvachcha», deya xayolimdan oʻtkazdim.
Oʻziga bildirmay ust-boshiga razm soldim. Juda abgor.
Shimi eskirganidan ba'zi joylari teshilib qolgan, ustidagi
ko`ylagi esa oʻzi chirib tushmaguncha yechilmaydi. Yana
shu holiga egilgisi kelmaydi.

— Seni dadam ovqatga chaqiryapti. Ichkariga kirarkansan, — dedim unga gapirayotgan boʻlsam-da, boshqa
tomonlarga alanglab.

— Yoʻq, rahmat. Ovqatlanmayman. Iltimos, otamga
ayt, tezroq chiqsin.

Uning gapi g'ashimni keltirdi. Toʻg'ri-da, boshqalarning eshigidan kirsa, yo oʻzlari, yoki iti quvib soladi.
Oshga chaqirishayotganiga jon demaydi-ya. Noshukr.
Unga boshqa yalinib oʻtirgim kelmadi. Hovliga qaytib
kirdim.

Ovqat yemayman dedi,— chorpoya yoniga bormasdan turib baqirdim.




Burgutlar

 

o
Bashir, hoy Bashir. Amakingga bir qara, — dadam

yoʻg'on ovozda bolani chaqirdi.

Dadamga yuz oʻgirib ketolmadi:

— Assalomu alaykum, chaqirdingizmi, amaki?

— Ha-da, nimaga ovqatga kelmaysan? Aytganimni
qilib tez bu yoqqa chopqilla.

Noiloj Bashir soʻljayib chorpoya tomonga yurdi. Istamaygina xontaxtaning bir chekkasiga omonat ilashdi.

— Bu boshqa gap. Qani, Behruzning yonidagi oshga
qo'shil.

Dadamning gapini eshitib, kapalagim uchub ketdi.
Ammo noroziligimni ochiq bildirolmadim.

— Yoshingiz teng, Bashirning biroz balandligini hisobga
olmasa bo`yingiz ham teng. Endi, bolam Bashir ikkoving
qiyomatli doʻst boʻlinglar. Doʻstning koʻpi yaxshi-da, yomon
kuningda ham, yaxshi kuningda ham yoningda turadi.
To'g'rimi, — u kulib hammamizga bir-bir qarab oldi. —
Sizlar endi bir-biringiz bilan do'ʻstsizlar.

Dadam bizning oramizdagi kelishmovchiliklarni bilmaydi. Bashir otasining yoniga eshikma-eshik tilanchilik
qilib yurishga endi qoʻshilgan paytlari edi. Uni koʻchada
koʻrib qolishim bilan, albatta, nimadir qitmirlik qilmasam
ko`nglim joyiga tushmasdi. Oʻsha paytlar boyim undan
baland edi. Shuning uchunmi, oʻzimni undan kuchli deb
oʻylaganman. Lekin bir kuni u charchaganidanmi otasidan
orqada qolib ketdi. Men jo'ralarim bilan anhorda cho'milayotgan edim. U og'ir qadamlar bilan oldimizdan indamay
oʻtib ketdi. Men hushtak chaldim, qaramadi. «Hoy tilanchi», desam ham qaramadi. E'tiborsiz yolida davom etdi.




eq Muyassar Tilovova

Oʻshanda bunga e'tibor bermadim, ammo bir gadoyning
bizni pisand qilmagani og'aynim Nasimga alam qildi. U
hamma bolalarning ichida eng mushtimzo'ri edi.

— To'xta, senga aytyapman, — dedi Bashirning
orqasidan biroz yurgan Nasim unga yaqinlashgach.

Bashir to`xtab orqasiga qaradi.

— Kaerilishingga qaraganda, bugun oving zo'r
boʻlganmi deyman, —Nasim kulib uning elkasidagi xaltaga ishora qildi.

Bashir indamadi.

— Eshitib ol,-oʻzicha siyosat qildi Nasim. — Bizni
koʻrganingda qoʻlingni koʻksingga qoʻyib salom berib
oʻt bundan keyin, tushundingmi? Gadoyvachcha?

Bashir jim. U Nasimning yuziga oʻtkir nigohlari
bilan tikilib turardi, xolos.

— Gapimni tushunding-a? Agar yana o'zingdan
ketsang, seniyam, tilanchi otangniyam qaytib bu koʻchaga
kirolmaydigan qilaman.

Nasim hali gapirmoqchi edi. Lekin yuziga kelib tushgan
musht zarbidan burnidan tizillab otilgan qon bunga yoʻl
qoʻymadi. Bolalarning ko`zidan olov chiqib ketayozdi. Uchto'rttasi bir bo'lib Bashirga tashlanishdi. Ammo birgina
Bashirning oʻzi ularning hammasiga bas keldi. Uning
kuchli ekanini bilgandan soʻng, hech kimning yaqinlashishga
yuragi dov bermadi. Bashir esa hechnarsa demay toʻrvasini
ortmoqlagancha yo'lida davom etdi. Biz uning ortidan
termilib qolaverdik. Shundan keyin katta bolalarni to`plab,
Bashirni anchagacha poyladik. Biroq u ham ataylaganday,
anchagacha bu koʻchada koʻrinmadi. Oldinlari uni koʻrsam




Burgutlar

YAZA

orqasidan tosh otib, turli gaplar bilan haqorat qilar edim.
Shu voqeadan keyin boshqa bunday qilganim yoʻq. Endi
esa men u bilan doʻst boʻlishim kerak. Otamga aytay
desam ayb mendan oʻtgan. Bir-biriga toʻg'ri kelmaydigan
o'ylar bilan chalkashib yotar ekanman, xayollarimdan
dadamning gapi chalg'itdi.

— Armiyada xizmat qilgan paytimda bolalar bilan
quchoqlashib, qiyomatli doʻst bo'lishga bir-birimizga
va'da berar edik. Qani, sen ikkoving ham shunday qilchi.

U kishi bizga qarab jiddiy gapirdi. «Men shu isqirt
bilan quchoqlashib doʻst bo'lamanmi?» Unga yaqinlashishni istamay, paysalga soldim.

— Ha, boʻlinglar. Nimaga yuzalaringni tirishtirasanlar?

Xusrav biz bir-birimizni xushlamasligimizni bilar, lekin
dadamning yuzidan oʻtolmay, buni aytmadi.

Shunday qilib, bir-birini koʻrishga koʻzi yoʻq dushmanlar quchoqlashib doʻst boʻlishdi. Ikki kun koʻchaga
chiqmadim. Birov bilishini istamadim. Ammo biz doʻst
boʻlganimizni hamma bilib bo“lgan ekan. Uyalib ketdim.
Endi ular meni kalaka qilar, uzoqdan Bashirni koʻrib
qolishsayam yonimga yugurib kelib doʻsting kelyapti
deya xabar berishardi. Biz majburan doʻst bo'lganimizni
esa hech kimga tushuntirolmadim. Boshida rosa urchigan
bu gaplar biroz oʻtib bosilib ketdi. Bashir bilan doʻst
boʻlganimni ham unutib yubordim.

O'sha yili qish qattiq keldi. Yo'llar sirpanchiq boʻlib
ketganidan, ozgina ehtiyotsizlik bilan yurilsa yiqilib tushish
hech gap emas edi. Otasi kasalmand boʻlgani uchun,




ez Muyassar Tilovova

 

endi tilanchilik qilishga Bashirning bir oʻzi chiqayotgandi.
Ammo qizig'i u uylarga tilanchilikka emas, ish soʻrab
bosh suqardi. Odamlarning oʻtinini yorib berar, molxonasini tozalar va qanday yumush boʻlsa hammasini bajarardi. Aslida u bolaligidan tilanchilikka o'rganmaganini
men bilardim. Xusrav ha deb odamlarni aldayotganida,
Bashir bir chekkada yerga kirib ketguday boʻlib turardi.
Uning bu qiliqlari joniga tekanini aytib otasi koʻchada
uni rosa urganini o`zim koʻrganman. Hozir qish chillasida
uning ishlari ko`paygan, shuning uchun Bashirni koʻchamizdagi uylarning birida, biror yumush bilan har kuni
uchratardim. Va kimdir do`stligimizni eslatib qo'ymasidan
avval qochib qolardim.

Qosh qoraygan. Hozir qaytaman deb koʻchaga chiqib
ketgan dadamdan haligacha darak yoʻq. Ayoz qisib, er
zoʻr muzlagan. Onam xavotirlana boshladi. Shu payt
darvozamiz qattiq taqilladi. Shundog'am xavotirdan
yuragi oʻynab turgan onam eshikka yugurdi. Qo'shni
bola ekan.

— Kelinoyi, amakim anhorda oqib ketyaptilar. Oyog'i
sirpanib, yiqilib ketibdi.

Uning gapini oxirigacha eshitmay, anhor tomonga
yugurdik. Anhor shundoq koʻchaning boshidan oqib
oʻtadi. Qarasak, dadam chindan oqib ketyapti. Pishqirayotgan muzday suvda u o`zini boshqara olmasdi. Suvning shovullagan vahimasidan, buning ustiga jonni chaqib
oladigan muzdayligidan hech kimning unga tushishga
yuragi betlamasdi. Onam chirqirab u yoqdan, bu yoqqa
yugurar, atrofdagilardan yordam soʻrar edi. Shu payt




Burgutlar

YIZA

kimdir oʻzini koʻprikdan shaloplatib suvga otdi. Dadamning yonigacha suv tagida suzib kelgani uchun,
kimligini ilg'amay qoldik. Sovuqdan lablari koʻkarib
tirishib qolgan dadam, haligi odamning yelkalariga
mahkam tirmashib oldi. Endi tanidim. Bu Bashir edi.
O'n to`rtga kirgan bola dadamni ko`tarishga kuchi etmas,
qirg'oqqa chiqqunlaricha necha martalab suv ostiga kirib
ketib, suv yutib yoʻtaldi. Hamma yurak hovuchlab ularni
kuzatdi. Nihoyat, Bashir va dadam qirg'oqqa yetib keldi.
Dadam muzlab qolganidan hech narsani sezmasdi.
Bashirning boʻlsa butun badani sovuqdan qaltirar, tishlarining bir-biriga tegayotgani eshitilib turardi. Qoʻshnilar
dadamni koʻtarib uyga olib kirishdi. Men shoshib qolganimdan nima qilishni bilmasdim. Barcha dadam bilan
andarmon boʻlib Bashirni hech kim eslamadi. Uyga
kirganimizdan keyin, onam eskirganidan tashlab yubormoqchi boʻlgan pal'toni menga tutqazdi.

— Tez anavinga olib borib ber, tag'in muzlab qolmasin. «Biz odamlar qanchalar razilmiz-a?» paltoni olarkanman, xayolimdan shu gap oʻtdi. Koʻchaga chiqsam Bashir
qaltiragancha uyiga ketib borardi. Uning elkasiga paltoni
tashladim. U juda sovuqqotgan, boʻlmasa paltoni indamay
olmas edi.

— Yur, biznikiga. Isinib olib keyin ketasan.

— Yoʻq, kech boʻldi. Otam kutyapti.

U pal'toga oʻranib yoʻlida davom etdi.

«Rahmat senga, dadamni qutqarib qolganing uchun».
Men ahmoq bu gapni labim pichirlab aytdim. Uni oʻzimdan boshqa hech kim eshitmadi.




ez Muyassar Tilovova

Shamollab qolmasin deb dadam oʻziga kelganidan
keyin ham ancha vaqt kasalxonada yotdi. Hech qanday
asorat qolmagach uyga qaytdi. Oradan yarim yilcha vaqt
oʻtib, bu voqea unutildi. Bashir ham, Xusrav ham bizning
koʻchalarga kelmay qoʻydi.

Bir kuni dadam koʻchadan koʻzlarida yosh bilan qaytdi.
Peshvoz chiqqan onamga esa pichirladi:

— Bashir meni qutqarganida oʻpkasini qattiq shamollatgan ekan. Ertalab joni uzilibdi. Manovini otasi berib
yubordi, — deya onamning oldiga Bashirga berib yuborgan
pal'toni tashladi. — Oʻlimidan oldin otasiga uni egasiga
berib qoʻying degan ekan.

«Olmadi, baribir olmadi. Oʻshanda ham omonatga
olib turgan ekan. Bashir birovlarga tilanmaydigan, faqat
oʻz kuchi bilan yashaydigan, gadoyvachcha!»

Pal'toni mahkam quchoqlab yig'lar ekanman, men bir
vaqtlar jirkangan doʻstimning hidini tuyib turardim.

ад




Burgutlar

 

YA

KOʻKYOL

Oppoq qor qoplagan zamin goʻyo oq alanga
qurshovida qolgandek. Sarbaland tog`lar bulutlar poyida
egilgan. Ular koʻhna zaminning sukunat qo'shig'ini jim
turib eshitishadi. Cheksiz oq sarhadlarga tikilgan
odamning koʻzi poklik va musaffolikdan qamashadi. Qilt
etgan jon yoʻq. Onda-sonda qayerlardandir qora qarg'aning xunuk qag'illagani eshitiladi. Shu paytda archalar
erinib qorli koʻylagini silkib qoʻyadi. Tiriklikning shugina
alomatini hisobga olmasa, qorli saltanatni jimlik lashkari
zabt etgani ayni haqiqat.

Koʻz ilg'amaydigan toshlar kovagidagi kichik uyada
Ko'ʻkyol bolalari bilan yolg`iz. Ona boʻri holdan toygan,
uch kunlik ochlik va qoʻrquvdan hali oʻziga kelmagan.
Bolalarini dunyoga keltirgan paytidagi sut to'la koʻkraklari
shalvirab qolgan. Bo'rivachchalar ochlikka bardosh
berolmay, g'ingshiydi. Koʻkyolning qurib qolgan elinini
tamshanib soʻradi. Bu esa bechora onani battar holdan
toydiradi. U mallarang, o'qdek tik qadaluvchi koʻzlarini
uyaning kichik ogʻzidan koʻrinib turgan borliqqa qadagan.
Ammo tabiat ham uning ustidan kulganday goh-gohida
uyaga bostirib kirgan izg'irin shamolga qo'shib, qor
uchqunlarini ichkariga uradi.




 

ea Muyassar Tilovova

Uch kunki ahvol shu. Koʻkyolning erkagi uch kun
ilgari ovga chiqib ketgancha qaytmadi. Oʻsha kuni
shomga yaqin bolalarini xatarda qoldirib boʻlsa-da, ona
Ko'ʻkyol erkagini qidirib daraga tushdi. Hali qiyalamasidan xushbichim tumshugʻini osmonga koʻtarib ulidi.
Lekin erkagidan darak yoʻq. Faqat osmonga tutashib
ketgan cho`qqilardan oʻz tovushi aks-sado beradi, xolos.
U yana qiyaladi. Xatarsiz deb bilgan joylardan moʻralab
tog“ etagidagi, tepadan bir hovuch boʻlib koʻrinib turgan
qishloqqa moʻraladi. Choʻzib-choʻzib ulidi. Bu safar
uning ovoziga javob qaytdi. Faqat erkagidan emas,qishloqning cho`pon itlaridan. Ular gala-gala boʻlib hurishdi.
Demak, sezishibdi. Ortga qaytish kerak. Koʻkyol hali
to'la kuchga kirmagan, yugurganda shamolni ortda qoldiradigan oyoqlarida majol etarli emas. U boshini quyi
solgancha, sekin ortga tisarildi. Oppoq qor bag'rida kichik
yaralarday qoldirgan izlaridan uyi tomonga yurdi. U
nimadandir umidini uzgan, har zamonda yuragi qandaydir
noxushlikni sezganday yurayotgan yoʻlida toʻxtab, quloqlarini dikkaytirgancha atrofga razm soladi. Hura boshlagan
cho`pon itlarining, haliyam tinmagan ovozlari uni xavotirga
solardi. Ular tobora yaqinlashib kelayotganga oʻxshardi.
Ko'ʻkyol toʻsatdan qarshisidagi qoya tomon yugurdi. Tik
qoyaga ko'ʻtarilgunicha necha martalab dumalab ketdi,
ammo bo'ri chekinmadi. U qoyaning ustida turib, togʻning
qishloqqa qarab qiyalagan yonbag'riga ko`zlarini qadadi.
Bo'rining ortidan esayotgan izg'irin koʻkish yunglarini
har tomonga toʻzg'itar, o'zi esa qoyaga oʻrnatilgan haykalday qotib turardi.




Burgutlar
o

Xavotiri bajiz emas ekan. Besh-oltita cho`pon iti,

 

tog“ tomon yugurib kelardi. Ular yaqinlashib qolganidan
Ko'ʻkyol itlarni aniq ko'rdi. Shu payt quloqlarining tagidan nimadir vizillab uchib oʻtdi va uzoq-uzoqlarda qarsillagan tanish tovush eshitildi. Bu ovozni u bolaligida, onasidan ajralgan kuni eshitgandi. Ovchilar! Lekin ular
qaerda? Ona bo'ri vaziyatni anglab ulgirmay, oʻsha tovush
yana ikki-uch bor qarsilladi. Koʻkyol endi ortiga qaramay
yugurdi. Uzun, paydor oyoqlari toshdan toshga sakrab
tushayotganda, qor uchqunlari to'rt tomonga sochilib
ketardi. Mallarang qorachiqlari olis cho“qqilardan boshqa
narsani koʻrmas, Koʻkyolning koʻzidagi ўшга: уо 491magandi.

Nihoyat, tog“ etagidagi tekislikdan chiqib olgach
xarsanglar bilan qoplangan daraga bekinib, jon saqlashni
mo'ʻljallardi. Daraning ovloq joyiga chekinmoqchi boʻlib,
jon-jahdi bilan tepaga sakradi. U oʻzining katta kuch
bilan yuqoriga intilayotganini tanasini seskantirgan sovuq
shamoldan sezdi. Izgʻirin uning suyagigacha titratib
yubordi. Endi toshdan oshib oʻtdim deganda, orqa oyog'i
jazillab ketdi, oʻzini o'nglayolmay boshi bilan quladi.
Qor qalin boʻlganidan lat emadi. Ona bo`riga oʻq tekkandi. Panjalarining orasidan sizib chiqayotgan qon
oppoq qor yuziga tomdi. Ammo bo'ri jarohatiga e'tibor
bermay, oqsoqlanib yugurdi. Jarohat uning ingichka, biroq
qoruvli bellarini bukib qo'yardi. Biroq Koʻkyolning to'xtashga haqqi yoʻq, toʻxtash, oʻlim degani. Boʻri buni bilar,
lekin ona uyasi, bolalari tomonga e mas,boshi oqqan yoqqa
qarab yugurardi.




Muyassar Tilovova

 

Qorli yo'llardan qancha yugurdi, qayoqqa boradi,
qayerga bekinadi, buni oʻzi ham bilmaydi. Oxiri, sovuqdan
qizarib ketgan tilini osiltirib, qalin qor ustiga choʻzildi.
Itlardan qochib qutilgani uchun emas,boshqa chopishga
majoli etmaganidan yiqildi. Panjalari orasidan oqqan
qon sovuqdan laxta-laxta boʻlib muzladi. Ona bo'ri
ojizgina ingragancha tinchib uxlab qoldi. U yaqin orada
bunday qattiq uxlamagandi. Koʻkyol hozir dunyoni,
bolalarini, tirikligini unitib uxlardi.

Uyg'`onganida atrofga tun choʻkkan, osmonning par
yostig'i soʻkilganday maydalab qor yog'ardi. Koʻkyol
oqsoqlangancha iniga yo'l oldi. Yolg'iz qolgan bo'rivachchalar tashqarida tentirar, onasini koʻrishi bilan uning
oyoqlariga suykalib g'ingshiy boshlashdi. Ona boʻri bolalariga e'tibor ham bermay, iniga kirib cho`zildi. Old oyoqlarini chalishtirib, boshini tik koʻtargancha koʻzlarini yumdi.

Shu alpozda oʻtgan kunlarning bugun uchinchisi.
Bo'ʻrichalar endi ovqat soʻrab g“ingshimas, ochlikdan ovoz
chiqarishga ham sillalari yetmay, Koʻkyolning pinjiga
tiqilib mudrashadi.

Ona bo'ri quloqlarini dikkaytirib, bir muddat atrofga
razm soldi, nimadandir seskanganidan junlari hurpayib
ketdi. Sekin oʻrnidan turib, tashqariga chiqdi. Oʻzi in
qurgan do'nglikning chetiga borib pastga qaradi. Yonbag'irda sanoqsiz qoʻylar suruvi yoyilib yurar, qor ostidan
endi quloq chiqara boshlagan oʻt-oʻlanlarni chimdishardi.
Qo'ylarga termularkan, boʻrining hovur koʻtarilib turgan
so'lagi qor ustiga tomdi. Qorni shu qadar ochiqqanki,
shu topda bir oʻzi ikkita qoʻyni g'ajib tashlashga tayyor.




Burgutlar

 

YI
Ammo ehtiyot boʻlishi kerak, chunki qoʻylarni qo'riqla
yotgan choʻpon va itlar bor. Qolaversa, Koʻkyol bu
ahvolida hujum ham qilolmaydi. Boʻri boshini egib, ortiga
qaytdi. U tabiatan sezgir va ehtiyotkor edi.

Onasining ortidan ergashgan boʻrichalar g'or og'zida
unga mo'ltirab turishardi. Koʻkyol ularning jovdiragan
ko`zlariga bardosh berolmay ortga tisarildi. Endi tanlash
imkoni yoʻq; yo ochlikdan oʻlishadi, yoki u tavakkal
suruvga hujum qiladi.

Ko'ʻkyol pusib qo`ylar tomonga yoʻnaldi. U payt
poylab, fursat kutardi. Masofani, tezlikni, hatto, tashlanadigan qoʻyni ham moʻljalga oldi-yu, ammo ortidan
yonbag'irlikka pastlab kelgan bitta bolasini sezmay qoldi.
Nihoyat u kutgan fursat yetdi, bir nechta qoʻy suruvdan
ajrab, Koʻkyol bekinib turgan xarsanglar tomon yurdi.
Aynan shuni istagan boʻri o'qdek toshlar ortidan otilib
chiqdi. Hurkib ketgan qo`ylar ma'ragancha har tomonga
qochdi. Oqsoq bo'ri tig'dek oʻtkir tishlarini o'zi quvib
yetgan qoʻyning boʻgʻziga soldi. Jonivor ojizgina xirillar,
jonholatda tipirchilardi. Lekin shu kuchsiz qarshilik ham
boʻrini holdan toydirdi. Nihoyat, oʻlja tinchib qoldi. Bu
orada choʻpon itlar uni payqab ulgirishgandi. Shoshilish
kerak. Issiq qon ta'mi goʻsht g'ajiyotgan boʻri tanasiga
kuch ato etardi. Yorib tashlangan oʻljaning katta bo`lagini
tishlab olgach, Koʻkyol yana tepaga oʻrladi. Sirpanchiq
qorda amallab do'nglikka yetdi. Endi bu yog'iga qochib
qutulish mumkin. Shamolday g'izillab ketayotgan bo'ri

 

birdan toʻxtadi. Tishlab olgan goʻsht boʻlagini yerga
tashlab ortiga biroz yurdi. Sababi, pastlikda boʻrivachchasi




 

eo Muyassar Tilovova

chiyillardi. U bir yonbag'irga, bir qip-qizil qon tomib
turgan go`shtga qaradi. U yoqda ovqatga ilhaq bolalari,
pastlikda esa qutqarishini iltijo qilayotgan farzandi kutardi. Koʻkyol ikki oʻt orasida qoldi. Bolasini qutqarishga
kechikkan, agar yana ikkilansa oʻzi ham uning koʻyiga
tushadi. Boʻri yerdagi goʻshtni tishlab, xarsanglar tomonga,
koʻz ilg'amas osmonga tutashib ketgan tizmalarga qarab
yugurgancha g'oyib boʻldi.

хех

Qop og'zi tang'ib bog'langan ekan, Sayid cho'pon
ochishga ko`p urindi. Yuzlari qizarib, qo'llari sovuqdan
tarashaday qotib qoldi. Qop ichida g'ingshib, chiyillayotgan boʻrivachcha uni battar tutoqtirdi. U qopni
dast koʻtardi-da, yerga zarb bilan urdi. Qattiq tushgan
boʻri bolasi chiyillar, boyagidan ham battarroq pitirlardi.

— Enag'ar bo'rivachcha, — Sayid cho'pon qop
yoniga kelib, ichidagi boʻrichani mo'ljallab tepdi. Qop
ikki-uch odim nariga uchib ketdi. — Qoʻylarimning xunini
yuz baravar qilib chiqarib olaman. Yomon quturdilaring
oʻzi, tap tortmay kunduzi hujum qilganini-chi bularni.
Hammangni bitta qo'ymay qoningni ichaman.

Sayid choʻpon qop ogʻziga bog'langan ipni yecholmay,
yonidan pichogʻini chiqarib, qopni yordi. Haliyam tepki
zo'ridan oʻziga kelolmayotgan bo'ʻrivachcha hamon ingrardi.

— O`chir ovozingni, padarla'nat, — deya baqirgancha
choʻpon boʻrichaning boʻynidan boʻgʻib, uni qopdan
chiqarib oldi. Mushukday keladigan bo`rivachcha cho`“
ponning baquvvat kaftlari orasida oyoqlarini koʻmak istab




Burgutlar

 

YA

tinmay qimirlatar, lekin unga yordam beradigan hech
kim yoʻq edi. Bechoraning nafasi tiqilganidan, g'ingshishga ham kuchi yetmay, og'zidan oq ko“pik chiqarardi.

To'satdan choʻpon boʻrivachchani osmonga ko'tardi.
U qalin yoqqan qorni g'arch-g'urch bosgancha, go`yo
boʻrichaga butun borliqni tomosha qildirayotganday, u
yoqdan bu yoqqa borib kelardi. Uning nima qilayotganini
na jiyani, na oʻgʻli Sherzod va na ikki choʻpon tushunardi.

— Ko'kyol, Koʻkyol, qayerdasan, qanjiq? — toʻsatdan
Sayid choʻpon baqira boshladi. — Bilaman, sen yaqin
oradasan, bolangni qanday azoblab rohatlanayotganimni
koʻrib turibsan. Faqat ovoz bermayapsan. Hozir bo'rivachchangning qonini to“kaman. Oʻshanda ko'raman
ti pirchilab qolishingni. Men omon ekanman chorvamga
yaqin kelolmaysan. Tishlaringni bittalab to“kaman. Teringni shilaman. Qolgan bolalaring ham manavi haromingni ko`yiga tushadi.

U yanada baland boʻlishi uchun, boʻrichani bir qo`liga
oldi;

— Ko'rib qoʻy bolangni. U hozir mening qoʻlimda.
Shunday qichqirtiramanki, qaysi kovakda boʻlsang ham
nolasidan qulogʻing qomatga keladi. Ochkoʻzligingni deb
uning shu holga tushgani umrbod yodingdan chiqma...

Choʻpon nimadandir seskanib, gapini oxirigacha aytolmadi. Boshini engashtirib barmog'ini g'ajiy boshlagan
boʻrivachchaga qaradi va uni bor kuchi bilan uloqtirib
yubordi.

— Yaramas,— xezlanib rezin etiklarida katta-katta
qadam tashlagancha, qor uyimining ustiga tushgan bo`



 

ez Muyassar Tilovova

rivachchaning yoniga bordi. Uning qorga belangan
ko`kish yunglaridan changallab, oyoqlari tomon tortdi.
Shu payt uning ikkinchi qo'lida nimadir yaltirab koʻrindi.
Pichoq! U bo'rivachchaning qoʻlga zo'rg'a ilinar-ilinmas,
quloqchalaridan tortib, boshchasini koʻtardi va boʻyniga
tig“ tortib yubordi. Boʻri bolasining hali qotmagan nozik
terisi shirillab yirtildi. Tiriklikni anglab ulgurmagan bo`richa oʻlimni ham sezmadi. Piyoladek keladigan boshchasi shilq yetib qorga tushdi. Jarohatdan oqqan qon
qorni kuydirib yerga singib ketdi. Oʻrnida esa havoga
koʻtarilayotgan issiq hovur qoldi.

— Bo'ldi, suruvni haydanglar, uyga qaytamiz. Kech
tushmasidan qishloqda bo'lishimiz kerak, — dedi yonidagilarga Sayid cho`pon. Ergashning yoshlari ko'ziga
qalqmadi, bo“g'zidayoq muz qotdi. Endi soviy boshlagan
boʻrivachchaning murdasiga bir qarab qoʻyib, boshqalarga
ergashdi.

— Bekor qilibsan, — dedi uyga qaytgach bo`lgan
voqeadan xabar topgan Hikmat ota oʻgʻli Sayid cho“ponga. — Endi Ko'ʻkyol seni tinchitmaydi. Qanday
qilib boʻlmasin xun oladi.

— Uning erkagi qopqonga tushgan, bir oʻzi hech
narsa qilolmaydi.

Sayid choʻpon otasining gaplariga e'tiborsiz qo'l
siltadi.

— Sen bo'rining urgʻochisi БПап о"упавБуарвап.
Ular qasoskor boʻladi. Bilsang, erkaklarini ham qanjiqlari
izmiga solib boshqaradi. Sen choʻgʻni kovlab qo`yding,
bolam. Endi bu yog'iga ehtiyot boʻl.




Burgutlar

 

YA

хех

«Qo'raga bo'ri oralabdi».

"Tong qorong'isida qo'ra tomondan cho`“ponning baqirgani
eshitildi. Ergash choʻchib uyg'onganida hali tong yorishmagan,
momosi tahoratga turmagandi. Sayid choʻpon qo'radan qaytar
ekan, buralab soʻkinar, yo'lida uchragan narsani tepib,
uloqtirardi. Bola boshini ko'rpaga burkab oldi. Go'yo meni
sezib qolishmasin deganday, nafasini yutib yotadi. Choʻpon
toʻsatdan o`g'li uxlayotgan xona eshigini qarsillatib tepdi.

— Sherzod, hoy Sherzod! Haliyam uxlayapsanmi,
yaramas?

Cho`ponning hovlini boshiga koʻtargan shovqinidan
momo uyg'onib ketdi. U o'g'lining janajal koʻ'tarayotganidan xavotirlanib, Hikmat otani turtdi.

— Chol, hoy chol. Uyg'oning.

— Nima deysan?

— Chiqib oʻgʻlingizdan xabar oling, hozir bolasini
urib oʻldirib qoʻyadi.

— Bu itfelga yana nima boʻldi?

— Bilamadim, oʻzingiz chiqib qarang. Men pechka
yoqaman.

Chol erinibgina kiyingach, tashqariga chiqdi. Izidan
Xosiyat xola ham mo'ʻnkillab, bir qo'lida hassasi, birida
choygum bilan ergashdi. Ular ketgach, bola derazadan
tashqariga moʻraladi. Chunki bu janjalning qanday tugashi
unga qiziq edi-da.

— Nima boʻldi, o'g'lim? — dedi bobo Sayid cho'ponga yaqinlashib: — Azondan bolalarigni qaqshatasan?




Muyassar Tilovova
zo 9

Qo'rqqanidan yupun kiyinib, yugurib chiqqan Sherzodni buralab so“kayotgan choʻpon ovozini biroz pastlatdi:
— Ota, siz aralashmang. Bu beparvolarni deb, bo'rilar
qoʻyxonamda rosa yayrabdi. Ettita qoʻyni boʻg'izlab ketibdi.

— Shunga oʻgʻling aybdormi?

Otasining bemalol gapirganidan Sayidning jahli chiqdi.

— Agar bular nas bosib uxlamaganida, hushyor yotganida bilardi-da. Bor ustingga biror narsa ilib chiq.
Serrayib turma oldimda.

Keyin u cholga yaqinlashib, past ovozda nimadir
dedi. Bola amakisining gapini eshitolmadi, ammo bobosi
asabiylashib hassasini yerga qattiq urganini koʻrdi.

— Ha deb bolani turtkilayverma, — choygumga qor
to'ldirayotgan Xosyat xola gapga aralashdi. — Men yarim
oqshom tashqariga chiqqanimdayam Sherzod qoʻyxonadan
xabar olib qaytayotgandi. Yarim soatga koʻzi ilingan-da.
Bu qirilgur boʻrilar ham shu paytni poylagan.

— Tog'dagi hamma boʻrini qirish kerak. Bularning
dastidan chorvaga omonlik yoʻq.

Choygumni qorga toʻldirgan momo uyga qaytarkan,
serrayib qolgan choliga soʻz qotdi.

— Turaverasizmi silayib, ular oʻzi qorani tozalashadi.
Sovuqda qolmay, ichkariga kiring.

Ular kelayotganini koʻrib, Ergash ko'rpaning ichiga
kirdi. Shunda qoʻli yonida yotgan singlisining muzday
bilagiga tegib ketdi. Uning usti ochilib, sovqotib qolganini
bola endi sezdi. Singlisini ko'rpaga yaxshilab oʻrab, ozg'in
barmoqlarini kuh-kuhlab isita boshladi. Qizcha bir tamshandi-da, yana tinchib qoldi.



Burgutlar

 

MIZ
Bu orada nam tortib shishib qolgan eshik g'iyqillab

ochilib, Xosiyat xola, izidan choli kirib keldi.

— Uy juda sovib ketibdi, tezroq pechkani yoq.

Hikmat ota og'ir xoʻrsinib joyiga cho'zildi.

—Ko'klam kelsayam,kun isiy demaydi. Na kun chiqadi, na qor eriydi, — hoʻl oʻtinni tutashtirolmayotgan
kampir ming'irladi. — Bu ketishda hayvon-ku hayvon,
odam ham qirilib ketadi.

Uyni qoplagan achimsiq tutundan bolaning koʻzlari
achishdi. Loysuvoq, mung'aygan derazaning singan koʻzlariga
latta-puttalarlar tiqilgan, pastqamgina uy tutunga tez to'lardi.

— Nimaga indamaysiz, chol? — dedi nihoyat, tappisi
tutashgan xola.

— O'ylayapman.

— Nimani?

— Hammadan ham shu ikki goʻdakka qiyin boʻldi.
Bechoralarning peshonasi qattiq ekan.

— Nimaga unday deysiz? Ota-onasi tashlab ketgan
boʻlsa biz bormiz-ku.

— Bizniyam xudo bogʻlab bermagan. Bir kuni ketsak
bular nima qiladi?

— Ha, etimning rahmini xudo esin, — cholining
nima uchun bunday deyotganiga tushunmagan Xosiyat
xola birdan sergaklandi. — Nimaga birdan bu haqida
o'ylab qoldingiz, chol?

—Bo'ri g'ajigan qoʻylarning beshtasi Ergashniki ekan.

Bobosining bu gapini eshitib, bolaning badani muzlab
ketdi. Uning atigi oltita qoʻyi bor edi. Hali maktabga
chiqmagani uchun sanashni yaxshi bilmasdi. Ammo




ez Muyassar Tilovova

buni juda tez hisobladi. Demak, bitta qo'yi qolgan.
Bultur qoʻylarini boqqani uchun amakisi uchta qoʻzicha
bergandi. Endi ko“paya boshlaganida boʻri eb ketsaya! Bola ularni ko`paytirib bir, yoʻq, ikki suruv qilmoqchi
edi. Keyin sotib, puliga singlisi Ruxsorni davolatmoqchi
edi. Bu niyatini bobosi ham bilar, shuning uchun ham
kuyunyapti. Oʻzi istamasa-da, bolaning ko`zlariga yosh
qalqdi. Yoʻq, u yig'lamadi, koʻzlari yoshlandi, xolos.
Lekin buni hech kim ko'rgani yo`q.

— Xudo jazosini bersin oʻsha ochkoʻzlarning, yorilib
o'lgur tekinxoʻrlar. Shuncha qo`yni ichidan bir
etimchaning nasibasini yeysanlarmi? Juvormak boʻlgurlar.

Momo diydiyosini boshlab boʻrilarni qarg'ay ketdi.

— Jim boʻl. Avvalroq erkagini qopqonga tushirishib
ketishgan ekan. Ona bo'rining suruvga hujum
qilishdan boshqa iloji qolmagan. Jonivorni qarg'ama.
Uyam ona-da, bolalarining koʻz oldida ochdan o'lishiga
chidolmagan.

— Bolalariyam, o`ziyam qirilib bitsin.

— Bo'ldi qil. Pechkang yongan boʻlsa, kelib damingni ol.

Hikmat ota gapni choʻrt kesganidan so'ng, xola
nimalardir deb g'oʻdranib oʻrniga kelib yotdi va birozdan
keyin xurrak otib uxlab qoldi.

Bolaning ko`ziga uyqu ilinmadi. U bobosining ham
uxlay olmayotganini sezib yotardi. Ozgʻin barmoqlarini
kaftlari orasiga olib isitib yotarkan, singlisiga juda rahmi
keldi. U tug'ilganidan buyon yurolmaydi. Birov tash



Burgutlar

qariga koʻtarib olib chiqadi, koʻtarib olib kiradi. Hammadan ham unga jabr. Ruxsor uchun boqayotgan qo'ylarini ham boʻri edi. «Bobom ikkimiz uni shaharga
olib borib davolatmoqchi edik». Bola go`yo bor-budidan
ayrilgan odamday tushkunlikka tushib qoldi.

Ertalab ularni Xosiyat xola choy damlab, dasturxon
yozgach uyg'otdi. Oila dasturxon boshida jam Бо 14),
lekin hech kimning kayfiyati yo`q.

— Ota,Davron temirchi katta qafas yasab beraman
deyapti. Qo'raning ichida bo`riga qopqon qo'ymoqchiman. Ular bir mazasini olishdi, endi doim keladi.
Havoyam isish oʻrniga, kundan-kun sovib ketyapti. Bunday havoda tog'da yemish topolmay, yana qishloqqa
tushadi.

Hikmat ota choy hoʻplab turgan piyolasidan koʻzini
uzmay;

— Sen boshidan xato qilding, boʻrivachchani oʻldirmasliging kerak edi. Ona boʻrining koʻzi qonga toʻlgan.
Qo'lga tushirishing amri mahol, — dedi.

— Boʻlmasa, hammasini g'ajib ketaversinmi? —
Bilmadim, oʻzing toʻg'ri deb o'ylaganingni qil. Faqat
ehtiyot boʻl. Qosh qo'yaman deb koʻz chiqarma.

Kun boʻyi qo'yxonada usta ishladi, temirdan katta
qafas yasadi. Ustalar qo“yxona tevarvgini tikan sim va
pichan bilan oʻrab chiqishdi. Ozgina kirish joyi qoldirib,
uning toʻg'risiga qafasni o'rnatishdi. Ergash kattalarning
nima qilayotganiga tushunmasdi. Lekin amakisining
vajohatini koʻrib, ona Koʻ`kyolning yaqinda qo`lga
tushishini bilardi. Qaniydi! Yaxshi bo'lardi. Axir yil




ez Muyassar Tilovova

boʻyi boqqan qoʻylarini bir kunda bo'ʻg'izlab ketdi.
Bolaning hali nafrat nimaligini bilmaydigan jajji yuragida
ona bo'riga nisbatan isyon paydo boʻlgandi.

Amakisi va Sherzod tuni bilan galma-galdan qo`yxonani poylashdi. Tiq etgan tovush eshitilsa, yugurib
borishadi. Lekin oʻsha tun ham, keyingi tunlarda ham
ona boʻridan darak boʻlmadi.

— U endi qaytmasa kerak, — dedi Sayid choʻpon
sovuqdan tirishib, qo'ra eshigi yaqinida qorovullik
qilayotgan og'liga yuzlanib. — Kirib uxla. Men oʻzim
biroz turib, keyin yotaman. Bu la'nati endi boʻsh kelmasligimizni biladi.

Sherzoddan keyin сБо" роп ham yarim soatcha turib,
ichkariga kirib ketdi. Biroz oʻtib uylarning chirogʻi oʻchdi.
Kaftdekkina qishloq, poyonsiz tizmalar bag'rida mudrardi.
Ergashning esa koʻngli g'ash, nimagaligini bilmaydi.
Uni qandaydir tushuniksiz vahima bosardi. Qorong'i
xonada, pastqam shiftga termilib yotibdi. Har zamonda
deraza yoriqlaridan shamol vahimali vishillaydi. Borliqni
tunning rutubatli sukunati qoplagan. Qorong'ilik bola
tushunmaydigan tilda nimadir der, ammo uni anglolmayotgandek edi. Hali yonib bitmagan pechkadagi tarasha har zamonda charsillab, uchqun sachratadi.
Uchqunlar bir muddat pechka tirqishidan atrofga yorug'lik taratib oʻtadi. Bu paytda shiftning tutundan dogʻ
boʻlib ketgan karnay atrofidagi qismi koʻrinadi. Shu
choq tashqaridan nimaningdir ojiz ingragan ovozi eshitildi. Tashqarida qamchilashayotgan boʻron tovushidan
bola uning nima ekanini aniq anglolmadi. Yuragini




Burgutlar

o
qoplab kelayotgan vahima portlagandek boʻldi. Tun uni

ana shu narsaning sodir boʻlishidan ogohlantirgan ekan.
Jim yotibdi. Ingrash yana eshitildi. Hamma qattiq
uxlagan. Bola esa jim yotolmaydi. Sekin turib tashqariga
chiqdi. Ovoz qo`ʻyxona tomondan kelardi. Aslida uning
bir oʻzi yolg'iz tunda tashqariga chiqishga qo'rqardi,
lekin hozir oʻzi tushunmaydigan jasurlik paydo boʻldi.
Qo'yxonaga pichan g'aramlari bosilgani uchun, mashala
olib kirib boʻlmaydi. Amakisining katta fonari uning
oʻzida. Ergash qo`ra eshigidan sekin ichkariga kirdi.
Hurkib ketgan qo`ylar har tomonga tarqashdi. Bola
qafas qoʻyilgan tomonga yurdi. Qafasda nimadir tipirchilab, ingrar, oʻzini tarsillatib qafas chetlariga urardi.
Bola koʻzlariga ishonmadi. Ona Ko'ʻkyol qafasda edi!
Endi undan oʻch olish mumkin. Bu fikr bolakayning
miyyasiga keyinroq keldi. Avvaliga u biroz karaxt boʻlib
qoldi. Borib amakisiga xabar berish uchun ortga tisarildi.
Lekin qo'radan chiqmay turib, ortiga qaytdi. Negaligni
oʻzi qam bilmaydi. Boʻri choʻgʻdek lovullab yonib turgan
ko`zlarini Ergashga qadadi. Uning nigohi shu qadar
oʻtkir ediki, bola beixtiyor koʻzlarini olib qochdi. Bo'ri
unga mo'ʻltiramadi, najot istab g'ingshimadi ham, faqat
tikildi, har bir harakatini kuzatib tikildi. Ergash dovdirab
qoldi. U birinchi marta tog'lar hukmdori ona Koʻkyol
bilan roʻ“baru turibdi. Taqdirning o`yinini qarangki,
boʻrining joni hozir odam bolasi qoʻlida. Dunyoning
dunligi ham shunda. U oʻzi yozgan piesani oʻzi ham
hayron qolib tomosha qiladi bunday paytlarda. Bolakay
endi nima qilsin? Qoʻylarining xunini olsinmi...




 

ez Muyassar Tilovova

Ergashning yuragi aqli izmidan chiqib ketdi. Nima
qilayotganini oʻzi ham sezmasdi. U qafasning og'ir
eshigini tepaga torta boshladi. Boʻri sig'adigan qilib
ochdi. Koʻkyol qafasdan otilib chiqdi. Koʻzlarini oʻqdek qadab bolaga yaqinlashdi. Shunchalar yaqin keldiki, bola bo'rining nafasini his qildi. Boya higohlariga
bardosh berolmagan koʻzlari bu safar tik boqdi. Ammo
boʻrining malla qorachiqlarida g'azab yoki nafratni
koʻrmadi, ularda odam tushunolmaydigan mehr bor edi.
Ularning toʻqnashuvi sanoqli lahzada tugadi. Boʻri qora
КоЛапКава aylanib, bir sakrash bilan devordan oshib oʻtdi.
Xatar yoʻq, lekin nimagadir bolani endi qo'rquv bosdi.
U ancha vaqtgacha qotib turib qoldi.

xat

Ko'kyol bir oʻlimdan qoldi. Ovdan qup-quruq, ammo
tirik qaytdi. Holdan toygan ona tun boʻyi ikki bolasining
ochlikdan g'ingshiganidan uxlolmadi. Yara ustiga chipqonday bir necha kundan beri boʻralab qor yog'adi.
Bunday paytda ov qilib bo'lmaydi. Koʻkyol g'or og'zida
turib, oxiri ko'rinmaydigan kenglikka qarab ulidi. Ammo
sillasi quriganidan ovozi o`zi istaganidek chiqmadi. Yana
ortiga qaytib, bolalarini pinjiga olib choʻzildi. Tun
yarmidan oqqanda bo'ri choʻchib sergak tortdi. Toʻrt
tomondan gumburlagan tovush kelardi. Goʻyo cho'ʻqqilardan tosh koʻchayotgandek. U bolalarini turtib tashqariga olib chiqdi. Bir biriga ulanib ketgan baland tizmalardan oppoq quyun pastlikka bostirib kelardi. Ko'kyol
bunday hodisani erkagi bilan juftlashgan paytda




Burgutlar

 

YI
ko'rgandi. Oʻshanda ikkisi ham kuchga toʻlgan, g'ayrati
tanasiga sig'masdi. Ular qor koʻchkisidan quvlashmachoq
oʻynayotgandek yugurib qutilishgan. Hozir esa bir-biridan ojiz ikki bolasi bilan qoldi. Qor quyun kabi bostirib
keladi. Yagona yoʻl — qochish. Lekin u ikki bolasini
bir yoʻla olib qocholmaydi. Ona boʻri vaqtni boy bermay,
bolalarining birini tishladi-da, pastlikka qarab yugurdi.
Ortida qolgan boʻrivachcha esa onasi ortidan ozgina
chopib, ortda qolib ketdi.

Ko'ʻkyol jonholatda yugurib, qor koʻchkisidan qutilgach, madori qurib qorga cho`zildi. Onasining tishlari
botganidan, kuraklari yaralanib, qon sizib qolgan bo'rivachcha ham qilt etmasdi. Tongda yana uyg`'onadimi,
yoʻqmi, balki, tiriklik sharbatidan yana totishar, balki yoʻq,
endi ona-bolaga baribir. Ular hozir o`zlarini unitib, uxlashadi.

Kun tushga yetganda, quyosh miltillab ufqqa ko'tarildi.
Uning nimjon nurlarida qorga belangan tog'lar ajib
jilvalanardi. Choʻzilib yotgan ona boʻri erinibgina koʻzini
ochdi. Uning dimogʻiga shirin hid urildi. Bo'ri sekin
hid taralayotgan tomonga qarab yurdi.

Ko'ʻkyolning ortidan tirik qolgan bo'rivachcha ergashdi.

кил

Зауд сБо"роп Бот даёввдап ЕггазБ ао"уБ ушбогganini bilmadi,uning temir qafasdan ham qutilib chiqib
ketganiga qoyil qoldi. Shundan keyin bolakay amakisi
Ko'ʻkyolni endi tinch qo`yadi deb oʻylagandi. Lekin u
oʻylaganiday boʻlmadi. Amakisi hamon bo'rini qoʻlga




 

ez Muyassar Tilovova

tushirish ishqida yonardi. Bolaning esa amakisi qazib,
ustiga shox-shabba tashlab qoʻygan chuqurga Ko'ʻkyolning yaqinlashmasligini xudodan so'rashdan oʻzga chorasi
qolmadi.

Katta choʻqqi tomondagi yaylov qor ostida qolgani
uchun, bugun chorvani boshqa yaylovga haydashdi.
To'g'ri, yaylovlarda hali oʻt ko“klamagan. Ular chorvaning
oyog'i yozilishi va namda yumshab turgan oʻtgan yilgi
o`tlarning xas-xashaklarini ermak qilishi uchun olib chiqishdi. Ertalabdan havo biroz iligan, kun endi ko“klamga
oʻxshay boshlagandi. Tushga yaqin choʻponlar ovqatlangani oʻtirishdi. Tushlikni boshlaganlarida, qishloq
tomondan yaylovga qarab kelayotgan otliq koʻrindi.

—Rahim chavandoz-ku!—dedi Sayid cho'pon uni
tanib.

Chavandoz otdan tushdi.

— Sayidboy, Sayidboy. Ey, suyunchi ber.

— Tinchlikmi?

— O'ra qazib zap ish qilgan ekansan. Chuqurni
chetiga qoʻygan goʻshtlaringga ahmoq Ko'ʻkyol aldanib
o'rada oʻtiribdi.

— Rostdanmi? — xabardan ichiga sig'may ketgan
choʻpon baqirib yubordi.

— Yur, odamlar seni kutishyapti.

Sayid choʻpon yugurib otiga mindi va ot ustida turib
jiyanini chaqirdi.

— Ergash, sen ham mingash, qo`ylaringni yeb ketgan
boʻrining ahvolini ko`rasan.

Boray desa Ko'ʻkyolning ahvolini koʻrishga yuragi




Burgutlar

MIZ
chidamaydi. Bormay desa, qiziqyapti. Biroz ikkilanib
turgach, u amakisining otiga mingashdi.

Bola Ko'ʻkyolning ehtiyotkorligini eshitgani uchun,
uni hech qachon o'ʻraga tushmaydi deb ishongandi. Yetib
kelganlarida o`ra tevaragi odamga to`la edi. Ular uzun
tayoqlar bilan o'radagi vahimadan oʻzini har tomonga
urib, g'irillayotgan boʻrini turtkilashardi. Qo`rqib ketgan
ona boʻrining koʻzlaridan oʻt chaqnardi.

— Qaranglar, yonida bo`rivachchasi ham bor ekan.

Kimdir ona boʻrining panasida turgan bolasiga ishora
qildi.

— Sayid aka, Koʻkyolni nima qilamiz?

Choʻpon oʻylanib turib, Rahim chavandozga javob
qaytardi:

— Uni tiriklay qoʻlga tushiramiz. Qiynab oʻldirmoqchiman. Hozir otib tashlasa oʻladi, qo'yadi. Bu yaramas
oson qutiladi. Qoʻyxonadagi qafasni olib kelib, unga
boʻrini solamiz.

Odamlar Sayid choʻpon aytganday qilishdi. Ko`kyol
esa taqdirga tan berganday jim. U ingranib bolasini yalardi. Demak, hammasi tamom. U ortiq kurashmaydi, uning
kurashish uchun imkoni ham qolmagan. Bola bu holga
ortiq qarab turolmadi. Ergash uning tirik qolishini juda
juda istardi. «Uyga qaytaman, boshqa tomosha qilib
turolmayman». U hech eshitmaydigan qilib pichirladi. Endi
yoʻlga tushganida, qopqon yonidagi odamlar baravariga qiychuv koʻtarishdi. Ular nimadandir qattiq choʻchib ketishgandi. Ergash ortga qaytdi. Ne koʻz bilan ko'rsinki, ona
bo'ri oʻz bolasini g'ajirdi. Himoyasiz boʻricha ingrar, pichoq



 

ez Muyassar Tilovova

dek oʻtkir tishlardan qutulishga urinardi. Odamlar qutirgan
bo'rini otmoqchi ham boʻlishdi. Ammo Sayid choʻpon bunga
yoʻl qo'ymadi. U dahshatli manzarani jimgina kuzatdi.
Bo'richaning qarshiligi ko`pga cho`zilmadi, u tinchib qoldi.

— Bunchalar vahshiy-a, boʻri! Hatto, oʻz bolasini
o'ldirishdan toymaydi bu qonxoʻr — dedi kimdir.

Bo'rivachcha oʻlgandan keyin, Koʻkyol tepaga qarab
otildi. U payt poylab turgan ekan, hech kim qarshilik
qilolmadi. Koʻkyol o'radan oʻqday otilib chiqib, bir zumda
koʻzdan yoʻqoldi. Bo'riga qoyil qolgan Sayid choʻpon
uni ta'qib qilmadi.

Odamlar bo'rining jasurligi haqida gapirar, ammo
oʻz bolasini g'ajiganini aytib uni qarg'ashardi. Lekin
bola bunday oʻylamaydi, u bor dardini bobosi oʻrik yog'ochidan yasab bergan cho`pontayog'ʻiga aytadi.

«Ko'ʻkyol dunyodagi eng yaxshi ona, hatto, odamzod
onalari ham u kabi boʻlolmaydi. Chunki qochayotganida
o'radan bolasini olib chiqolmas edi. U bolasining odamlar
qo'liga tushishini istamadi. Chunki amakim uning bolasini
qanday oʻldirayotganini Koʻkyol chorasiz kuzatganini
men bilaman.

Onam tashlab ketayotganida, besh yosh edim. Ruxsor
uch yoshda edi. Ammo mening ko`zyoshlarim, ketmang
deb yalinganlarim ham mayliga, hatto, yurolmaydigan
singlimning nolasiga ham parvo qilmadi. Ko`kyol boʻlsa
bolalarini azbaroyi yaxshi ko'rganidan, o`ldirishgacha
bordi». U aslida bunday aqlli gaplarni hali gapirolmas,
lekin butun vujudi bilan aynan shunday demoqchi

edi.



Burgutlar

o
Shu voqeadan soʻng koʻkyol bu atrofda boshqa koʻrin
madi. Lekin Hikmat ota uning qasos olish uchun, albatta,
qaytishini, undan ehtiyot bo'lishini o'g'liga bot-bot
takrorlar edi. Sayid cho`pon ham oldingiday beparvo
qoʻl silkimas, oʻzining ham xavotiri borligini yashirmasdi.

Yoz tuni. Atrof oydin. Bugun suruv boshida Ergash
amakisi bilan qolgan. Lekin negadir ikkisining ham
ko`ziga uyqu ilinmaydi.

— Ko'ʻkyol nima qilyapti ekan?

Toʻsatdan sukunatni amakisi buzdi.

— Bilmadim.

— Shu kunlarda tushimga koʻp kiryapti.

Bola indamadi, amakisi ham boshqa gapirmadi.

Tun yarmidan oqqach, qo`ylardan xabar olgani
qo'radan tashqariga chiqishdi. Toʻsatdan itlar baravariga
hura boshladi. Sayid cho`pon itlar hurayotgan yoqqa
qarab — jiyani bilan ergashdi. Ne koʻz bilan koʻrsinki,
itlarni ortda qoldirib, ular tomon ona boʻri yugurib kelardi.
Ikkisi ham Koʻkyolni bir ko'rishdayoq tanidi.

Shuning uchun tushimga kirayotgan ekan-da, — dedi
Sayid choʻpon qo'lidagi miltiqni bo`riga toʻg'rilar ekan.
Tog'larni larzaga keltirib, o`q tovushi qarsilladi. Oʻqqa
uchgan boʻri, uch-toʻrt marta umbaloq oshdi. Uni oʻldi
deb o'ylashdi. Choʻpon qo'rquv aralash, boʻri yiqilgan
tomonga sekin yurdi. Biroq oʻldi deb oʻylaganlari ona
Ko'kyol oʻrnidan turdi. Bu gal choʻpon miltiqni toʻg'rilashga ulgurmadi. Koʻkyol uning bo'g'ziga og'iz solib
boʻlgandi. Bola amakisining dahshatli ovozini eshitdi.
Ko'kyol Ergashga yaqinlashgachgina, u o'ziga keldi. Bir




ez Muyassar Tilovova

vaqtlar his qilgan boʻri nafasini yana tuydi. «Tamom
boʻldim» deb oʻyladi oʻzicha. Qoʻrquvdan tosh haykalga
aylandi. Koʻzlari bir umr yodida qolgan boʻri nigohlari
bilan yana toʻqnashdi. U bolaning yonginasida turib uzoq
ulidi. Lekin bolaga tegmadi. Biroz tik turgach shundoq
oyog'i ostiga gursillab quladi. Koʻkyol yotgan joyida tinchib
qolgunicha ulidi. U qattiq yaralangandi.

Boʻri bugun hamma narsa uchun motam tutdi. Erkagi,
bolalari va oʻzi uchun ham. Bola bir vaqtlar uning haqiqiy
ona ekanini bilgandi, hozir esa u boshqalar aytganiday
qonxoʻr emasligini ham tushundi.

Nr




Burgutlar

 

YA

LAFZ

Mushtlashuvdan oldin Bunyod chayir gavdasini
ko`zkoʻzlab kerishdi. Uning mushaklari turtib chiqqan,
qo'llarini musht qilib yuqoriga koʻtarganida, ozg`inligidan
qovurg'alarini sanasa boʻlardi. U Lazizga qaraganda
jussasi ham, yoshi ham ancha kichik. Ammo shunday
boʻlsa-da, mushtlashuvning oxiri nima bilan tugashi
hammaga ayon. Bolalar faqat kaltak yegan Lazizning
ahvolini tomosha qilgani yig'ilishgan. Aslida-ku, Lazizning mushtlashishga yuragi dov bermas, bolalarning
oldida kerilgani uchungina majbur edi. Shu sababli
raqiblar jangovar kayfiyatda boʻlsa ham, u qattiqroq
kaltak ye maslik uchun Bunyodning yonida girdikapalak
boʻlardi. Mahalladagilar bunday mushtlashuvlarning
koʻpini ko'raverib, e'tibor ham bermay qo'yishgan.
To'g'ri-da, Bunyodday xudobezoriga bas kelaman deb,
kimning koʻzi uchib turibdi? Oʻtgan yili Aktam aka
qattiqroq tanbeh bergani uchun Bunyod oʻsha kuniyoq
ikki-uchta oʻrtogʻi bilan uyining deraza oynalarini bitta
qoldirmay sindirib ketganini hamma biladi.

Laziz hadeb davraga tushishni paysalga solaverganidan Bunyodning jahli chiqdi:




ez Muyassar Tilovova

— Bo'lsang-chi, sendaqalarni kutib turgani vaqtim
yoʻq. Qiz boladanam oʻtding-ku...

Bu gapdan keyin indamay turib boʻlmasdi. Ertamikechmi, baribir, kaltak yeydi. Shunday ekan, Laziz
Bunyodning yoniga keldi. Mushtlashuv boshlandi.
Birinchi boʻlib Laziz tashlandi. Uning zarbasi qattiqroq
tegdi, shekilli, Bunyod beixtiyor oʻkirib yubordi, ammo
keyingi zarbalarga chap berib qoldi. U ozgʻin boʻlganidan pildirab besoʻnaqay raqibining goh oʻng tomonida,
goh chap tomonida paydo bo'lardi. Uning qayerdaligini
anglab ulgurguncha Lazizning yuziga bir nechta musht
kelib tushdi. Bola biroz gandiraklab qoldi. Bunyod
ursatni boy bermay, bor kuchi bilan Lazizning oyoqlariga
tepdi. Bu zarbdan so'ng Laziz yiqildi. U ancha toʻla
boʻlganidan yerga gursillab tushdi.

Bunyod uzala tushib yotgan Lazizning tepasiga keldi.
U doimgiday xotirjam, mushtlashuvga shay turgan
bilaklariga kuchi sig'masdi.

— Davom etamizmi, baqaloq?

Laziz ovozini chiqarishga ham holi bo'lmay, boshi
bilan «yoʻq» ishorasini qildi.

Bunyod jahli chiqqanidan chekkaroqqa tupurib
yubordi:

— Holing shunga yetarkan, yana kerilishingga balo
bormi?

Atrofdagilarning koʻzi Bunyodda. Hech kim uning
oldidan oʻtib, yerda bir ahvolda yotgan Lazizga yordam

 

beray demaydi.
— Uyiga olib borib tashlanglar...




Burgutlar

 

MIZ

U g'urur bilan gapirib, yechgan kiyimlarini kiymasdan
yalangʻoch yelkalariga tashlab, davradan chiqib ketdi.
Bunyod biroz uzoqlashgach, qolganlar Lazizga yordamga
kelishdi. Hamma oʻzi bilan oʻzi ovora. Bunyod to ko'zdan
g'oyib boʻlgunicha faqat Shodmon uni kuzatib turdi. U
Bunyodning jasoratiga havas qilsa, shafqatsizligi uchun
yomon ko'rib ketdi.

Qishloqda qanday janjal boʻlsa, uning boshida, albatta,
Bunyod turadi. Ilgari bunday mushtlashuvlar deyarli har
kuni boʻlardi, hozir esa onda-sonda. Chunki Bunyodga
qarshi chiqadigan bolaning oʻzi yoʻq. Faqat ba'zida panapanada Lazizga oʻxshab maqtanib qo`yganlarni hisobga
olmasa. Lekin Bunyod bulardan bexabar qolmaydi. Bolalar
unga yaxshi koʻrinish uchun ham xushxabarni yetkazishga
oshiqadi. Qarabsizki, yana tomosha.

Mushtlashuv bilan boʻlib, Shodmon ancha qolib
ketibdi. U yoqda onasi kutib... Kitob to'la katta sumkasini yelkasiga osib, maktabga yugurdi. Borganida, Mehri
opa maktabning uzun zalining anchasini yuvib ulgurgan
ekan. Aslida, kechikishiga oʻzi aybdor, lekin jahlini bosish
uchun alamini onasidan oldi.

— Sizga aytgandim-ku, «Kelgunimcha boshlamang»,
deb... Ozgina kech bo'lsa ham, oʻzim qilardim.

Mehri opa egilaverganidan qotib qolgan belini arang
tik tutdi.

—Darslaring ko`payib ketgan boʻlsa kerak, deb o'ylovdim.
Bugun kelmasang ham boʻlardi. Oʻzi ozgina qoluvdi-ya...

Qanchalik jahli chiqmasin, bola onasining xokisor so'zlaridan yumshadi. U hechnarsa demay, onasining qoʻlidan




 

ez Muyassar Tilovova

pol artadigan lattani olib, chayib kelgani tashqariga chiqib
ketdi. Mehri opa ertalabdan beri urinib, yarmini artgan zalning
qolganini Shodmon hash-pash deguncha tozalab qo'ydi.

— Hali yoshsan-da, beling kuchga toʻla, — o`g`lining
xomushligini payqagan Mehri opa uni chalg'itishga urindi.
— Menam sendayligimda charchash nimaligini bilmasdim.

Shodmon indamadi.

— O'zi oʻqishlaring yaxshimi, bolam? Har kuni darsdan keyin menga yordam berasan. Shunga qiynalib qolmadingmi... deyman.

— Eplayapman, ona, — Shodmon ishni tugatib, narsalarini yig'ishtira boshladi. — Bundan keyin kech qolib
ketsam ham, ishni boshlamang. Uyga boravering, o'zim
tozalab ketaman.

Ular ishni tugatib, uyga yoʻl olishganida qosh qoraygandi.

— Ona, ishingizdan bo“shang. Shundog'am mazangiz
yoʻq. O'zingizni battar oldirib qoʻyasiz, — dedi yo'lyo'lakay ketayotib Shodmon.

— Ozgina daromadimiz ham shundan, uyam uzilib
qolsa, qiynalamiz.

— Tomorqada ishlayotganimiz ham yomon boʻlmayapti-ku.

Kun boʻyi og'ir ish qilmasayam tezda charchab, ranglari
sarg'ayib qoladigan Mehri opaning, ayniqsa, bugun mazasi
qochgandi. U holsizlanib, sekin-sekin qadam tashlar, lekin
buni oʻgʻliga sezdirmaslikka harakat qilardi.

— Biror joyingiz og'riyaptimi? — soʻradi oʻgʻli rangi
tobora siniqib borayotgan onasidan.




Burgutlar

 

YI

Mehri opa yosh boʻlishiga qaramay, oʻgʻlining koʻp
narsaga aqli yetishini biladi. Yonida shunday suyanchig'i
borligidan ba'zan xursand boʻlsa, ba'zida Shodmonning
savollariga javob berolmay qiynaladi. Agar hozir «Yoʻq,
yaxshiman», desa, aldayotganini oʻgʻli, baribir, biladi.
Shuning uchun toʻgʻrisini aytishga majbur:

— Ha, biroz sanchib turibdi. Hozir oʻtib ketadi.

— Keling, menga suyanib oling.

Shodmon Mehri opaning qoʻltigʻidan kirib suyab oldi.
Uyga borganlaridan soʻng kechki ovqatni amallab bolaning
oʻzi tayyorladi. Ichiga issiq kirgach Mehri opaning yuziga
biroz qon yugurdi. Onasidan xavotirlangan Shodmon
anchagacha uning yonidan jilmadi.

— Kecha ustozingni ko'rgandim, seni rosa maqtadi.
Oltinchini tugatganingdan keyin shahardagi gimnaziyaga
yoʻllanma berisharkan.

Garchi bu xushxabar bo`lsa ham, Shodmon unchalik
e'tibor bermadi:

— Mengayam aytishgandi. Lekin shaharga bormayman. O`zimizning maktab ham yomonmas.

— Nega unday deysan? Oʻzing Toshkentda oʻqib,
katta odam bo'lishni istarding-ku.

— Men oʻqimayman, deyayotganim yoʻq. Faqat hozir
bir oʻzingizni tashlab ketolmayman...

Shodmonning bu gapidan keyin Mehri opa oʻzini
yanayam tetik koʻrsatishga urindi:

— Men oʻzimni oʻzim eplay olaman. Birovning ko“magiga muhtoj emasman. Qo`lidan hechish kelmaydigan
nogironmidim...




Muyassar Tilovova

 

Aslida, chindan ham ayolning qoʻlidan hech ish kelmaydi. Maktabda nomiga farrosh, hamma ishni Shodmon qiladi. Mehri opaning oʻzi buni ichi-ichidan bilib
tursa-da, bolalarcha oʻjarlik qilgani-qilgan.

— Maktabni shu yerda tugataman. O`qishga kirish
qochmaydi.

U yoshiga xos boʻlmagan jiddiylik bilan suhbatga
nuqta qoʻyib, uxlash uchun oʻrin sola boshladi.

Shu kecha onaning ham, bolaning ham ko`ziga uyqu
kelmas, bir-birining uyg'oqliklarini bilishsa-da, buni oshkor
qilishmadi. Mehri opa oʻgʻli uni deb shaharga oʻqishga
bora olmasligidan, Shodmon esa bunga onasi o`zini aybdor
hisoblab qiynalayotganidan siqilardi.

Esini tanigandan buyon Shodmon onasi bilan yolg'iz
yashaydi. Otasini, yaqinlarini eslolmaydi ham. Ro'ʻzg'or
qiyinchiliklari erta boshiga tushgani uchunmi, bolakay juda
tez ulg'aydi. Uning oldiga qo`ygan maqsadlari ko`p, ammo
eng katta burchi onasi oldida edi.

Ertasiga Shodmon darsga borganida o`rtoqlarining
qizg'in gurungi ustidan chiqdi.

— Bugun darsdan keyin zoʻr jang bo'ladi, — deya
birinchi boʻlib Hikmat suyunchi oldi Shodmondan. —
Bunyod bilan Lazizning amakivachchasi mushtlasharkan.

— Tolibmi?

— Yo'q, biz tanimaydigan amakisi ham bor ekan.
Shaharlik boʻlsa kerak. Alamiga chidolmay, oʻshani chaqiribdi. Lekin uniyam kuchli bola deyishyapti.

Shodmon javobini qisqa qildi:

— Mayli, borib koʻramiz.




Burgutlar

 

YI

Darsdan keyin mashg'uloti bo'lsa ham, u bolalarga
qoʻshilib, mushtlashuvni tomosha qilgani ketdi. Amakisining oʻgʻli Lazizdan ham gavdali, barzangi bola ekan.
Uni koʻrgan tomoshabinlar bu safar Bunyod yengishiga
biroz shubhalanishdi. Jang boshlangani e'lon qilinsa-da,
raqiblar hamon bir-biriga hezlanib, davra aylanishardi.
Lekin birinchi hujum boshlashga ikkovining ham yuragi
betlamayotgandi. Nihoyat, ilk zarbani Botir yo'lladi, lekin
Bunyod chap berdi. Shundan soʻng Bunyod ustiga
ketma-ket yog'`ilgan kuchli zarbalardan birini oʻtkazib
yubordi. Yigit bir muddat muvozanatini yoʻqotib qo'ydi.
Hammaning nafasi ichiga tushib ketgandi. Faqat ularning yonginasida turib kuzatayotgan, kechagi mushtashuvdan keyin yuz-ko'zi koʻkargan Laziz xursand.
Ammo Bunyod boʻsh keladigan bola emas. U darrov
oʻzini qo'lga olib, Botirga tashlandi. Biroq qanchalik
arakat qilmasin, uning mushtlari Botirga ta'sir qilmasdi.
Hatto bir safar Bunyodning qoʻlini mahkam ushlab,

 

biqiniga oʻxshatib tepdi ham. Bunyod uning changalidan
chiqishni uddaladi-yu, ammo og'riqning zoʻridan gandiraklab yiqildi. Keyin u oʻrnidan turib, jangni davom
ettirishga ancha qiynaldi. Biroq har gal atrofdagilar undan
umidini uzganda, Bunyod oʻrnidan turar, zarbalarini qayerga yo`llayotganini bilmasa-da, chiranardi. Bu orada
Botir ham yaxshigina kaltak edi. Ikkisiyam holdan toygan,
biroq mushtlashuvning oxiri koʻrinmasdi. Bolalar tomoshaning avj pallasida, davradan koʻz uzmay tikilib turishardi. «Tezroq tugay qolsaydi, onamning oldiga borishim
kerak». Shodmon shu xayollar bilan ich-etini eb, jangni




 

ez Muyassar Tilovova

kuzatdi. Kun tushdan oqqan, Shodmon ortiq qololmasdi.
Qanchalik qiziqmasin, u bolalarning orasidan sirg'alib
chiqib, ortga qaytishga majbur boʻldi. Ketayotgan yerida
Hikmatning gapi xayolini boʻldi:

— Shodmon, oxirigacha oʻtirmaysanmi? Qizig'i endi
boshlanyapti.

Shodmon «yoʻq» ishorasini qildi-da, yo'lida davom
etdi.

— Hov, toʻxta...

Tanish ovoz. Bola ortiga oʻgirildi. Bunyod gapirgan
ekan. U davrada qo'llarini chalishtirib oʻynatar, Botir esa
erda yuztuban yotardi.

— Nima, meni yengiladi deb oʻylaganmiding?

Nima gapligini tushunmagan Shodmon bamaylixotir
javob berdi:

— Yo'q.

— Unda nega ruxsat bermasimdan turib, juftakni
rostlayapsan?

— Shunday oʻzim... ketishim kerak.

Shu payt kimdir luqma tashladi:

— Tinch qoʻying uni, Bunyod aka. Maktabda farroshlik
qiladi, ishiga kechikyapti.

Hamma baravariga kulib yubordi.G'“olib Bunyod qoʻllarini koʻksiga chalishtirib kerildi. To`planganlarning ichida
Laziz, Botir va Shodmonninggina ahvoli yomon. Bolakay
nima deyishini bilmay, yoʻlida davom etdi. Hafsalasiz qadam tashlaganidan, maktabga qosh qorayganda yetib bordi.
Onasi hamma ishni qilib bo“lgan ekan. Shodmon bu gal
oʻzi bilan boʻlib, onasini koyimadi. To uyga yetgunlaricha




Burgutlar

 

YA

churq etmadi. Xayoli parishonligidan onasining mazasi
yoʻqligini ovqatlanishga oʻtirganida payqadi. Ayol qiynalib
nafas olar, astmasi siqayotganidan hansirardi.

— Ona, mazangiz boʻlmayaptimi?

— Yoʻq, yaxshiman. Nafasim qisayotgani havodan
boʻlsa kerak.

— Ahmad do'xtirni chaqiraymi?

— Shartmas, oʻtib ketadi.

Mehri opa tuni bilan nafas olishga qiynalib, hansirab
chiqdi. Shodmonning ko`ziga uyqu ilinmay, ayolning
boshida oʻtirib chiqdi. Ertalab maktabga bormoqchi
emasdi,lekin onasining qistovi bilan xohlamaygina yo`lga
tushdi.

— Bugun ishga bormang, oʻzim tozalab kelaman.

— Haliyam biror ish qilishga holim yoʻq. Faqat direktorning «Nega ishga kelmadingiz?» deb koyishi yomonda... Uyda bekor zerikib oʻtirgandan koʻra, odamlarga
chalg'ib yurganim yaxshi...

Mehri opaning kuni boʻyi uyda siqilib o`tirishini koʻz
oldiga keltirib, Shodmon indamadi.

Darslar tugagach, toʻg'ri onasining yoniga oshiqdi.
Hali maktabda odam gavjum, bolalar tarqab ulgurmabdi. Shodmon tepa qavatga koʻtarildi. Ammo bu
yerdagi ahvolni koʻrib, rangi uchib ketdi. Axlatlar har
tomonga sochib tashlangan, chelakdagi suv polga ag'darilgan. Mehri opa kimdir kelib qolishidan choʻchiganday,
shosha-pisha ularni yig'ishtirardi. Bolaning hayrati
oshdi:

— Ona, kim bunday qildi?..




Muyassar Tilovova

Shodmonning kelganini payqamagan Mehri opa
choʻchib tushdi:

— Hech kim... Bilmasdan qoqilib ketibman...

Qanchalik ishontirishga urinmasin, ayolning koʻzlari
bunday emasligini aytib turardi.

Shodmonni tanib qolgan boshlang'ich sinf o“quvchilaridan biri unga nima boʻlganini oqizmay-tomizmay
aytib berdi:

—Bunyod bilan oʻrtoqlari kelgandi. Oʻshalar qilishdi...

Shodmonning yuragidan nimadir uzilib, bo`g`ziga tiqildi. Qo'llari beixtiyor musht boʻlib tugildi: «Nomard!»
Bolaning bo`g`ziga nafrat va alam tiqildi.

Onasi nimalardir der, biroq ularning hech biri Shodmonning qulogʻiga kirmasdi. U shitob bilan zalni tozalab
tashladi. So'ng xavotirga qoʻymaslik uchun Mehri opani
uyga kuzatib qoʻydi. Onasini uyda qoldirgach, oʻzi koʻchaga otildi.Nima qilmoqchiligini, qayerga borayotganini oʻzi
ham bilmas, faqat ayni paytda nafrati ichiga sig'mayotgandi.

U Bunyodlarning uyi yonida toʻxtab, darvozani ikkiuch marta qarsillatib urdi.

— Kim u?

Ovoz Bunyodniki. Shodmon aynan shuni kutgandi.

— Men Shodmonman, chiq bu yoqqa.

O'zini birinchi marta sensirashganidan Bunyod hayron bo'ldi:

— Sen tirrancha meni sensiradingmi?

Darvozani ochishi bilan Bunyodning birinchi savoli

shu bo'ldi.



Burgutlar

YA

— Sen hatto sensirashga ham arzimaysan!..

— Nima deding?..

— Nomardsan, — Shodmon achchiq kinoya bilan
kuldi. — Oʻchingni men qolib, onamdan oldingmi?

—Hov churvaqa, kim bilan o'ynashayotganingni bilmayapsanmi?

Bunyod gapini tugatmasdanoq Shodmon ilib ketdi:

— Bilaman, mushti zoʻr qoʻrqoq bilan o“ynashyapman.

— Kaltak yeging kelgan, shekilli...

— Zo'rligingni ertaga hammaning oldida isbotlaysan.

Shodmonning gapi Bunyodning endigina ko'tarilayotgan mushtini qaytardi. U bir muddat vaziyatni toʻliq
anglab ulgurmay, karaxt boʻldi. So`ng do“pposlash fikridan
qaytib, uni mazax qilishga oʻtdi:

— Xo'ʻsh, nimangni tikasan?

— Meni oʻrtaga qoʻyadigan hech narsam yoʻq. Agar
yutsang, bir umr yugurdaging bo'laman. Aytganlaringni
soʻzsiz bajaraman.

Bunyod xoxolab kulib yubordi:

— Agar sen yutsang-chi?

— O'rtoqlaring bilan borib onamdan kechirim
so'raysan. Hammaning oldida.

— Obbo, itvachcha-ey... — Bunyod bolaning elkasidan turtdi. — Boʻpti, kelishdik. Ertaga tushda, doim
yig`iladigan joyda koʻrishamiz. Faqat bir shart: kaltak
yesang ham, «ona»lab yig'lamaysan.

Ustidan qanchalik qotib kulmasin, Shodmon hech narsa
demadi. U Bunyoddan yengilishini o'ylamasdi ham.
«Qoʻlimdan kelgancha harakat qilaman. Urib dabdalamni




 

ez Muyassar Tilovova

chiqarsayam, so“zimdan qaytmayman. Onam uchun
oxirigacha chidayman...»

Bu xabar hali oʻzi maktabga yetib bormasidan, mahallada duv-duv gap boʻldi. Shodmonni hamma hayrat
bilan kutib oldi. Hikmat hovliqqancha yoniga yugurib
keldi:

— Sen bolaning esing joyidami? Kelib-kelib,
Bunyod bilan o“ynashasanmi? Nima, oʻlging kelyaptimi?

— Uni oʻldiraman!..

Shodmonning javobidan Hikmat angrayib qoldi.

Ikki soatli darsni ikki asrday o'tqazdi. Qo`ng`iroq
chalinishini bolalar orziqib kutardi. Nihoyat, chalindi.
Goʻyo Shodmonning qismatiga urilgan bongday...

Bu safargi jangda doimgidan ham ko`proq odam
yig'ildi. Ular oʻzlarini mushtlashuvga emas,mazxaraboz
tomoshasiga yig'ilganday tutishardi.

Bunyod Shodmonga qarab sovuq iljaydi:

— Boshlaymizmi, bolakay?..

Aslida, Shodmonning yuragini vahima qoplab olgan,
u nima boʻlayotganini idrok etolmas, ammo qilayotgan
ishidan afsuslanmasdi.

— Men allaqachon tayyorman!

— Senga bir imkoniyat bermoqchiman, bekorga
oʻlarday kaltaklanishingni xohlamayman. Keyin men
uchun oʻzimdan ojizlar bilan mushtlashib oʻtirishning
foydasi yoʻq. Agar hozir tiz choʻkib, kechirim soʻrasang,
jangni bekor qilamiz...

— Iltifotingni pishirib e, men soʻzimda turaman.




Burgutlar

 

YI

Boshqa soʻzga oʻrin qolmadi. Hamma jim, hatto
koʻchada pashsha uchgani seziladi.

— Mayli, oʻzing bilasan. Keyin mendan o`pkalama.

Jang boshlandi. Boshqalar singari avval Shodmon
qoʻl ko'tarmadi. U o'qday nigohlarini bir muddat
Bunyoddan uzmay turdi. Unga hozir onasi oldidagi
burchidan boʻlak narsa ko'rinmaydi. Bunyod vaqtni
choʻzib oʻtirishni istamadi. U hammasiga bir zarb bilan
nuqta qoʻymoqchi boʻldi. Lekin zarba qanchalik og'ir
boʻlmasin, Shodmon yiqilmadi. Xuddi hech narsa
boʻlmaganday, Bunyodga tashlandi. Bu bolaning kichik
jussasiga sig'maydigan ulkan kuch, ammo u Bunyodni
yengishga etmasdi. Bunyod payt poylab, Shodmonning
naq elkasiga tepdi. Bolakay ikki-uch metr nariga uchib,
yerga yuztuban yiqildi. Bunyod Shodmonning oldiga
choʻk tushib, sochlarini changallab, boshini koʻtardi:

— Yengildingmi?

Burni va ogʻzidan qon oqayotgan bolakay zo'rg'a
javob berdi:

— Hech qachon!..

U gandiraklab, sekin turdi. Avvalgisidan pasaygan
boʻlsa-da, hayron qolarli vajohat bilan yana Bunyodga
tashlandi. Bu safar Bunyod uni yelkasidan o`tkazib
otib yubordi. Shodmon gursillab tushdi.

— Endi-chi? — soʻradi Bunyod.

Javob berolmagan boʻlsa-da, oʻrnidan turishga intilishi bolaning hali yengilmaganidan dalolat edi.

Bunyod keyingi zarbalarini Shodmon oʻziga kelishini
kutmasdan ketma-ket yoʻlladi. Og'riq bolakayning jon



ez Muyassar Tilovova

 

jonidan oʻtar, ammo har yiqilganida, yerdagi chimlarni
g'ijimlab, yana oʻrnidan turaverardi. Atrofdagilar esa jim,
oxiri nima bilan tugashini kutishardi.

Bolaning boshiga yo'llangan musht hammasidan oʻtib
tushdi. U chalqancha yiqildi. Shunda ham Shodmon
oʻrnidan turishdan charchamas, Bunyod esa peshonasida
ter yiltirab halloslardi.

— Oxirgi marta so'rayapman, yengildingmi?

Shodmonning ortiq majoli qolmagandi. U bor kuchini
toʻplab, boshini sekin qimirlatgancha «yoʻq» ishorasini
qila oldi, xolos.

Kutilmaganda, Bunyod:

— Men yutqazdim, — dedi Bunyod barcha eshitsin
deb, davrani aylanarkan. — Ertaga hammaning oldida
uning onasidan kechirim soʻrayman... Bundan keyin Mehri
opaning hurmatini joyiga qo'yamiz. Gapim gap.

Yig'ilganlarning barchasi hayratdan quloqlariga
ishonmadi. Shodmon Bunyodning faqat shu soʻzlarini
eshitdi. «Mehri opani hamma hurmat qiladi», degan soʻzlar
uning qulogʻi ostida qayta-qayta jarangladi. Keyin nima
boʻlganini eslolmaydi.

U ko'zlarini g'ira-shira ochganida tepasida onasi
oʻtirardi. Shodmonning o`ziga kelayotganini koʻrib,
mushtipar ayol yig'lab yubordi.

— Yig'lamang, ona.

Mehri opa koʻz yoshlarini artayotgan o`g`lining qoʻllarini o'pib yig'ladi.

— Yig'layotganim yoʻq, bu sevinganimdan. Nima
keragi bor edi, tentakkinam?




Burgutlar

 

909

— Nimani?

— O'rtoqlaring kechadan beri biznikida. Hozirgina
ketishdi. Hammasi mendan kechirim so'radi...

Bola yengil nafas oldi. Ayni damda u go'yo qayta
tug'ilganday edi.

93 Ур




 

ez Muyassar Tilovova

ODAMIYLIK

Bug'doy oʻrishni kecha, salqin tushgandan keyin boshlagan bobom va akam choshgohgacha, quyosh tepamizga
kelib, kunni qaynatguncha davom ettirishdi.

Bobom egilaverganidan qotib qolgan bellariga qoʻlini
tirab, boshini koʻtarib, akamga yuzlandi.

— Endi boʻlarov, bolam.

U kishining oftobdan qoraygan ajin to'la peshonasida
ter yiltirardi.

— Juda charchadingiz-a? Yordam bermang, oʻzim
отатап desam koʻnmaysiz.

Akam terlab ketganidan, koʻylagini yechib boshiga
tashlab olgan, badani bugʻdoy poyalaridan yuqqan chang
bilan to'la edi.

— Qari koʻringanim bilan hali tetikman.

Bobomning gaplaridan berilib kulayotganimizning
ustiga momom kelib qoldi.

— Hay, boʻldi qilinglar oʻrishni. Tag'in saraton oftobi
boshdan oʻtib, issiq urmasin. Ovqat pishgan, sovimasdan
yeb, damni olinglar. Indamasam, daladan beri kelmaydi
bular, oʻrishni kecha boshlashgandi, eshak ham buncha
ishlamaydi.




Burgutlar

 

YA

Momom qarib qolgani uchun, qomatini biroz bukib
yurardi. U kishi ikki qo'lini orqasiga tashlagancha, yana
nimalardir deb, chaylaga qarab ketdi.

Bobom buvimning orqasidan qarab qolarkan boshini
chayqab, kulib qo`ydi.

— Kampirning oʻzi qarisayam, jag'i hech qarimaydi.
Yoshligida qanday boʻlsa, haliyam oʻzgarmagan.

— Sizni oʻylayapti-da, bobo, — deya akam menga
qarab ko`zini qisdi.

Bobom esa o`zini eshitmaganga olib, sekin bug`doyzordan chiqib keta boshladi.

Juda ochiqqanimiz uchunmi yoki chindanam ovqat
mazalimidi, ishtaha bilan yedik. Ovqatlanib bo`lganimizdan keyin, akam mollarni pastlikdagi ariqdan sug'orishga olib ketdi. Charchaganidan bobom tut soyasidagi
supada uxlab qoldi. Momom esa o`zining ishlari bilan
oʻchoq boshida kuymalanardi. Yagona bekorchi
menman.

Tush payti juda zerikarli-da. Nima qilaringni bilmaysan. Kattalar charchaganidan dam olishadi. Bu adirlarda
men tengilar yoʻq. Atrof tuya o`rkachidek cho'zilgan
tepaliklar va pishib, sarg'ayib ketgan bug`doyzorlardan
iborat. Kun qaynayotgan boʻlsa ham, bu oradagi eng
katta tepalik ustiga chiqib, oʻzimning har kuni qiladigan
ishimni davom ettirdim. Bahorgi oʻtlar qurib, xashakka
aylangan tap-taqir doʻnglik. Undan butun dasht kaftday
koʻrinadi. Oxiri yoʻq yalangliklar... Hozir uni koʻrgan
odam, bu erlarni bahorda yam-yashil ko'rpaga o'ranganinini tasavvur ham etolmaydi. Oʻt-o'lan qurigan, bug'



eo Muyassar Tilovova

 

doylar etilganidan, to“kilaman deydi. Yalang'och tepaliklar
orasida yagona koʻzga tashlanadigan narsa bu — bizning
omonatgina yozgi uyimiz.

Bir payt adoqsiz choʻl uzra so“ppaygan tepaliklar bag'ridagi ilonizi yoʻlda sekin chayqalayotgan mashinaga
koʻzim tushdi. Ortidan koʻtarilayotgan chang va ondasonda quyosh nuri tushib, yarqirab ketayotgan oynalarini
hisobga olmasa, uning mashina ekanini bilib boʻlmaydi.
U jaziramadan boʻ`g'riqqan odamlar singari horg'in
odimlaydi. Qo'llarimni iyaklarim ostiga tirab, zavqlanib
kuzataman. Chunki bu doʻngliklarga onda-sonda keladigan mashinalarni aytmaganda, boshqa texnika chiqmaydi. Nihoyat, yarim soatlardan keyin, u men turgan
tepalik yonidan oʻta boshladi. Men esa mashinaning
tezda ketib qolishini istamasdim. Agar sekinroq yursa,
ko`proq tomosha qilardim-da.

Toʻsatdan nimadir qarsillab, shundoq ham sekin yurib
ketayotgan mashina taqqa to'xtadi va yoʻldan koʻtarilgan
quyuq changdan bir muddat koʻrinmay qoldi. Buzilgan
boʻlsa-ya! Qoʻrqib ketdim. Asta tepalikning yo'lga teskari
tomoniga emakladim. Meni ko'rib qolishmasa boʻlgani.
Chunki hozirgina mashinaning yurmay qolishini xohlagandim. Yashirinib olgach, yana kuzatdim. Mashinadan
avval bir yigit, izidan esa qiz tushdi. Ularning nima deyotganini eshitmayotgan boʻlsam ham, baqir-chaqirlaridan
janjallashayotganini angladim.

— U yerda dumalab nima qilyapsan, bolam?

Yuragim orqaga tortib ketdi. Chaqirgan bobom ekanini bilib, biroz tinchlandim va pastga sekin qaradim.




Burgutlar

 

YA

U kishi kaftlarini peshonasiga soyabon qilib menga
tikilardi. Sir boy bermaslikka harakat qildim.

— Hech narsa.

— Hech narsa, — bobom ishonqiramadi va atrofga
qarab mashinani koʻrdi. — Anavini kuzatyapsanmi?

— Uning nimaga toʻxtaganini bilmayman.

— To'xtab turibdimi yo buzildimikan?

— Bilmadim. Lekin nimasidir qarsillab ketdi, —
deya yonlariga tushib bordim.

— Musofirga oʻxshaydi. So'raylik-chi, bizdan biror
yordam kerakmasmikan?

Endi mashinani oldidan koʻrishimni oʻylab, xursand
bo`lib ketdim.

— Sen qayoqqa? — bobom chopqillab o`zidan oldinga oʻtib ketganimni koʻrib hayron boʻldi. — Borib
uxlasang boʻlmaydimi, shu issiqda nima qilasan halloslab?

Indamay yerga qarab qolganimni koʻrib, u kishi noiloj
rozi boʻldi.

— Hormanglar, yo'lovchilar, — dedi bobom ularga
yaqinlashgach.

Boya mashinani tuzatmoqchi boʻlib u yoq, bu yogʻini
kovlagan, lekin qo'lidan kelmagach, asboblarni har
tomonga qaratib otgan yigit o'rnidan ham turmay
soʻrashdi.

— Assalomu alaykum, salomat bo'ling.

— Ulovlaring buzildimi?

— Ha, shunaqa boʻlib qoldi.

— Oftob rosa toliqtiribdi-ku.

— Asti so'ramang.




ez Muyassar Tilovova

 

Men ularning gapiga e'tibor bermayman. Mashinaga
yonginasidan turib tikilish bilan bandman.

— Zarari yoʻq. Bizning uy shu tepalikning orqasida.
Tag'in meni uchratganing yaxshi boʻldi. Kechgacha urinamiz, soz boʻlmasa, buguncha menikida qolasizlar. Ertaga
xudo poshsho.

Men mashinani tomosha qilish bilan band bo`lsam
ham, bobomning gapidan keyin, oʻsha yigit yonidagi qizga shivirlaganini eshitdim.

— Bu devonaning uyiyam basharasiga oʻxshasa, kechqurun qanday uxlashimni tasavvur qilyapman.

— Unaqa demang,bizni tanimasayam, yaxshilik qilaman deyapti.

— Undan koʻra, birorta mashina ustasini topib bersa
boʻlardi.

— Qiziqmisiz, choʻlning oʻrtasida mashina ustasini
qayerdan topadi?

Qiz gapirib boʻlib, kulib qo`ydi.

Ularning nima deganini unchalik anglamagan bo`lsam
ham, bobom haqida noma'qul gap aytganlarini sezib,
olaqarash qildim.

— Shoshayotganlaringni tushunaman, lekin peshinda
bu yerlardan biror ulov oʻtishi gumon. Qiynalib qolmanglar
deyman-da. Dasht oftobi ursa, yaxshigina mazangiz
qochadi.

Bir chekkada jim turgan haligi qiz gapga aralashdi.
Qo'lidagi roʻ“moli bilan yuzini tez-tez yelpiyotganidan,
hammadan ham koʻproq issiqdan u qiynalayotgani ko`rinib
turardi.




Burgutlar

IZA

— Siznikiga borsak, uydagilaringizni bezovta qilib
qoʻymaymizmi?

— Nimaga bezovta boʻlarkanmiz, qizim? Yoʻl azobi
— goʻr azobi deyishadi. Qoʻlimdan shundan boshqa
yordam kelmasa.

— Mashinam shu yerda qolaveradimi?

— Qo'yaver, bolam. Unga hech kim tegmaydi. Qishloqda temir-tersakni tushunadigan bir qo`shnim bor.
O'shani olib kelib ko'rsatamiz.

— Temir-tersak deydimi, savil, — yigit qiz tomonga
qarab, og`zining bir tomonini qiyshaytirib kuldi.

— Amaki, uyingiz qayerda oʻzi?

— Manavi tepaning orqasida.

— Ustani qishloqdan qanday chaqirtiramiz?

— Nevaram mollarni suvlagani pastga endirib ketgan.
Kelib biroz nafas rostlasin, qishloqqa yuboraman.

—L ekin kechgacha biz kutolmaymiz-da, vaqtimiz kam.

— Bir ilojini qilarmiz.

Ular suhbatlashib, ancha uzoqlashgan boʻlsa ham, men
hamon mashina yonida kuymalanardim.

— Aziz, boʻldi, issiqda tentirama. Kechasi o'rimga
yordamlashasan.

Boʻynimdan xuddi birov sudraganday boʻlib, mashina
yonidan istamaygina ketdim.

Tuproq yoʻlda qadamlarini ehtiyotlab tashlayotgan qiz
qiziqsinib soʻradi:

— Bu choʻlda anchadan beri yashaysizmi?

— Tug'ilganimdan beri. Otam bilan bolaligimdan
lalmi dehqonchilik qilaman. Faqat qishda qishloqqa




 

ez Muyassar Tilovova

qaytamiz. Butun umrim shu yerda oʻtdi. Hozir nevaralarim
qanotimga kirgan. Keyin bu yerlar cho“lmas, qizim. Sen
bir vaqt topib bahorda kel, oʻshanda koʻrasan. Bolam,
otingiz nima edi? — dedi bobom yigitga yuzlanib.

— Meni ismim Ozod.

— Ha, yashang Ozodbek. Ana bizning uyimiz, —
bobom qoʻllarini loysuvoq tomli, yonida bittagina daraxt
so“ppaygan uy tomonga cho'zdi.

Yigitning qizga murojaatidan uning oti Oqila ekanini
bilib oldim.

Bizning ovozimizni eshitib, ichkaridan momom
chiqdi. Mehmonlar bilan koʻrishgach, bobomga savol
nazari bilan qaradi.

— Yoʻlda mashinasi buzilib qoldi, shu issiqda ko'chada turmasin, deb uyga boshlab kelaverdim.

— Shunday demaysizmi? To'g'ri qilibsiz. Qani,
mehmonlar, uyga kiringlar. Bu dashtning yo'llari qurib
ketsin. Bechora yoʻlovchilar dodlagani-dodlagan.

Ozod aka qizga yana norozilanib shivirladi:

— Kampiri cholidan ham ezma, bundan battari
boʻlmaydi.

Qiz hechnarsa demadi.

Mehmonlar uyga kirgach, momom qari boʻlsa ham,
pildirab, ko'rpacha toʻshadi. Oqila opa yordam berishga
qanchalik urinmasin, qoʻymadi.

— Qizim, sen yoʻlda toliqqansan, damingni ol. Hozir
muzdaygina ayron olib kelaman.

Momom ularni yolg'iz qoldirib, dasturxon tarad
dudiga chiqib ketdi.



Burgutlar

 

o
— Bu uyda qanday yashashar ekan-a? — Ozod

aka boshi tegay deb turgan shiftga va loysuvoq devorlarga tikildi.

Oqila opa elka qisib qo`ydi.

— Qaydam...

— Ishqilib, mashina soz boʻlsin.

— Tuzatolmasangiz, tunni shu erda o'tkazamiz.

— Menimcha, mashinada tunagan yaxshiroq.

Men mehmonlarga qiziqib, momomga qo'shilib
tashqariga chiqmagandim. Ozod akaning koʻzi tushib
qoldi.

— Qalay endi, shumtaka?

Uning hazili unchalik yoqmadi, turib ketayotgandim,
momom kelib qoldi.

— Sen qayoqqa? Mehmonlarni zeriktirmay oʻtir.

Menga tanbeh bergach, Ozod akaga yuzlandi:

— Bolam, tortinmay, o`zlaringni uylaringday his
qilinglar bu yerni, bemalol yeb-ichib, dam olinglar.
Nabiram qaytsin, usta olib kelishga qishloqqa jo'naydi.

— Rahmat, xola. Ovora boʻlmang.

— Voy, nima ovorasi bor ekan? Suqsurday qizimni
bir mehmon qilsam, qilibman-da. Agar shu bolam
kuyoving boʻlmaganda, seni oʻzim kelin qilardim.

Men momomning gaplariga tushunmadim. Lekin ularning hammasi berilib kulganiga qaraganda, qiziq gap bo`lsa
kerak. Momom kulib-kulib yana chiqib ketdi.

— Oqila, shu kampirga kelin boʻl. Uy-joyiga qarab
boʻlajak kuyovbolani tasavvur qilaver.

Qiz shaqirlab kulib yubordi.



 

ez Muyassar Tilovova

— Qo'ysangiz-chi, Ozod aka. Har narsani hazil deb
aytaverasizmi?

Oqila opa qovoqlarini osiltirib oldi. Lekin, menimcha,
u aldayotgandi, chunki toʻ“mtaygani bilan xafaga oʻxshamasdi. Men kattalarga hech tushunmayman-da. Ba'zan ularning qilayotgan ishlarini bilib bo'lmaydi.

— Hazillashdim-ku, jinnivoy. Seni shu cho`lda tashlab
ketarmidim?

Shu payt eshik g'iyqillab ochilib, ichkariga bobom
kirdi.

— Mehmonlar, zerikib qolmadilaringmi? Hozir nevaram keldi.Omon boʻlgurni qishloqqa jo'natdim. Endi salqinlatib qaytadi-da.

— Rahmat sizga, amaki. Keling, biz bilan birga ovqatlaning.

— Yoʻq, qizim. Kun ozgina tashladi. Endi o'rimga
chiqishim kerak. Bug'doy pishib ketgan. Tezroq yig'ishtirmasak, toʻkilib uvol boʻladi.

Mehmonlar menga negadir yoqmadi. Bobomga
qo'shilib, chiqib ketdim. Chunki ularning gapirayotgan
gaplari, o'zlarini tutishlariga tushunmadim.

— Bobo.

G'alla o'rishga berilib ketganidan bobom chaqirganimni
eshitmadi.

— Bobo.

Qo'llaridagi o'roqni yerga tashlab, menga o'girildi.

—: Chaqirdingmi, bolam?

— G'alati odamlar ekan-a?

— Kimni aytyapsan?




Burgutlar

 

MIZ

— Anavilarni-da, — qo'limni tepalik ustida turib, atrofni
tomosha qilayotgan Ozod aka bilan Oqila opa tomonga
choʻzdim.

— Ha, ularmi? Dashtni tomosha qilyapti-da. Ularga
e'tibor bermay, kel, o'rganlarimni taxla. Vaqt oʻtib ketyapti.
Bir garmsel tursa, hosil uvol boʻladi.

Ishning koʻpligidan bosh qashlashga vaqt yoʻq. Ammo
har-har zamonda haliyam tepalik ustida oʻtirgan mehmonlarga qarab qoʻyaman.

Akam qosh qorayganda qaytdi. Usta mashinani tuzatishga tuni bilan urindi. Lekin hechsoz boʻlay demasdi.
Uni surishga yordamlashgani bobom oʻrimni ham tashlab
keldi.

Temir-tersaklarni titkilayverganidan, kiyimlari qora moy
boʻlib ketgan usta bobomga yuzlandi:

— Haqqul ota, siz borib ishingizni qilavering, bu savil
hali soz bo'ladiganga o'xshamayapti.

— Bir g'ayrat qilsak, ikki-uch kunlik ish qolgan. Mehmonlarni kuzatib, koʻngil xotirjam boʻlsin. O'rim qochib
ketmas.

— Saraton shamolidan ehtiyot bo'ling deyman-da.

Shoshayotganidan va mashinasi soz bo'lmayotganidan
Ozod aka diqqat boʻlayotgandi.

— Aka, oʻzi nimasi yetishmayapti?

— Bir-ikkita temirini almashtirish kerak. Aksiga
olib, hozir yonimda yoʻq. Yana qishloqqa tushib kelish
kerak.

Ozod aka shoshib qoldi.

— Hozirmi?




 

ez Muyassar Tilovova

— Unda ertaga kechgacha qolib ketasiz.

— Yoʻq, biz hatto ertagachayam qolib ketolmaymiz.
Juda shoshyapmiz.

— Unda... bilmadim, uka. Qishloqqa g'iz etib borib
kelishga tagimda ulovim yoʻq. Haqqul ota iltimos qilib
yuborgani uchun kelganman.

Ozod aka asabiylasha boshladi.

— Shodmon aka, siz asboblaringizning qayerdaligini
ayting, o'zim olib kelaman.

Akamning gapidan qotib qolgan usta unga hayron
tikildi.

— Yana borib kelasanmi?

— Mehmonlar shoshilishyapti. Buyog'i oqshom,
havo salqin. Tez qaytaman.

— Shunday qiling, og'ayni, umringizdan baraka
toping. Sizniyam ko`p ovora qilyapmiz.

Akam Ozod akaga qarab kulib qoʻydi.

— Qo'ldan kelgani shu.

Akam yoʻlga tushar ekan, bobom uning yelkalariga
qoqdi.

— Kuchim yetguncha oʻrib turaman, sen yaxshi
borib kel.

Momom mehmon deb izzatlab Ozod aka bilan Oqila
opaga uydan joy qilib berdi. Biz Shodmon usta bilan
tashqaridagi supada uxladik. Koʻzim ilinayotganida ham,
bobom bug'doy o'ʻrishdan to“xtamagandi. U kishini tushunaman. Qancha mehnat bilan etishtirgan hosilining
uvol boʻlishini istamaydi. Dalaning oxiri koʻrinib qolgan,
zoʻr bersa, ikki-uch kunda tugaydi.




Burgutlar

o
Saharlab qandaydir shovqindan uyg'onib ketdim.

Yonimda hech kim yoʻq. Momomning qarg'angan ovozi
yoʻl tomondan kelardi. Oʻsha yoqqa qarab yugurdim.
Akam qishloqdan qaytgan ekan, lekin negadir oyog'ini
changallab yerga yotib olgan. U kishining yonida
Shodmon usta girdikapalak. Momomning menga ko'zi
tushishi bilan baqirdi:

— Aziz, bolam, chopqilla. Ozod akangni uyg'ot.
Akamni ilon chaqib olibdi de.

Karaxtligim haliyam tarqamagan, nima qilishni
bilmay, bir muddat turib qoldim.

— Nimaga qaqqayasan, bormaysanmi tezroq?

Shodmon ustaning yo'g'on ovozi oʻzimga keltirdi.

Uyga qarab oʻqday uchdim va eshikni zarb bilan
ochdim. Mehmonlar hali uyg'onishmagan ekan.
Shoshganimdan Ozod akani silkilay boshladim. U kishi
choʻchib uyg'ondi va jahli chiqqanidan baqirib ketdi.

— Esing joyidami sen bolaning?

— Tezroq yuring, akamni ilon chaqib oldi. Momom
tez kelsin deyapti.

— Qachon, qayerda chaqdi?

Men javob bermasdim, faqat qo'llaridan ushlab
tortqilardim. Ozod aka hech narsaga tushunmasa-da,
ortimdan ergashdi.

Bizni koʻrgan bobom yonimizga yugurib keldi.

— Bolam, nevaramni ilon chaqib oldi. Kecha do'xtirman deyotganding. Jon bolam, biror narsa qil.

— Bizni xudoning oʻzi senga yoʻliqtirdi. Umringdan
baraka top. Faqat bunday turma, nevaramga yordam ber.




ez Muyassar Tilovova

Momom ham Ozod akaga yolvorib, poyiga yiqilguday
edi.

Ozod aka esa nima qilishni bilmas, atrofdagilarga

alanglardi.
— Qanaqa odamsan oʻzi? — uning jim turganini
koʻrib Shodmon usta aralashdi. — Sendan yordam

so'rashyapti. Qaqqaymay, harakat qil.

— Mening soham boshqa.

— Hozir ilon chaqsa, davolaydigan doktorni
qayerdan topamiz?

Usta asabiylashib baqirdi.

— Hozir urinib ko'raman.

Akamning oyog'ini ilon chaqqan joyidan tepasini
mahkam bog'lashdi. Zaharni soʻrib olib tashlashdi.
Ozod aka yana nimalardir qildi. Uning tez-tez soatiga
qarab qo`yishidan, shoshilib diqqat boʻlayotgani sezilardi.

— Iloyim, qoʻlginang dard koʻrmasin, bolam. Yaxshiyam, sen bor ekansan. Seni bizga xudo yo'liqtirdi.

Bobom bilan momom Ozod akani tinmay duo qilardi.

— Ilon qaerda ekan?

— Haqqul ota, mehmonlar charchagan, ularni
bezovta qilmay, oʻzimiz mashinani tuzatib qoʻya qolaylik
degandi. Falokatda, mashinaning yonidagi ilonni bilmay
bosib oldi.

Shodmon ustaning zaharxanda gaplariga Ozod aka
hech narsa demadi.

Uning shundog'am kechga qolayotganidan jig'ibiyroni chiqardi. Bu erdagilarning oldidan oʻtib ketmoqchiligini aytolmayotgandi, xolos.




Burgutlar

YIZA

Xavf ortda qolib, akamning o`ziga kelishini kutganimizcha, kun tushdan 02 4.

— Endi, amaki, biz yoʻlga tushmasak boʻlmaydi, —
Ozod aka ming bir xijolat bilan gap boshladi. —
Nabirangizning ahvoli yaxshi.

— Seniyam yoʻldan qoldirdik, uzr, bolam, — bobom
chin koʻngildan, qadoq qoʻllarini koʻksiga qoʻyib, uzr
soʻradi. — Ko'ʻngildagiday mehmon ham qilolmadik.
Lekin bir yoʻlingiz tushsa, kirib o'ting.

Ozod aka narsalarini olgani uyga kirarkan, Oqila
opaga shivirladi:

— Bu yoqlarga yoʻlimiz boshqa tushgilik qilmasin.

— Aytganingiz kelsin, narsalarni olib chiqib, tezroq
ketaylik.

Ular mashinaga oʻtirishgach, Ozod aka oynasini
tushirib, sovuqqina xayrlashib qo`ya qoldi. Men kecha
ketib qolishini istamayotgan mashina bizdan uzoqlasha
boshladi. Lekin nimagadir bu safar uning tezroq ketishini xohladim.

Shodmon usta chuqur xoʻrsinib bosh chayqadi.

— Eh odamlar, odamlar... Ikki kundan beri shularni deb
tinchingiz yo'q. Ammo bularni shoshganini qarang.
Odamgarchilik deganiyam qahatga uchrayaptimi, nima balo...

Bobom bilan momom esa uning gaplarini eshitmas,
ikkisi ham mashinadan koʻz uzmay duo qilishardi:

— Ilohim, yoʻllaring oq boʻlsin. Yaxshiligingiz bizdan qaytmasa, xudodan qaytsin.

Shu kuni bobom bugʻdoy oʻrmay, uzoq uxladi. Chunki
garmsel qattiq turayotgandi.




ez Muyassar Tilovova

MUNDARIJA

Ezgu an'ana

 

Burgutlar

  
 
  
   

orag'ordagi ov..
Qorag'ordag
Qasam..

Ko'ʻkyol....




Burgutlar

 

Muyassar Tilovova

BURGUTLAR

Hikoyalar

95



YA

ez Muyassar Tilovova

Nashriyot litsenziyasi Ne. 181. 08.12.11.
Terishga 16.09.2011 da berildi. Bosishga ruxsat 02.12.2011
da berildi. Bichimi 70x90 Ури Ofset bosma usulida bosildi.
«Academy» garniturasi. Shartli b.t.3,51. Nashr-hisob t.3,81.
Adadi 20.000 nusxa. Buyurtma Ne 11-869.

«ADIB» nashriyotida tayyorlandi.

100027. Toshkent. Oʻzbekiston koʻchasi, 16-uy
Tel: (8371) 245-89-24.

«O`zbekiston» nashriyot-matbaa ijodiy uyi bosmaxonasida

chop etildi. 100129, Toshkent shahri, Navoiy koʻchasi, 30.



