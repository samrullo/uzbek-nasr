Muhammad Ismoil. Zabarjad (qissa)

Muhammad ISMOIL

ZABARJAD

Qissa

Sarvar Samandarovich darvoza ochilishini kutib turardi.

Ikki qavatli dangʻillama uyning temir darvozasi juda bahaybat edi.
Eshik ochilavermagach, mashinadan tushishga majbur boʻldi. Darvoza
tabaqalarini birma-bir itararkan, shippaklarini shapillatib xotini
kelayotganini eshitdi.

— O'g'ʻling hali ham kelmadimi - dedi u xotiniga qaramay.

— Yo'q.

Sarvar Samandarovich mashinani ichkariga olib kirdi. Soʻngra so'riga
yonboshladi. Choy koʻtarib kelgan xotini, choynakni bir chetga qoʻydi-da,
xontaxtaning chang bosganidan xijolat boʻlib, arta boshladi.

— Mehming narxi qancha turishini bilasanmi? Uning narxi

mashinadan ham, mana shu uydan ham qimmat turarkan. Mehming
narxi ota-onadan ham qimmatroq ekan. Biz oʻgʻlingga hamma narsani
berdik. Mashina ham, mana shu uy ham oʻg'ʻlingniki edi. Lekin unga mehr
bermaganligimiz uchun, u hammasini tashlab, bu uydan chiqib ketdi.

— Yoʻq, biz tarbiya bermadik.

— Yana yanglishyapsan xotin. Biz unga mehr bermadik. Nahotki,
shuncha janjaldan keyin ham shuni anglamagan boʻlsang. Endi bas,
shovqin-suron ko'tarma. Haqiqatning yuziga tik qaraydigan payt keldi.
Hech kimni ayblayotganim yoʻq. O'g'lingni ham, keliningni ham, seni
ham.

Sarvar Samandarovich biroz tin oldida, yuzini ters oʻgirdi: — Biz
boshi berk koʻchaga kirib qoldik.

ЖЖЖ

Kuy-qoʻshiq avjida edi. Estrada yulduzining tug'ilgan kuniga
mamlakatning nufuzli ayonlari yigʻilgandi. Nazardan biroz chetda qolgan
Shohruhga, shoxona ziyofatning inja tamannolari, kiborona nash'u - 1

Muhammad Ismoil. Zabarjad (qissa)

namolari zavq bagʻishlamay qoʻydi. Y uragi siqilib, ketishga taraddudlandi.
Uning yoʻlini kesib chiqqan Isfandiyor, qoʻlidan maxkam tutib, qoʻshni
stol sari yetakladi. Unda dugonalaridan ajralib, birgina qiz oʻtirardi.

— Salom, yaxshilar! Bu kishi Shohruh Sultonov. Y oshlar orasida eng
zoʻr rejissyorlardan. Bu xonim deb'yutant kinoaktrisa Zabarjad Zokirova.
Albatta gʻoyibdan, bir-birlaringni taniysizlar, men esa uchrashtirdim,
xolos.

— Salom, yaxshimisiz!

— Salom!

— Yaqinda, qaysidir kino dublyajida ovozingizni eshitgandim.

— Ha, — dedi qiz qoshlarini chimirib. Soʻngra yoniga xuddi
xizmatkori kelganday soʻradi. — Teatrda nima gaplar?

— Tinchlik.

— Nega shovqin — suron emas.

— Shovqin kimga yoqadi, g'alva koʻtarishga toqatim yo'q.

Tashabbus jazosiz qolmaydi.

— Askar uxlayapti, xizmat oʻtayapti, deng - dedi qiz g'olibona.

— Safimizga keling. Uxlash ham katta mahorat.

— Agar Janna Dark rolini talab qilsamchi?

— Janna Dark bizda qo'ʻyilmayotganiga ancha bo'lgan.

— Davlatning oyligini olib, kanaday semirishning vaqti tugadi deb jar
solmaysiz-mi?

— Hech kim semirgani yoʻq. Oʻzimning ham, boy boʻlib boltam yoʻq,
kambag'al bo'lib xaltam.

— Baribir, nimadir qilish kerak. Boshqa teatrlar ishlayapti-yu. Qotib
qolishning huzurbaxshligi sizning qiyofangizga yarashmas ekan.

— Iltimos. Y aramni timamang. Maishiy mavzularning badbo'y hidi
shu qadar jonimga tekkan-ki, gohi o'zim qoʻyayotgan spektakllarning
boʻm-boʻsh mojarolaridan koʻnglim agʻdarilay deydi.

— Odamlarning ko'ngli agʻdarilib bo'lgan.

— Siz menga ortiqcha baho berayapsiz. Men kimman? Qo'limdan

nima keladi? Men boʻlmasam ham teatr kam-ko'stsiz ishlayveradi. Bu
dunyoda hamma aktyor. Y uring, yaxshisi o'ynaymiz. Bitimiz bir to'kilsin!

ka

 2

Muhammad Ismoil. Zabarjad (qissa)

Shohruh ertalab choʻchib uygʻondi. Lablari alamli pichirlardi:
«Istamayman, istamayman, istamayman! Nahotki yaxshi koʻrib qolgan
boʻlsam. Y oʻq, kerakmas, kerakmas! E, Xudo...»

Ular bugun koʻrishishlari kerak edi. Zabarjad teatrga soat uchlarga
yaqin keldi. Shohruh uning qo'liga stsenariy tutdi.

— Najib Mahfuzning «Rodopis» asari. Rodopis obrazini talqin qilib
ko'ring-chi...

— Asar nima haqda?

— Maxenra va sohibjamol raqqosa Rodopis haqida: Y osh va navqiron
Maxenra taxtga oʻtirarkan, kunlarning birida samoda uchib yurgan burgut,
uning oyoqlari ostiga, duru-javohirlar bilan ziynatlangan bir shippakni olib
kelib tashlaydi. gʻoyibdan yuborilgan bu ishoratning ne sir-sinoati bor
ekanligiga qiziqqan shahzoda maftunkor Rodopis yashovchi qal'aga yoʻl
oladi va qarshisida goʻzallikning mislsiz timsolini ko'rib...

Shu payt Zabarjadning qoʻl telefoni chirillab qoldi.

— Alyo, ha teatrdaman. Gapni ko'paytirmay, olib ketadi odam

degan... Ha, o'n besh minutdan keyin chiqaman. Ha, davom
ettiravering... Kechirasiz.

— Davom etmayman. Endi, xonamga telefonni oʻchirib kiring.

Bu yer siz uchrashuv belgilaydigan joy emas.

— Voy-bo' ukam-u - deya Zabarjad labini choʻchchaytirdi.

— Ukaga istigʻno ohangi bilan gapirishmaydi.

— Shunaqa gapirish mavridi edi.

— Men yolgʻonni yomon koʻraman.

— Keyin nima boʻldi?

— Uchrashuvni bekor qilsangiz aytaman.

— Yo'q, ketishim kerak.

— Agar siz ,,, agar siz koʻzimga yaxshi ko'ʻrinmaganingizda bu
qilig'ingiz uchun hech qachon kechirmagan boʻlardim. Toʻpponcham
boʻlsa...

— Ha. Ana sahnada to'pponcha paydo boʻldi. Stanislavskiy nazariyasi
boʻyicha, spektakl davomida endi u otilishi kerak. Ha, iltimos u otilganda
haqiqiy otilsin. Oʻq oʻmiga paxta otilib chiqmasin. Oʻq tovushi o'rniga
musiqa chalinmasin. Xoʻsh, siz meni qaysi spektaklga chaqirayapsiz oʻzi?

 3

Muhammad Ismoil. Zabarjad (qissa)

Ijodingizda Rodopis boʻlishim kerakmi? Yo xayotingizda? Ochiq
aytavering. Men hammasini ijro etaveraman. Men bor mahoratimni
ayamayman.

— Avval asami o'qib koʻring. Katta ketmang. Hali sinovdan

oʻtasizmi, yoʻqmi Xudo poshsho...

— Hohishingiz... Farmon sizdan ijro bizdan. Xoʻp, xayr.

жжж

Shohrux bir haftadan buyon telefon qilmagani uchun Mohichehraning
koʻzlariga yosh toʻldi. Bir haftadan buyon alamli bir haqiqat ayon boʻlib
borayotgandi. Avvallari Shohruh unga kunda bir, ikki telefon qilar, goho
har soatda holidan xabar olar, shunchaki ham valaqlashib oʻtirardi. Telefon
qilmayotgani undan voz kechganidan dalolat edi. Izohlashning, nega, nega,
nega degan savol-javoblarning hojati yoʻq edi. Shunday boʻlsada,
ayolligiga bordi. Bag'rikenglik qildi. Telefon goʻshagini ko'tardi.

— Alyo, Shohruh aka, yaxshimisiz?

— Ha, Mohi, qalaysiz?

— Ko'ʻrinmaysiz? (ichida oʻz savoliga oʻzi javob aytib oʻtirardi: Y angi
yor topilganda eskisidan kechmoq kerak).

— E, biroz ishlarim koʻpayib ketdi. (Koʻrinmaysiz emas, Rodopis
rolini taklif etmoqchi boʻlib yuruvdingiz, nega indamay ketdingiz).

— Ha, men oʻylabman, bizdan bilib-bilmay biroz xatolik oʻtgan
bo'lsa, kechirim soʻrab qoʻysammikan. (Ishlarim koʻpayib ketganmish!
Kerak boʻlsa Oliy Majlis kengashini tashlab kelardingiz-u, dangalini aytib
qoʻya qolsada erkak degan).

— E, xato sizda nima qiladi? Onangiz ham sizni betaxorat emizmagan
(Rodopis roliga nega ravo koʻrmayapsiz demoqchi. Uni senga bersam,
isyonkor muhabbat ma'budasi emas, his-tuyg'ularga qul boʻlgan va shu
sababli Morenrani halokatga uchratgan fohisha qiyofasini yaratib
berasanmi? Rahmat, kerak emas).

— Bugun kechqurun spektaklim bor edi. Hafsalam boʻlmay turibdi.
(Spektakldan keyin bo'shman, siz nima qilmoqchisiz, Shohruh aka. Bir iliq
soʻz aytsangiz-chi, kuchimga kuch, g'ayratimga g'ayrat qoʻshib
jo'ʻshtiradigan. Shunchayam intiq qilasizmi?)

 4

Muhammad Ismoil. Zabarjad (qissa)

— Meniyam negadir hafsalam yoʻq. (Endi qarmogʻingga ilinib
boʻpman. Chaqirsang ham bormayman.) Boʻpti, boʻlmasa. Sal ishlarim
saranjom boʻlsin, oʻzim telefon qilarman. (Kerak boʻlsang, oʻzim topib
olaman. Hadeb telefon qilib, jig'imga tegma.)

— Bo'pti. Xayr, Yaxshi ishlang! (Nozu-karashmani sal oshirishim
kerak shekilli, uncha-muncha gap ta'sir qilmayapti. Hali ko'ramiz, bir
yugurtiray, oʻzing kelib, oyogʻim tagiga yotib olasan.)

— Boʻpti. (Hayriyat, osonlikcha qutuldim. Bu bilan hisob kitobimiz
oxirlab qolgan koʻrinadi. Vaqt - oliy malham. Kunlar oʻtib, hammasi
unutilib ketadi. Xafa boʻlma, Mohichehra).

ЖЖЖ

Sarvar Samandarovich mashinasini darvoza tagiga to'xtatdi-da,
signalni bosdi. Toʻgʻrisi, shu qadar charchagan, holdan toygan edi-ki,
mashinasini koʻchada qoldirib, kirishga ham tayyor edi. Biroq, o'ziga
Xudodan ozgina sabr soʻrab turdi. Birozdan soʻng, ulkan temir darvozani
bir necha qulflarini sharaqlatib, darvoza yonida xotini paydo boʻldi.

— O'g'ling, telefon qilmadimi? - soʻradi Sarvar Samandarovich,
soʻriga yonboshlarkan. Hovli oʻrtasida favvora suv sachratib, shovqin
solar, palma daraxtining ulkan barglari, salqin shabadada silkinardi. Ikki
qavatli bahaybat uyning favvoralari qanchalik baland otilmasin, shamol
osmondan kuch bilan tushmasa, havo aylanmasdi.

— Yo'q, - dedi xotini.

— Nima, endi qaytib kelmasmikan?

— Qaynanasi, bittayu bitta qizim, shu uyda yashayveringlar,
deganmish.

— Nima, meni oʻgʻlim ikkitami? Yo yashirib qoʻygan, yana bir ikkita
bolam bormi? Bu uylarni kim uchun solganman axir?! Falonchini o'g'li,
xotininikiga ketib qolibdi degan isnodga qoldim-ku?

— Bu gaplarni urmasdan oldin oʻylang edi.

— Endi oʻz bolamni urolmaymanmi?

— Bu gaplarni yoshligida aytish kerak edi. Endi suyagi qotib qulog'iga
gap kirmaydigan paytda, aytganingiz befoyda.

— Bolaligida bola dedik, bitta bola deb, qosh-qovog'iga qaradik.

 5

Muhammad Ismoil. Zabarjad (qissa)

Mana oqibati. Hammasiga sen aybdorsan. Yana bitta tug'sang, o'lib
qolmasding.

— Qon bosimim bor. Ba'zilarning bitta bolasi oʻnta boladan afzal.
Xudo, beradiganini bitta bolaning orqasidan ham beraveradi.

— Agar ikkita boʻlganda bittasi ketsa, ikkinchisi suyanchiq boʻlardi.

— Shu paytgacha qaerda edingiz, hoy mard bola. Shu paytgacha
oʻynashlardan boʻshaganingiz yoʻq-ku?! Men, qon bosimim bor deb vaj
ko'rsatgan ekanman, nega meni do'xtirga olib borib tuzatmadingiz.
Y oshim qirqdan oshib, ellikka ketayotganida sizga endi bola kerak boʻlib
qoldimi? Endi tugʻsam, bu bola yigirma yilda katta boʻlib oltmishdan
oshganimda menga nima karomat ko'rsatib beradi.

— Bu gapni senga oʻn besh yildan beri aytaman. Gapga quloq
solmaysan.

— Menga aytishingiz emas, shu ishni qilishingiz kerak edi. Siz
aksincha, mendan arazlab, koʻchada yallo qilib yurdingiz. Mana endi
boshimiz devorga «taq» etib urilgandan so'ng, hamma aybni menga
to'nkayapsiz. Men kimman, men sizning soyangizman xolos. O'zingiz
toʻgʻri bo'lganingizda soyangizni egriligidan qoʻ'rqmasdingiz.

— O'g'lingga telefon qil, qaytib kelsin.

— Keladi, kelmay qayoqqa boradi. Hozir unga xotinining gapi gap,
soʻzi soʻz boʻlib turibdi. Bir ikki kun oʻtsin, xotini bir hunarlar ko'rsatsin..,
Sarvar Samandarovich xotini keltirgan ovqatdan istamaygina, choʻqilibchoʻqilab yedi. U parhez harakatida yurardi. Semirib ketishni yoqtirmasdi.
Aniqrogʻi, uning atrofidagi odamlar, uning semirib ketishini yoqtirmasdi.
Sarvar Samandarovich kelishgan, xushmuomala, xayotda juda ko'p
odamlar bilan muloqotda boʻlgani, doimo yaxshilik umidida yashab, og'ir
mehnatdan sira boʻyin tovlamagni uchun, hamma bilan chiqishib ketar,
hayoti ham kam-koʻstsiz, farovon kechardi. Teatrdan tashqari ham,
Toshkentda, Samarqandda, Andijonda shaxsiy firmalari, doʻkonlari bor
edi. Daromad oʻshalar tarafidan kelar, teatrdagi rahbarligi, obro'si
doʻkonlar ishini yurgazishga xizmat qilardi. Lekin, Xudo bandasining
hamma ishini toʻla-toʻkis uyub tashlamas, albatta bir tomonini kemtik qilib
qoʻyar ekan. Sarvar Samandarovich, serfarzand oilada oʻsdi. Oʻzi ham
serfarzand boʻlishni istagan edi. Biroq xotini bitta tuqqandan keyin,
tugʻishni orqaga solib yuraverdi. Keyin, keyin «qon bosimim bor» degan

 6

Muhammad Ismoil. Zabarjad (qissa)

vaj karson topdi. Keyin-keyin, endi qaridik, shu bitta farzand yetadi deb
turib oldi. Sarvar Samandarovich esa bekitiqcha yana uylanishni niyat qilib
yuraverdi. Xashakdan oʻtin chiqmas, o'ynashdan xotin chiqmas
deganlaridek, oʻynashlar biri kelib, biri ketar, u esa ularning ichidan jiddiy
oʻylab koʻrishga arziydiganini axtarardi.

ЖЖЖ

Shohruh tanishtirish va u bosh rolda oʻynashiga izn soʻrash uchun
Zabarjadni Sarvar Samandarovichning oldiga olib kirdi.

— Shunaqa deng. Xoʻsh, Zabarjadxon malika rolini oʻynay olasizmi?

— Hayotda hech malika bo'lmaganman. Qoʻlimdan kelmasa kerak.

— Agar malika bo'ʻlganingizda sizni rol oʻynash uchun chaqirishga
haddimiz sigʻmasdi. 15 asrda yashaganingizda esa chaqirishga yanada
qiynalardik.

— Xafa boʻlmang, men malikalik da'vo qilayotganim yo'q.

Bor-yoʻgʻi rol soʻrayapman xolos.

— Albatta ruxsat beraman. Hech qaysi malikadan kam joyingiz yoʻq.
Odamlar sizni haqiqiy «Rodopis» deya qabul qilishlariga ham ishonaman.
Aslini olganda bu asar Shox Morenra va Rodopis haqida emas, soʻnmas
muhabbat haqidagi qo'shiqdir. Chin sevgining qismati shunday. Odamlar
kelib-ketaveradi. Ammo haqiqiy muhabbat asrlar osha yashayveradi.

— Men ham shunday so'nmas muhabbatni yaratishga harakat qilaman,
Sarvar Samandarovich.

— Marhamat, sahna sizniki.

ЖЖЖ

Oradan bir oylarga yaqin vaqt oʻtdi. Spektakl mashqlari jarayonida
Zabarjad Rodopis obrazini Shohruhning koʻnglidagiday qoyilmaqom qilib
ijro etdi. Bu rolga da'vogar boʻlgan Mohichehraning ham, Gulbadanning
ham talqinlari oʻtmadi. Zabarjad bu obrazi orqali Morenra obrazini
ijobiylashtirib yuborgan edi. Morenra haqiqiy muhabbat qurboni,
qahramoni edi. Rodopisni butun jon-jahoni bilan sevib qolgan hukmdor
Morenra saltanat yumushlarini, toju-taxt siyosatini unutib, oʻzini muhabbat

 7

Muhammad Ismoil. Zabarjad (qissa)

izniga tashlab, Rodopis uchun qasr qurdira boshlaydi. Bundan darg'azab
boʻlgan kohinlar gʻalayon ko'tarishadi. Morenra mardlarcha isyonkorlarga
peshvoz chiqadi va halok boʻladi.

Mohichehra talqinidagi Morenra, maishatga berilgan, kayfu-safo,
hirsu-xavas tufayli saltanat ixtiyorini hokimlar qoʻliga topshirib qoʻygan va
sarmast holda, haqiqattalab jafokashlar tig'iga duchor boʻlgan beburd shoh
obrazi edi.

Gulbadan talqinidagi Morenra esa, o'zini nima qilayotganini
bilmaydigan, avvallari ayol quchogʻidan bahramand boʻlmagani uchun,
raqqosa Rodopis tuzog'iga tushib qolib, oʻzini qo'yarga joy topolmay,
darg'azab igʻvogarlarning zugʻumi tufayli zaharli tig'ga oʻzini urgan
shoʻrlik shoh obrazi edi.

Asar syujeti ham, soʻzlari ham zarracha oʻzgartirilmagan, asl holida
qolgandi. Faqat talqin etish, soʻzlarga jilo berish, ohang va shiddat
bagʻishlash, jon kiritib ijro etish o'zgargandi xolos. Bu obrazga hamma oʻz
nuqtai nazaridan yondoshgandi.

жжж

So'nggi bosh repetitsiya ham muvaffaqiyatli oʻtdi. Ertaga premera.
Shohruh imkon topib Zabarjadning qulogʻiga pichirladi:

— Bugun sizni kuzatib qoʻyaman!

Ular Zabarjad yashaydigan koʻcha boshiga yetishganda, kun allamahal
bo'lib qolgan, koʻchada odamlar siyraklashgan, chang-toʻzon, shovqinsuron tingandi.

Shohruh engashib Zabarjadning qoʻlidan oʻpdi, soʻng bagʻriga tortdi.

— Hamma aktrisalaringiz bilan shunday xayrlashasizmi?

— Yo'q.

— Kim sizga bu huquqni berdi?

— Sizni yaxshi koʻraman. Shuning uchun o'pishga haqqim bor deb
oʻylayman.

— Yaxshi koʻrishingiz sizga yana qanaqa huquqlamni beradi,

bilsak bo'ladimi?

— Siz meni yaxshi koʻrmaysizmi?

— Yo'q, yaxshi ko'rmayman. Men sizni bilmayman. Siz men uchun

 8

Muhammad Ismoil. Zabarjad (qissa)

mavhum odamsiz. Tanishganimizga ham bor-yoʻgʻi bir oy boʻldi.
— Bir paytlar bir qoʻshiq boʻlardi:

Men ketganda ancha yosh eding,
Bog'bon qizi gullar erkasi.
Mana endi oydek to'libsan,
Xayolimning ey arzandasi.

Xayolimda bolalikdan birga oʻsgandaymiz. Birga ulgʻaygandaymiz.
Keyin bir, ikki oy bir-birimizdan uzoqda yurganmiz-u, yana ko'rishib
turgandaymiz. Men, oʻzimning qadrdon va jonajon do'stimni topib
olgandayman.

— Xotirjam boʻlavering. Men bolaligimda hech sizga oʻxshagan
doʻstga уо Пашадаптап.

— Zabarjad... — Shoxruh Zabarjadni quchoqlashga urindi:

Zabarjad. Menga qarang.

— Xo'sh, nima deysiz?

— Sizni yaxshi koʻraman!

— Nima boʻpti? Qiziq ekansiz. Bu soʻz men uchun hech narsani
anglatmaydi. Y o shu gapni aytganingiz uchun sizni yaxshi koʻrib qolaymi?

— Zabarjad, tuyg'ularimni xaqoratlamang.

— Siz, haqoratlamang. Men nima desangiz jim turaveradigan
qoʻgʻirchoq emasman.

— Hech boʻlmasa, ketishimdan oldin bir ogʻiz shirin soʻz ayting.

— Yaxshi boring.

— Shumi?

— Shu. Mayli kechirdim. A gar, spektaklda rol berganim uchun,

quchoqlashga haqqim bor deganingizda, kechirmasdim. Harqalay,
oʻrab gapirdingiz-ku!

— Farosatingiz, shunga yetganiga rahmat!

— Yaxshi qoling. Xayr!

Shohruh to Zabarjad uyga kirib ketguncha qarab turdi.

So'ngra choʻntagidan mashina kalitini izlay boshladi.

ЖЖЖ

 9

Muhammad Ismoil. Zabarjad (qissa)

Mohichehra chuqur qaygʻuga choʻkib oʻtirardi. Shohruhni oʻziga
qaratmoqchi edi, boʻlmadi. Agar yoʻlini qilsam, unga tegib olaman deb,
umid qilgandi, qaerdandir Zabarjad paydo boʻldi-yu, harakatlari zoe ketdi.
Umid va ikkilanishlar, gumon va muhabbat alangasida ikki yillik umri
oʻtdi. Bu ikki yil qiz bolaning ayni gullaydigan oʻn sakkiz, yigirma ikki,
qolaversa yigirma to'rtga to'ladigan qisqa davri uchun, juda katta muddat
edi. U mana shu juda qisqa muddatning ikki yilini Shohruhga bagʻishladi
va oxir-oqibat, Shohruhning xayotida Zabarjad paydo boʻldi-yu, undan
quruq qoldi. Hatto unga nasib etishi kerak boʻlgan, bosh rol ham, undan
qiyalab oʻtib, Zabarjadda toʻxtadi. Unga esa kanizak roli tegdi. Mana u
sahnada Zabarjadga kanizaklik qiladi. Hayotda esa undan ham battar,
mag'lub boʻlgan ma'shuqa. Gazetalar ham teatr sahnasida Zabarjad
Zokirova degan yangi yulduz paydo boʻlganligi haqida tinmay yozib
yotibdi. Uning kanizak rolini o'ynashga rozi boʻlganligi ham Shohruhdan
umidini uzmaganligi tufayli edi. Harqalay uzoqlashib ketgandan koʻra
koʻz-koʻzga tushib turgani yaxshi-da.

Mohichehra oynaga qararkan, uning aksidagi sohibjamolni koʻrib: «E,
bu Shohruh deganning koʻzi koʻrmi-ya» — deb yubordi.

Mohichehra oʻz qomatiga oʻzining suqi kelib, oyna atrofida gir-gir
aylanib, oshifta boʻlarkan, telefon qoʻ'ngʻirogʻidan choʻchib tushdi.

— Alyo.

— Alyo, Mohi,,,

— 0, Sarvar Samandarovich! Xayriyat, xayriyat, bexato nishonga
oluvchi nazaringiz yon daftaringizdagi toʻtigullar roʻyxatidan ortib, bizga
qadalganidan behad baxtiyorman.

— Boʻldi, bas qil. Davlatning juni bilan oʻzingni juningni aralashtirma.
Bilasan ishli odamman. Bosh qashiy deb boshimni, osh oshay deb
ogʻzimni topolmayman. Seni ham tunu-kun menga koʻzingni qadab turgan
joying yoʻqdir.

— Sarvar aka, men boʻlmasam ham buni kuni oyday oʻtaveradi deb
oʻylaysizda-a?

— Kuningiz mensiz, nafaqat oyday oʻtadi, quyoshday yorugʻ
o'taveradi.

— Qo'ysangiz-chi, sizsiz o'tgan kunim qursin. Maymunlar ham

 10

Muhammad Ismoil. Zabarjad (qissa)

holimga yigʻlamay qoʻygan, oʻzim ulaming oldiga borib, xo'ng-xo'ʻng
yigʻlab kelayapman.

— Oldingizga, bugun bir maymun borsa, qabul qilasizmi?

— Ko'z yoshimni artishgami yoki sochimni silab, o'ynashgami?

— O'ʻynashga. Oching eshigingizni.

Mohichehra yugurib borib eshikni ochdi. Tashqarida qulogʻiga qoʻl
telefonini qoʻyib, Sarvar Samandarovich turardi

— Voy, keling, shuncha gapni koʻchada aytish shartmidi?

— Bu yerga kelganda lablarim lazzatli yumushga tushib ketadi,

esim ogʻib gap topolmay sarmast bo'laman.

— Voy boʻ, koʻramiz necha marta sarmast boʻlarkansiz.

Mohichehraning gʻamzasi yurakni oʻrtab yuborardi.

— Bu, sizni mahoratingizga Бод 1д-да.

— Bizda hech yomoni boʻlmagan.

— O'zingizni ehtiyot qiling, ochko'z eshak to'rva teshar. Sarvar
Samandarovich kostyum, galstuklarini yecharkan, Mohichehrani bag'riga
bosib, erkalay boshlaydi. Uzoq o'ʻ'pichdan soʻng, Mohichehra uning
quchogʻidan siltanib, nari surildi.

— Men sizga yotganda yaxshiman, boshqa payt yomonman,
shundaymi?

— Ha, yana nima boʻldi?

— Teatr rahbarisiz. Bir og'iz aytganingizda menga bosh rolni
berishardi. Koʻchadan kelgan anovi qiz, teatrda ishlamay turib, e yoʻq, be
yoʻq, bosh rolni ilib ketdi. Men bumimni tishlab qoldim. Siz nima
bo'layotganiga qaramaysiz ham. Shohruh Sultonov boʻlsa bugungi
zamonda shahvatparast shohlar haqida spektakl qoʻyib yuribdi. Hozir shu
kerakmi? Nima demoqchi, nimalarga ishorat qilayapti? Shuncha yil teatr
ostonasini yalab, tajriba orttirib, ustozlardan oʻrganib, birim ikki boʻlsin,
bitim sirka boʻlsin deb, jonim xalak yursam-u, qayoqdagi Shohruh
Sultonov koʻchadan oʻynashini yetaklab kelib, meni unga kanizak qilib
qoʻysa! Lallaygan oʻrtogʻi Isfandiyor shoh rolini oʻynarmish. Tanishbilishchilik, oshno-ogʻaynichilik, hamtovoqlik ham evi bilan-da?! Rahbar
boʻlib, qayoqqa qarayapsiz? Men bechora bu yerda yaxshiman, u yerda
koʻrib ko'rmaganga, tanib tanimaganga olasiz, oʻtirsam oʻpoq, tursam

 П

Muhammad Ismoil. Zabarjad (qissa)

— O'zingizni bosing. Zokirovaga shuncha hasadmi?

— Hasad — qo'g'irchoqlarga qilinmaydi!

— Bunisi boʻlmasa, boshqa spektakldan bosh rolni olib berarman?
Shunga shunchami?

— Yo'q. Men Rodopis boʻlishni orzu qilaman, Rodopis.

— Men ketdim. O'ʻtirishni ham rasvo qilding. Menga hech joyda
shavqat yoʻq.

— Sarvar Samandarovich, toʻxtang. Rahbar boʻlgandan keyin, xalqni
dardini eshitish kerak-da. Indamay juftakni rostlash, har dangasaning
qoʻlidan keladi.

— Sizni bir xursand qilmoqchi edim, ammo nachora, bitmagan
savdoga shirinkoma yoʻq.

ЖЖЖ

Spektakl ijrosi juda muvaffaqiyatli tugadi. Tomoshabinlar oʻrinlaridan
turib, ijrochilarni rosa olqishladi. Shohruh odamlarga nazar tashlar ekan,
yuragi gʻururdan gupirib ketdi. Spektakl qahramonlari qayta-qayta sahnaga
chiqib ta'zim qilishdi. Otilgan qip-qizil gullar gilamday ularning oyogʻi
tagiga poyondoz boʻldi. Teatr rahbari, yangi spektaklning barcha
qatnashchilariga, jamoa oqsoqollariga ziyofat berishga va'da qildi.
Aktyorlar, bu xushxabar uchun yana chapak chalib, shodon
qiy qirishgancha, grimxonalariga otilishdi.

Zabarjad ham, oʻziga birkitilgan xonaga otildi. Ko'zguga qarab,
malikalik qiyofasidan koʻzlari chaqnab ketdi Soʻngra kiyimlarini
almashtirdi. Yana oddiy liboslarga qaytish, erish tuyuldi. Nachora, teatr
hayoti shunday. Sahnada shohsan, hayotda yana oʻz holingga qaytasan.
Yana el qatori qorin toʻydirish tashvishiga tushuvchi, uyga qaytish uchun
avtobus kutuvchi, shilqimlarning telba-teskari gaplariga javob qaytarishga
majbur yoʻlovchiga aylanasan.

Zabarjad mana shu xayollarda, upa ketqazuvchi lattani yuziga
surtgandi, dahshatli ogʻriqdan chinqirib yubordi. Nima boʻlganini bilish
uchun, koʻziga toʻlgan yosh bilan koʻzguga qaragandi, qulogʻining oldi,
chakagi ostidan to iyagigacha terisi qip-qizil boʻlib, shilinib tushganini
koʻrdi. Falokatning xunuk jarohatidan yana vahimaga tushib, battar baqirib

 12

Muhammad Ismoil. Zabarjad (qissa)

yubordi. Xona birpasda odamga toʻldi. Kimdir, upa lattani xidlab, kislota
ekanligini aniqladi. Kimdir «Tez yordam» mashinasi chaqirdi. Kimdir
Zabarjad hushidan ketmasligi uchun suv sepib turdi.

жжж

Kunlarning birida Zabarjadni koʻrish uchun shifoxonaga Sarvar
Samandarovich keldi.

— 0, Zabarjadxon. Y otavering, yotavering, hech bezovta boʻlmang.

— Salom, yaxshimisiz?— Zabarjad dik etib, oʻrnidan turdi:

— Kechirasiz. Biroz koʻzim ilinibdi.

— Ko'rinishingiz yaxshi. Koʻz tegmasin. - Sarvar Samandarovich,
Zabarjadga yaxshiroq razm solar ekan, ichida oʻyladi: «Qiz bechora, ancha
talofat koʻribdi-ku. Buni, bu holatda koʻrgan odamning afti burishmay iloji
yoʻq. Bu chandiqlarni grimmda ham bekitib boʻlmasa kerak.»

— Dori-darmonlardan tanqislik yoʻq-mi, Zabarjadxon, bizdan nima
yordam. Lekin, oʻsha-oʻsha go'zalsiz. - Sarvar Samandarovich yuzida
tabassumini qoʻymasdi, ichida esa: «Spektaklni bekor toʻxtatgan ekanman,
goh-goh qo'yaverish kerak, Mohi oʻynayveradi. Sal shoshilibman, endi bu
menga toʻgʻri kelmaydi. Menikini, timog'ʻida ham dog'i boʻlmasligi
kerak». - deya o'ylardi.

— O'zingiz charchamay ishlab yuribsizmi, Sarvar
Samandarovich, teatringizda bir jonimni berib ishlay devdim, boʻlmadi.
Sizga qoyil, bir-birini ko'rishga koʻzi yoʻq shuncha odamni boshini
birlashtirib turibsiz, mahoratingizga tan berdim.

— E, hali ishlaysiz. Sizday goʻzal qizlar, dunyoga ming yilda bir
keladi. Sog'ayib keting, hali koʻp koʻrishamiz. Endi men boray.

Sarvar Samandarovich Zabarjadni qoʻlini oʻpdi:

— Bosh rol sizniki.Chiqquningizcha kutamiz. Sarvar Samandarovich
hovliga yetmay yana oʻyladi: «Xotin qilmasam,oʻynash qilarman.
Dargohimni bir chetida yursa, yuribdi-da. Asl aynimas, deganlari shu
boʻlsa kerak, husnini yoʻqotmabdi.»

Zabarjad uni kuzatarkan: — «Afting qursin, qari tullak, betingdagi
tirishlar, menikidan xunugu, bujmaytirganiga oʻlaymi - derdi ichida: —
Men nimani oʻylayotganimni bilmaydi deb oʻylayapti, shekilli. Mendan

 13

Muhammad Ismoil. Zabarjad (qissa)

voz kechib yuborgani shundoqqina ko'rinib turibdi-yu. Mendan-a,
mendan!».

Zabarjad, koʻzguni qoʻliga oldi. «Men shunchalik xunukman-mi?» U
yuzidagi bitib borayotgan tirishni silab qoʻydi. Mendan voz kechdi-a?!
Sahnada Rodopisni kim o'ynashini koʻrasiz! Oʻynash qanaqaligini bir
ko'rsatib qoʻyay!»

Kun kech boʻlganda, Mohichehra va Gulbadan kirib keldi.

Ikkalasi ham shodliklarini yashirolmasdi.

— Voy, Zabarjad, senga nima bo'ldi-a. Y uragim bir achidi, bir achidi.
Kelib, kelib shunday goʻzal qizni, Xudo urib qoʻyadimi? Kel, endi, chin
doʻst boʻlamiz. Senga yaqin dugona boʻlaman. - Shunday deyar ekan,
Mohichehra Zabarjadni yuzini oʻpib qoʻydi. Ichida esa «Ha, Shohruhga
osilmoqchi eding. Battar boʻl. Endi unga yaqinlashib boʻpsan. Chalpakka
oʻrab, oldiga tashlashsa senga qaramaydi. Birovni oshiga qoʻl uzatganning
ahvoli shu. Shohruh akam, endi oʻz-oʻzimga qoldi».

— Voy, Zabarjad opa, haliyam bir chiroylisiz, bir chiroylisiz. Qaniydi
shu chiroy menda boʻlsa, shu chandiqqa ham rozi edim - dedi Gulbadan.

Qizlar qiyqirishib kulishdilar.

— Qo'ying, hech kimga ko'rgulik qilmasin. Dushmanimga ham ravo
koʻrmayman - dedi Zabarjad.

— Shu chandiqni ham bir silashga zor yigitlar qancha axir.

Gulbadan yana qiyqirdi. Ichida esa, «Ha, Isfandiyor akam oʻzimga
qolib ketdi. Kecha meni izlab borishining sababi bu yoqda. Sendan qochadi
endi, qochganda ham beting qursin, deb qochadi. Va,— hah-ha». Gulbadan
ich-ichidan shodlanib qiyqirardi. - Silatmang, siliyman deb, quvlasalar,
qoching!

— Ja-a, uzoqqa qochib ketmasinlar, - Gapga - gap kiygizdi
Mohichehra: — Baribir kimgadir silatish kerak, sen nima bu parini hamma
joyi kuygan deb oʻylayapsanmi? Kuymagan joylari ham bor.

-Mayli, mayli endi kuymagan joylari bilan kuydiraversinlar - yana
qiyqirdi Gulbadan.

Zabarjad ularning bu qadar bezbetligidan hayron qoldi. Soʻngra, yuzini
burishtirib «Oh - dedi-da yotib oldi: — Qizlar uzr, miyamga ham ta'sir
qilgan shekilli. Boshim zirqirab qoldi.

— E, yoting, yoting - dedi ikkalasi ham baravariga.

 14

Muhammad Ismoil. Zabarjad (qissa)

O'zingizni yaxshilab qarating. Miya ketsa chatog'-a. Yana bizni
taniyolmay oʻtirmang.
Ular koʻngillari xotirjam xayr-xoʻshlashib chiqib ketishdi.

жжж

Kelmaganlar orasida, Isfandiyor qorasini koʻrsatmay ketgandi. U
shifoxonaga tushganining birinchi kuni keldi-yu, shu bilan yoʻq. Uning
kelmayotgani, nima fikrda yurganidan dalolat berardi. Lekin, Isfandiyor,
Fir'avn rolini oʻynagan, odamlar koʻziga qat'iy fikrli, mard va shiddatkor
boʻlib koʻringan va ana shu rolni qoyilmaqom qilib oʻynagan Isfandiyor
nega bunchalik tez oʻzgardi, yuz oʻgirdi. Axir, u emasmidi, «toʻyni
tezlataylik» deya shoshirgan. Axir u emasmidi «spektakl tugagach, birinchi
kuniyoq, men shoh libosida, sen malika qiyofasida odamlar ongidan
ketmay turiboq, toʻyni boshlab yuboramiz. Rozilik bersang bas, oʻsha kun
uyingga sovchi joʻnataman» — degan. Men unga nima deb, javob berishni
bilmaganim uchun, uning samimiyligiga shubhalanganim uchun,
indamagandim. Bu yer shifoxona emas, haqiqiy teatr ekan.

Shomga yaqin bir dasta gul bilan Isfandiyor kirib keldi.

— Zabarjad, tuzukmisiz?

— Rahmat. Siz so'radingiz, endi butunlay tuzalib ketsam kerak. Faqat
biroz boshim ogʻrib turibdi.

— Bu havoning oʻzgarib turishidan boʻlsa kerak - dedi

Isfandiyor. Ichida esa «Boshing tuzalgani bilan beting tuzalmaydi.
Sendan Gulbadan chiroyliroq. Endi Gulbadanga uylanganim ma'qul. Klara
Iskandarovnaning zugʻumi ham bosilardi, qolardi. Nervimni buzib
yuramanmi? Dadamga oʻxshab yotib qolsam, bizni kim boqadi. Sabr qilish
kerak. Qaygʻurish kimga zaril. Bunga uylanib, umrim hasratda oʻtsinmi?
A gar bunga uylansam, Klara Iskandarovna meni teatrdan haydab yuborishi
aniq».

— O'zingizni ishlaringiz yaxshimi, Isfandiyor aka - dedi Zabarjad
samimiy ohangda. Negadir Isfandiyor bilan ozgina dardlashgisi bor edi.

— Oyim, toʻyni tezlat deyaptilar!

— Tezlating, nega toʻxtab turibsiz.

Isfandiyorning ranggi oqarib ketdi: — Siz kasalsiz-ku.

 15

Muhammad Ismoil. Zabarjad (qissa)

— Sogʻ qizlar ko'p-u!

Isfandiyor yengil nafas oldi.

— Men sizni kutay desam, oyim toʻyni tezlat deyaptilar.

adam kasal.

— Addangizni oʻrtaga qo'shmang. Hamma ham kasal boʻlavermaydi.
Y uragi yonib turgan odamlargina kasal boʻladi. Sizning uylanishingizga
qarshi joyim yoʻq. Meni kutmang.

-Siz, aqlli qizsiz, Zabarjad. Latofatli, dilbar qizsiz. Ayniqsa yuragingiz
go'zal.

— Mayli, endi boring. Baxtli boʻling. Toʻyingizga aytsangiz, jon deb
borardim-u, odamlarning kayfiyatini buzib nima qilaman.

— Yo'q, yoʻq boravering. Roʻmol oʻrab boring. Roʻmol oʻrash hozir
urfga kirayapti.

— Balki, bir amallarmiz,,, — Zabarjad, chuqur xoʻrsiniq olib, yutindi.

ЖЖЖ

Premeradan bir hafta oʻtgach, teatr Badiiy kengashining «Rodopis»
spektakliga bagʻishlangan yigʻilishi boʻlib oʻtdi. Yigʻilish turli-tuman
bahslarga sabab boʻldi. Teatrning keksa rejisserlaridan biri shunday dedi:

— Yosh rejisser Shohruh Sultonov juda qiziq mavzuni koʻtarib
chiqqan. Men uni bu muvaffaqiyati bilan tabriklayman. U asarga original
yondoshgan. Ayniqsa, bosh qahramon roliga Zabarjad Zokirova yaxshi
tanlangan. Keksa rejisser mana shu tarzda uzundan uzoq gapirdi. Gapni
taniqli aktrisa Klara Iskandarovna davom ettirdi:

— Biz yoshlarimizga bu qadar erk berib yuborishimiz toʻg'ri emas.
Axir teatrimizga ulugʻ ustozlarimiz mustahkam tamal toshini qo'yib
ketganlar. Men hirs-havas botqogʻiga botgan raqqosa Rodopis singari
salbiy obrazni bosh qahramon darajasiga olib chiqib, muqaddas teatrimiz
sahnasini taptayotganlari uchun, ulugʻ ustozlarimiz ruhi oldida hijolat
tortayapman.

— To'g'ri aytdingiz, Klara Iskandarovna - dedi unga koʻzini suzib
oʻtirgan Botir Boltaev.— Men hayron qoldim. Soliqdan tushgan pullar,
oʻynashining oyogʻi ostiga tashlansa-ya! Buni qanday tushunsa boʻladi.
Teatrimizga dam olishga kelgan aziz tomoshabinlarimizning koʻngliga

 16

Muhammad Ismoil. Zabarjad (qissa)

gʻulgʻula tushmaydimi? Keyin, anovi bosh qahramon qizimiz Zabarjad
Zokirova, ja-a qattiq muqom qilib, oʻzini malikalarday tutvorgan.

— Axir u malika emas, bor yoʻgʻi shohning oʻynashi xolos—

Soʻz navbati aktrisa Gulbadan Zunnunovaga tegdi:

— Zabarjad Zokirova sira oʻynolmagan. Bu rejisser Shohruh
Sultonovning xatosi. Biz debyutant aktrisaning gardaniga ogʻir yukni, u
koʻtaraolmaydigan yukni qoʻyib xato qildik. Tomoshabinlarimiz esnab,
qarsak chalish ham eslaridan chiqib ketganini koʻrgan Zabarjad oxiri
taqdirga tan berdi. Yuziga kislota tortdi. Mana endi jabrini chekib,
shifoxonada Ollohdan madad kutib yotibdi. Balki hozir u, kislota emas
qora sursam boʻlarkan deb oʻylayotgandir, ammo endi kech.

— Tarixiy asarga bu tarzda zamonaviy yondoshmaslik kerak, o'midan
turib ketdi Isfandiyor. - Shoh asar dunyoga kelgan. U teatrimizda har kuni
oʻynalsa arziydi. U har kuni olchoqlar quloqlari ostida jaranglab turishi
kerak.

— E, muncha baqirasiz - deya gapni boʻldi Klara Iskandarovna - Siz
firavn Morenra emassiz-ku. Bor yo'g'i Shohruhning o'rtog'i,
hamtovog'isiz. Zabarjad ham Shohruhga begona emas. Yangi
tanishlaridan. Mohichehra esa eskisi edi. Og'iz-burun oʻpishishlar
teatrimizda nega bu qadar ildiz otib ketdi, Sarvar Samandarovich!

Nihoyat gapga teatr rahbari Sarvar Samandarovichning oʻzi aralashdi.

-O'ʻrtoqlar, men bilmagan ekanman. Aktyor mahoratiga, sa'yi
harakatiga toʻgʻri baho bermaslik, tanish-bilishchilik kuchayib ketganini
bilmagan ekanman. Rahmat sizga Shohruh Sultonov. Meni bundan oʻz
vaqtida ogoh etdingiz. Hamma gaplar deyarli aytib boʻlindi. Xulosa,,,
spektakl teatr rejasidan olib tashlansin. Y osh rejisser Shohruh Sultonovga
sahnalashtirish uchun spektakl berilmasin. Uning ishda qolish-qolmasligi
koʻrib chiqilsin. Bu taklifga rozilar qoʻl ko'tarsin.

Yig'ilganlar Sarvar Samandarovichning avzoyiga qarab turishdi. U
qoʻlini ko'targach, birin ketin boshqalar ham qoʻshildi.

 

ЖЖЖ

Sarvar Samandarovich uyga kelsa, hovlida shovqin suron avj, bolalar
yugurib-oʻynar, qiyqirishar, onalariga ham quloq solmay, o'tlarni, gullarni

 17

Muhammad Ismoil. Zabarjad (qissa)

payhon qilishardi. Uning qorasi koʻringanidan bolalar, «togʻam keldi» —
deya, uning etagiga yopishishdi. Sarvar Samandarovich ularni birma-bir
dast ko'tarib, yuzlaridan oʻpdi. Qishloqdan singlisi, bolalari bilan kelgan
ekan. Singlisi ham, oʻtirgan joyidan irgʻishlab turib, uning istiqboliga
peshvoz chiqdi. Sarvar Samandarovich dasturxon g'aribligini koʻrib,
xotiniga boshqatdan qozon osishni buyurdi. Oʻzi esa, dasturxon boshida
oʻtirishga sabri chidamay, oʻz xonasiga kirib ketdi. Singlisining ikki oʻgʻli,
bir qizi bor edi. Kuyovi esa uchma-uch roʻzgʻor tebratar, vaqti kelganda,
Sarvar Samandarovich qo'li bilan, oʻrni kelganda tili bilan singlisining
kemtik roʻzgʻoriga qarashib turar, uning shamoli bilan, singlisining ham
bir kuni amal-taqal oʻtib turardi. Lekin bu safar singlisining tashrifi ham,
jiyanlarining xarxashalari ham ortiqcha huzur bagʻishlamadi. Qaytangga,
yurak-yuragining tubida yashirinib yotgan alamlarini yuzaga chiqarib
yubordi: «Qani endi meni ham shunday yana bir farzandim boʻlsa, mana
shu ulkan hovlida oʻynab yursa. Bolali uy bozor, bolasiz uy mozor
deganlari rost ekan. Nahotki, hayotim shomi boshlangan boʻlsa. Nahotki,
endi men tugab boʻldim. Nahotki umrimni shamollarga sovurdim. Nahotki,
endi odamlar oldida yuzim shuvut. Bolalikda, farzandlarim koʻp boʻlishini
orzu qilardim. Nahotki, orzularim armonga aylansa. Nega bu haqda juda
kech oʻylayapman. Nega xayotimni oʻynashlar ogʻushida sarobga
aylantirdim. Nega, qayta uylanish haqida jiddiy oʻylab koʻrmadim. Nega
hamma narsada, hamma ishda yutib chiqishga oʻrgangan odam, eng
muhim narsani, hayotimni boy berdim. Uyim bor, davlatim bor, shonshuhratim bor, Xudo yana bir-ikkita farzand berganida, bu dunyodan
bearmon oʻtmasmidim.»

ЖЖЖ

Shohruh majlisdan tushkun kayfiyatda chiqdi. Turib gapirmoqchi edi,
lekin soʻz bermaganlaridan keyin, nima qilsin. Soʻz berganlarida ham
oʻzini oqlash uchun, biror joʻyali vaj-karson topolgan boʻlardi. Doimo
shunday boʻlib kelgan. U oʻzini himoya qilishni bilmasdi. Darhol soʻz
topib berolmasdi. Jo'yali javoblar uning xayoliga doimo kech keladi.
Umuman olganda unga tuhmat uyushtirishdi. Balki bu tuhmat emas, uning
xatolaridir. Balki, xatolari uchun toʻgʻri jazolashayotgandir. U hech qachon

 18

Muhammad Ismoil. Zabarjad (qissa)

xato qilmaydigan silliq odamlarga doimo havas qilardi. Jazolangandan
soʻng, ertasigayoq tavba-tazarru qilib, boshliqning oyog'iga yiqilibyolvoradiganlarga ham. Biroq bunday qilish uning qoʻlidan kelmaydi. U
qattiq tushkunlikka tushib ketadi. Qattiq azob chekadi. Juda qattiq
oʻylanib, uni nega buncha xoʻrlashlarini tushunolmay, koʻziga yosh toʻladi.
Birovga hech qachon yomonlikni oʻylamasa, qoʻlidan kelgancha hammaga
yaxshilik qilish payida yursa-yu, nega doim kaltak tagida qoladi. Nega
oyoqlari ostiga olib tepkilashadi? Axir birov unga zarra ishonch bildirsa,
shu ishonchni oqlash uchun jonini ham berishga tayyor-ku. Shuncha
sharmandalikdan soʻng, endi boshimni qanday koʻtarib yuraman? Kim
degan odam boʻldim?

Shohruh mana shunday g'ussali xayollar girdobida koʻcha kezib
yurgandi, Isfandiyomi uchratib qoldi.

— E, qayda yuribsan. Izlamagan joyim qolmadi.

— Koʻcha kezib yuribman. Qayoqqa ham borardim. Uyga boray
desam, uyga sigʻmayman. Ishxonada o'tiray desam, odamlarga qarashga
betim chidamaydi. Y ana biroz yolgʻiz qolsam, oʻzimni oʻzim yeb qoʻysam
kerak.

— E, qoʻysang-chi boʻlmagʻur gaplarni. Sabr qil hammasi oʻtib ketadi.
Y ur, ikkita-ikkita pivo uramiz.

— Bilasan-ku, ichmayman.

— Boʻlmasa, biznikiga ketdik. Bitta yaxshi qoʻlbola osh qildiraman.

— Qo'ysang-chi, kerakmas. - Shohruh indamay aftini burishtirdi.

«Isfan... Zabarjadni rostdan yaxshi koʻrarmikin? Y axshi koʻrsanega bu
haqda hech gapirmaydi? Yo Zabarjadni yaxshi koʻrishimni bilgani uchun
indamaydimi? Ayol kishi uchun ajralib ketgan doʻstlar qancha! Erkak
odam ayolni qizgʻanganchalik boshqa hech narsani qizgʻanmaydi.»

— Gulbadan bilan hali ham munosabatlaring yaxshimi? 
dedi Shoxruh Isfandiyomi koʻngliga qoʻl solish uchun.

— Ha. Yaxshi!

— Nega boʻlmasa, Klara Iskandarovna senga tashlanib qoldi.

Qizi bilan munosabatlaring yaxshi boʻlsa, bunday qilmasdi-ku?

— Avvalgiday emas. Goh-goh koʻrishib turamiz-u, endi shunchaki
uchrashayotganimiz ayon boʻlib qoldi shekilli. Balki bu haqda oyisiga
aytgandir.

 19

Muhammad Ismoil. Zabarjad (qissa)

— Endi kim bilan yuribsan?

— Vaqti kelsa aytarman. Savdomiz pishmayroq turibdi. Qani uyga
ketdikmi? Taksi...

Ular taksiga oʻtirib, Isfandiyorlarnikiga yoʻl olishdi.

Shohruh Isfandiyorlarnikiga kirgan zahoti, boʻgʻiq ovozni eshitdi: —
Hoy, kim, Isfan... senmisan?

— Ha, menman dada. Oʻrtogʻim bilan keldim. Birga ishlaymiz.

Ismi Shohruh.

Shohruh ovoz kelgan xonaga moʻraladi-yu, krovatda yotgan odamga
koʻzi tushdi.

— E, o'g'lim kel. Bir qoʻl, bir oyogʻim ishlamay, shol bo'lib

qolgan. Insultdan. Oʻzing yaxshimisan?

— Rahmat. Y uribmiz. Iloyo, sogʻayib keting.

— Bu darddan sog'ʻayganlar kam boʻladi. Yotib qolganimga yetti
yildan oshdi. Bu qayg'u-hasrat hech kimga tushmasin. Teatrda oʻn besh yil
yetakchi rejisser sifatida ishladim. Bir kuni teatrga yangi rahbar keldi-yu,
ikki-uch xatoyimni topib, oddiy rejisserlikka tushirib qoʻydi. Teatr - men
uchun dunyo markazi edi. Teatrsiz menga hayot yoʻq edi. Qattiq
tushkunlikka tushdim. Y otib ichdim. Chekdim. Koʻkragimni zaxga berib
yotdim. G'am-xasrat ezib tashladi. Bosh ko'tarolmay qoldim. Ammo
tortgan alamlarim xolva ekan. Boshimga qon quyilib, insult boʻldim. Bir
oydan soʻng, meni yana yetakchi rejisserlikka tayinlashganida, teatrga
borolmadim. Mana yetti yil boʻldi. Endi bolajonlarimni toʻyiga ham bosh
bo'lolmayman. Odam boʻlib biror ma'rakaga qatnasholmayman. Shuning
uchun boshingga biror kulfat tushganda, sabr qil, bardam boʻl, irodang
mustahkam boʻlsin. Suyaging sinsa sinsin-u, irodang sinmasin. Boʻlmasa,
noshukur bandasini Xudo shu koʻyga solib qoʻyarkan.

— Iloyo, sog'ayib keting. Menga hech narsa qilgani yoʻq amaki.
Ishlarim yaxshi.

— Ha. Ishlaring yaxshi. Menikidan sal yaxshi. Ko'zlaring aytib
turibdi.

— Yo'g'-e. Qani bir duo qiling. Endi men boray.

Ular yana ozroq u yoq-bu yoqdan chaqchaqlashdi-da, oʻrinlaridan
qo'ʻzgʻalishdi. Shohruh biroz oʻzini oʻnglagandi.

 20

Muhammad Ismoil. Zabarjad (qissa)

ЖЖЖ

Shohruh uyga yarim kechasi kirib keldi. Oshxonada gʻimirsib yarimta
qotgan non va ochilmay qolgan konservani topdi. Qotgan nonni qisirlatib
yer ekan, ushoqlari tomog'iga tiqilib qolgani uchun, erinchoqlik
sirtmoqlarini birma-bir yechib, choy qo'yishga majbur boʻldi. Ammo
konservani isitishga majoli yetmadi. Divanga choʻzilar ekan, doʻktorning
ayanchli qiyofasi, ingranib aytgan gaplari, xayolida minginchi bor
jonlandi. «Uning yuziga nima surtilganini bilib boʻlmayapti. Shuning
uchun zaha olib ketish xavfi bor.»

«Seni hech qachon tashlab qo'ymayman, Zabarjad. Hech qachon xor
bo'lmaysan. Sen uchun jonimni ham ayamayman. Sen uchun soʻnggi
chaqamni ham tikaman. Seni teatrga men olib keldim. Sen men tufayli
xasadgo'ʻy ilonlarning zahriga yoʻliqding. Sen bir kunda teatr sahnasining
porloq yulduziga aylanding. Seni bu g'alabang qancha odamlarning
yuragini kuydirib yubordi. Sen alam va nafrat qurboniga aylanding. Men
seni sevaman va hech qachon xor qilib qoʻymayman, Zabarjad. Sen
mening qalbimdagi olovsan. Sen ko'zlarimning qarogʻisan, sen jonimning
titrogʻisan, sen umrimning ardogʻidasan. Endi, bu teatrda seni sahnaga
chiqazishmas ekan, meni ishdan haydar ekanlar, «Rodopis» degan kino
ishlayman, sen malika obrazini yaratasan, seni noming butun olamga
yoyiladi. Bu kinoni yaratish uchun, men uyimni sotaman, televizorimni
sotaman, kimga nimam kerak boʻlsa, hammasini sotaman, seni
davolayman, seni bu falokatlardan eson-omon olib chiqaman.»

ЖЖЖ

Shifoxona. Yuziga doka o'ralgan Zabarjad boshini quyi egib oʻtiribdi.
Qarshisida taskin beruvchi soʻz topolmay joni xalak Shohruh.

— Qo'ying, yig'lamang Zabarjad. Hammasi yaxshi boʻlib ketadi.

— Yo'q, hammasi tugadi. Endi teatrga qayta bormayman.

— Hali, tuzalib ketasiz. Siz juda chiroylisiz.

— Chiroydan asar qolmadi. Endi nafaqat teatrda, koʻchada ham
yurolmayman.

— — Sizning anketalaringizni Bollivudga jo'ʻ'natgandim, to

 21

Muhammad Ismoil. Zabarjad (qissa)

tuzalguningizcha, javob kelsa ajab emas.

— Qo'ying, ustimdan kulmang.

— Men sizni yaxshi koʻraman.

— Siz ishingizni yaxshi koʻrasiz. Sizning ishingizni bajarib turganim
uchun ham, koʻzingizga yaxshi koʻrinardim. Endi hammasi ortda qoldi.
Ertaga  spektaklingizda  Mohichehrami, Gulbadanmi oʻynaydi.
Muvaffaqiyat keltiradi. Shu bilan ular ham ko'zingizga yaxshi koʻrinadi.
O'shalardan birini yaxshi koʻrib, yana andarmon boʻlasiz. Meni yaxshi
ko'rganingiz, xotiralaringizdagina qoladi. Endi meni umrim kadr ortida,
dublyajlardagina oʻtadi. A kter`ning omadi - go'ʻzalligidadir.

— Men sizni benihoya goʻzal qalbingiz uchun yaxshi koʻraman. Faqat
tashqi goʻzalligingizga qiziqqanimda, sizni bu qadar yaxshi koʻrmasdim.
Nima, Mohichehra chiroyli emasmi? Gulbadan goʻzal emasmi? Ulaming
ortidan xalloslagan itday yugurganim yoʻq-ku. Aktrisaning goʻzalligi, bu
hammaniki. Sahnaning beshavqatligi shundaki, aktrisaning goʻzalligidan
hamma zavq oladi, hamma bahramand boʻladi, hamma uni oʻziniki qilib
oladi. Aktrisa ham, bu bahramand boʻlguvchilardan xusni-maloxatini
qizgʻanmasligi shart. San'at — qurbonlik talab qilishining moxiyati - shu.
Holbuki, men sizni yaxshi koʻrar ekanman, tashqi koʻrinishingizga emas,
qalbingizgagina egalik qilishdan boshqa choram qolmaydi. Qalbingizgina
meniki boʻlsin deya olaman. Sizni hali-hanuz sevishimning isboti shuki,
avval ham qalbingizni sevganman, hozir ham. Yuzingizga tushgan
chandiq, men uchun hech narsani oʻzgartirolmaydi.

— Siz, yaxshi ko'rish deganda nimani tushunasiz? Axir, dunyoda
yaxshi koʻrishdan-da balandroq tuygʻular borku? - dedi Zabarjad homush
tortib.

— Uylanish haqida, gap ochishimni istayapsizmi? Hali, bu haqda
gapirishga erta. Chunki, hali meni yaxshi koʻrishingizni bilmayman. Men
hali sizdan hech qanday mehr koʻrmadim. Siz menga bir umr vafodor
bo'lishingizga ham koʻzim yetmaydi. Sizdan oʻzimga tegishli biror iliq
soʻz ham eshitganim yoʻq. Oila qurishimiz uchun, faqat mening yaxshi
koʻrishim kamlik qiladi.

— Men teatmi tashlab, butunlay qishloqqa ketmoqchiman.

Balki aktrisalikni ham tashlab yuborarman. Oʻqituvchi bo'lib
ishlayman. - U bu so'zlarni Shohruhni koʻzlariga tik qarab aytdi.

 22

Muhammad Ismoil. Zabarjad (qissa)

-Nega? Bir hafta - oʻn kundan keyin mutlaqo tuzalib ketasiz.
Chandiqning oʻrni qolmaydi. Hech narsa ko'rmaganday boʻlib qolasiz. Shohruh uning ikkala qoʻlini maxkam ushlab turardi.

— Lekin men ketsam ham, joʻn ketmayman. Avvalo bu ishni kim
qilganini topaman. Undan oʻch olaman. Keyin butunlay ketaman. Siz bilan
ham boshqa koʻrishish niyatim yoʻq.

— Birinchidan, bu ishni kim qilganini bilish juda qiyin. Sizning
xonangizni kaliti farroshda bor, rahbarda bor. Sizdan avval turgan,
akterlarda ham boʻlishi mumkin. Ulaming qaysidir biri, bu kislotani
upadonga kechasi quyib ketgan. Ikkinchidan, teatrdan ketishingiz burgaga
achchiq qilib, koʻrpani yoqish bilan barobar boʻladi. Uchinchidan, men
bilan boshqa uchrashmaslik niyatingiz borligi, nima, meni jazolashmi? —
Qaysi aybim uchun?

— Sizni ayblayotganim yoʻq. Endi men bu holatimdan keyin, sizga
noloyiq boʻlib qoldim. Men sizdan ketmasam, baribir bir kunmas bir kun
siz mendan ketasiz.

— Men sizdan ketmasligimni isboti sifatida istaysizmi, men ham xuddi
shunday kislotani yuzimga suraman.

— Xalqimizda «Xashakdan xasham bichma, yolgʻondan qasam
ichma» degan naql bor.

— Demak, Siz rozisiz? - Shohruh, Zabarjadning qo'lini bir siltab
qoʻyib yubordi-da, xonada zarda bilan kezina boshladi. U nimanidir
axtarayotganday edi. Uning shashti shu qadar baland edi-ki, hozir qoʻliga
zahar tushsa, ichib yuborishga ham tayyor edi.

— Men sizga gard yuqishini istamayman. Agar men uchun shunday
qiladigan boʻlsangiz, sizni bir umr kechirmasligim aniq.

— Bo'lmasa, teatrdan ketish fikridan qayting.O'tgan ish oʻtdi.
Kavlashtirav erishning keragi yo'q. Dushman baribir topilmaydi.
Topilganda ham u sizga doʻst boʻlib qolmaydi. Mabodo topilsa u sizga
ochiq dushmanga aylanadi.

— Agar, topmasam, u bu ishni yana takrorlashi mumkin. Balki unisi
bundan ham ayanchliroq boʻlib chiqar.

— Bilib qoʻying, dushmanni topaman deb, doʻstlarni yoʻqotib
qo'yishingiz mumkin.

— Do'stingiz Isfandiyor uylanish haqida, ancha vaqtdan buyon meni

 23

Muhammad Ismoil. Zabarjad (qissa)

qistovga olib yurgandi.

— Voh, yaramas!

— Esingizda boʻlsa, bizni u tanishtirgandi. U bu gaplarni bizni
tanishtirmasdan oldin aytgan.

— Siz nima dedingiz?

— O'ylab koʻraman.

— Aslo unday qilmang!

— Nega?

— Negaki, u sizni sevmaydi.

— Sevishini sizni oldingizda aytmagani uchun ishonmayapsiz shekilli.

— Zabarjad, u spektakl qo'yayapti. Axir u Firavn Morenra emas
Isfandiyor-ku.

— U oʻz soʻzlari bilan: Rozi boʻling, Sizga uylanaman» — degandi.

— Zabarjad, rozi boʻlmang, yolgʻonchi u. Siz meni sevasiz-ku, u bilan
qanday yashaysiz.

— Sizni yaxshi koʻrishimni qaerdan bilasiz?

— Ko'zlaringiz aytib turibdi, Zabarjad.

— Endi keting, gaplarimiz tugagan koʻrinadi. Odamlar kelib qolishi
mumkin.

— Hali bekitiqcha ishni pishitib yuribsizmi?

— Ayol kishi hamisha sirli boʻlishi kerak.

— Undan boshqasi ham bormi?

— Ha, yana bir kishi taklif qilib yuribdi. - Zabarjad ikkinchi xotinlikka
ma'nosida ikki barmogʻini ko'rsatdi.

— Bu gaplarni menga aytishga uyalmaysizmi?

— Bu gaplarni sizdan yashirish uyat! Endi keting.

— Ha, ketaman. Indamasam butun shahami aytib chiqasiz shekilli.

— Ha, butun shahar menga oshiq!

— Jinni bo'psiz. Topganingizga tegib ketavering.

Shohruh oʻrnidan turdi-da, shifoxona eshigini taraqlatib chiqib ketdi.
Zabarjad chuqur xo'rsindi.

ЖЖЖ

Teatrda, spektaklni yana qoʻyish — qoʻymaslik borasida qizgʻin

 24

Muhammad Ismoil. Zabarjad (qissa)

munozaralar ketardi. Sarvar Samandarovich bu xususda Zabarjadning
fikrini bilish uchun yoʻli tushganda shifoxonaga keldi.

— Sarvar aka, sizdan bir narsani iltimos qilsam maylimi?

Y ana biror hafta kutishning iloji bormi?

— Nega? Axir hamma bu yerdan tezroq chiqsam deb, harakat qiladiku?

— Qani, biroz kutaylik-chi, axir ularning ham haqiqiy basharasi
bordir.

— Aktyorlik qilmoqchimisiz?

— Ha, men aktyorligimga borib, xayotda ham rol o'ynayman.

Endi... ular meni qo'g'irchoqni oʻynatganday o'ynashlariga yoʻl
qoʻyolmayman. Ular tuygʻularimning ustidan kulishdi, ular oʻy-xayollarim
ustidan hukmronlik qilishdi. Endi atrofimdagi xayot nimadan iboratligini
ko'rmoqchiman.

— Spektakl rejada turibdi. Uni toʻxtatolmayman. Balki oʻrningizga
birov o'ynar.

— O'zingiz bilasiz. Hozir mening yuragimda ham, xuddi yuzimdagi
singari jarohat bor. Menda kimning bu qadar xusumati borligini bilmasam
boʻlmaydi.

— O'zingizni qiynamang, Zabarjad. Baribir hech narsani oʻzgartirib
boʻlmaydi.

— Men koʻzimni yumib yasholmayman. A gar koʻzim manna shunday
yumuq yuraversa, yana bir kun chohga tushib ketishim mumkin.

— Bu dunyoda ayblanmagan, adashmagan, chohga yiqilib, yurak
bagʻri qon, abgor boʻlmagan odam bormi?

— Men sahnadagina stsenariyda yozilganini oʻynashga majburman.
Xayotda emas.

— Xayotda ham... Xudo peshonangizga yozganini o'ynaysiz.

— Xudo mening peshonamni bir qarich yaltiroq qilib yaratgan. Nima
yomonlik koʻrsam bu oʻzimdan, nima yaxshilik koʻrsam, bu - Xudodan.
Men Xudoga ishonaman.

ЖЖЖ

Bir kun Sarvar Samandarovich Shohruhni chaqirib, ishdan

 25

Muhammad Ismoil. Zabarjad (qissa)

haydamasligini aytdi. Gap orasida «Rodopis» spektaklini ham onda-sonda
qoʻyib turishi mumkinligini uqtirdi. Bosh rolga Mohichehrani tavsiya qildi.
Shohruh, Sarvar Samandarovichning tavsiyasini rad qildi. Bosh rolda faqat
Zabarjad Zokirova oʻynaydi - dedi. Teatr rahbari Zabarjadning nomini
eshitib, tortishib oʻtirmadi. Oʻzing bilasan - dedi. Lekin ishxonadagi bu
yengillik Shohruhning kayfiyatini ko'ʻtarolmadi. U Zabarjad bilan
arazlashib qolganidan soʻng, Zabarjadning telefon qilishini kutardi. Oʻzi
telefon qilishga, shifoxonaga borishga gʻururi yoʻl qoʻymas, yalinib
borishga istihola qilar, shifoxona atrofini aylanib-aylanib ketar, toʻsatdan
uchrashib qolsak qanday yaxshi boʻlardi deb orzu qilardi.

Qoʻl telefon ham tunu-kun yoniq turar, Zabarjad telefon qilib
qolarmikin deya, jiringlamasa ham bot-bot qarardi. Goh-goh uning mendan
boshqa oshiqlari ham bor deya, gumonsirar, bu shubha, jahlini chiqarar,
shunday kezlarda, shifoxona skameykalarida oʻtirgan kezlar, oʻmidan
turib, ketib qolardi. Oʻziga kelgan kezlar, xayolan Zabarjadga oʻz
shartlarini aytardi: «Senga uylanganimdan keyin, mendan boshqa hech kim
bilan gaplashmaysan. Menga alohida vaqt ajratasan. Menga g'amxo'rlik
qilasan. Mehringni ayamaysan. Menga oʻgʻillar tugʻib berasan.

Faqat meniki bo'lasan. Faqat meni deysan. Faqat men bilan
gaplashasan. Koʻzlaringni olib qochmaysan. Shirin gaplaringni ayamaysan.
Husningga toʻygunimcha yonimda oʻtirasan. Bir joyga borsang so'rab
borasan. Yoʻq, yaxshisi faqat men bilan borasan. Faqat meni
spektakllarimdagina oʻynaysan. Faqat ijobiy rollarda oʻynaysan. Meni
qiynamaysan. Gap qaytarmaysan. Men nima desam ma'qullaysan va h.k.
vah.k.

Bir kuni uni qattiq sogʻinganida tush koʻrdi. Tushida uning
xarxashalari, injiqliklari achchiq-tiziq gaplari, inkorlari, kamsitishlari,
oʻzini katta olishlari, mensimasliklari hamma-hammasini unutib, bosh egib
borgan emish. Uning xonasiga kirishga yuragi betlamay, tashqaridan turib,
birovdan ayttirib yuborgan emish.

— Keling! - debdi Zabarjad jiddiy.

— Keldim. Oʻtgan safar kelganimda, sotovoyimni g'ilofi tushib
qolibdi. Shuni olib ketmoqchiydim.

— Hech qanaqa gʻilof qolgani yoʻq.

— Boshqatdan bir izlab ko'ring, balki qolgandir.

 26

Muhammad Ismoil. Zabarjad (qissa)

— Besh tiyinga, unaqa g'ilofdan beshtasini beradi.

— Menga kim besh tiyinni beradi. Koʻchada yotgan boʻlsa ayting,
borib olay, olib beradigan oshiqlarim boʻlmasa.

— Ajab bo'pti.

— Betingizni oching, bir ko'ray.

— Siz menga kimsiz, betimni koʻradigan...

— Sizni yaxshi koʻraman!

— Siz yaxshi koʻradigan betim kuyib qolgan.

— Sizga uylanaman.

— Nima-a?!

— Men oxiri shu qarorga keldim.

— Qarorga kelishdan oldin men bilan maslahatlashdingizmi?! Men
rozi boʻlamanmi, yoʻqmi? Meni shartlarimni bajarasizmi? Hali sizni yaxshi
koʻrishim uchun tayyormisiz. Birinchidan nima desam xoʻp deyishingiz
kerak. Doim gapimni ma'qullashingiz kerak. Gap qaytarmasligingiz kerak.
Meni qiynamasligingiz kerak. Men ota-onamni erka farzandiman. Ular
doimo men bilan maslahatlashishgan. Siz ham shunday boʻlishingiz kerak.
Menga doimo vaqt ajratishingiz kerak. Mehringizni ayamasligingiz kerak.

— Bo'ldi, oʻchir ovozingni...

Zabarjad Shohruhning baqirigʻidan hayratlanib, koʻzlari katta— katta
ochilib ketibdi.

Esankirab qolgan Zabarjadni quchoqlab, lablaridan qattiq o'pa
boshlabdi. U Shohruhni do'pposlay ketibdi. Ancha vaqt do'pposlab
turibdi-da, Shohruh qoʻyib yubormagach, jimib qolibdi.

ЖЖЖ

Teatrda xayot yana oʻz izmiga tushib ketgandi. Sarvar Samandarovich
yana «Rodopis» spektakli qoʻyilishi haqida topshiriq bergach, aktyorlar
gʻimirlab qolishdi. Rodopis rolida Mohichehra oʻynaydigan boʻldi. Qizg'in
repetitsiyalar davri boshlandi. Zabarjad haqidagi shov-shuvlar, mishmishlar chetga surildi. Shohruh ham hammasini unutayotganday edi.
Akterlar bilan spektakl haqida munozaralar yuritar, avvalgi dovrug'i
soʻnmasligi uchun jon-jahdi bilan harakat qilardi. Hatto bir kuni
Mohichehra bilan sahna ortida gaplashib turishganida, ariza yozish uchun

 27

Muhammad Ismoil. Zabarjad (qissa)

teatrga kelgan Zabarjadni koʻrib, salom berdi-yu, Mohichehraga qarab
yana gapini davom ettiraverdi. Ulaming oldidan tez-tez yurib oʻtib ketgan
Zabarjad, alam va iztirob alangasida qoldi. Sarvar Samandarovichning
qabuliga kirish uchun biroz poyladi-da, kutishga ortiqcha toqati yetmay
qabulxonadan chiqib ketdi. Qoʻlidagi arizasini esa yirtib tashladi. Soʻngra
teatr sahnasi tomon yurib ketdi.

жжж

Teatrda aynan «Rodopis» spektaklining repetitsiyasi bo'layotgandi.
Har bir hatti harakati, har bir soʻzi oʻziga tanish boʻlgan manzarani koʻrib
eti jimirlab ketdi. Teatr katta dargoh edi. U boʻlmasa ham teatr hech narsa
yo'ʻqotmasdi, oʻz iznida ketaverardi. «Men boʻlmasam, teatr hayoti toʻxtab
qoladi» — degan odam yanglishardi. Nafaqat, Zabarjad, nafaqat Shohruh,
hatto Sarvar Samandarovich boʻlmasa ham, teatr hayoti oʻz iznida, bir
maromda ketaverardi.

Lekin, Zabarjadning yuragida spektaklni sahnalashtirishga izn bergan
Sarvar Samandarovichga nisbatan ham va ayniqsa, bu spektaklni sen
uchun, ha faqat sen uchun sahnalashtiraman, degan Shohruhga nisbatan
ham nafrati qoʻzib ketdi. Ulaming har ikkisi ham koʻziga aldoqchi va
xiyonatkor boʻlib ko'rindi. Ular bugun teatrda aldashsa, ertaga xayotda
aldashadi...

Zabarjad mana shunday alamli oʻylar iskanjasida u yoqdan bu yoqqa
yurarkan,goʻyo hech narsa boʻlmaganday, goʻyo hamma oʻtgan ishlarga
qo'l siltab parvo qilmayotganday tutardi oʻzini. U uzoqda turgan
Shohruhga bosh siltab, salom berdi-yu, Isfandiyor bilan uzoq soʻrashib
ketdi.

— Qanday, yaxshimisiz Zabarjad...

-Yaxshi, rahmat. Tabriklayman.  Gulbadanga uylanmoqchi
ekanligingizni eshitdim.

— Ha. Sizga tishimiz oʻtmagandan keyin, nima qilaylik,

qoʻling yetgan shoxning shaftolisi shirin, deyishadi-ku.

— Yoʻq, yoʻq hech narsa deyayotganim yoʻq. Taslimman. Mana ikki
qoʻlimni ham ko'tardim. Qizil gul ekkanning xirmoni boʻlmas, yaxshini
suyganning armoni boʻlmas.

 28

Muhammad Ismoil. Zabarjad (qissa)

— Aytayapman-u, boʻyi past odamning baland dorga

osilishining hech xojati yoʻq. Biz kichkina odam boʻlsak. Siz teatrda
birinchi darajali yulduz.

— Siz ham birinchi darajali bo'lmaganingizda shox rolini
oʻynarmidingiz.

— Yo'q, men uzoq o'ylab koʻrdim. Men tabiatan ikkinchi darajali
odam ekanman. Sizga qaraganimda koʻzim qamashib, oyogʻim qaltirab
ketaveradi. Shundan keyin bildimki, oʻzimbop qizga uylansam tuzuk ekan.
Siz esa olovsiz, sizni temir qoʻllar ushlab turmasa, uncha-muncha qoʻllarni
kuydirib yuborasiz.

— Qo'ysangiz-chi. Keling, yoqangizni toʻgʻrilab qoʻyay.

Isfandiyor shoxona kiyimda edi.

Zabarjad uning kiyimlarini toʻgʻrilay boshladi. Uning Isfandiyor bilan
juda iliq va xushchaqchaq gaplashib turganini koʻrgan va betoqat bo'lib, u
yoqdan - bu yoqqa borib kelayotgan Shohruhning alami boʻgʻziga tiqildi
va joni chiqib ketar darajada oʻzini tutolmay qoldi. «Men uni teatrga olib
keldim. Uni malika qiyofasida elga tanitdim. Uni mashhur qildim. Uni
jonimdan ortiq sevdim. Kechayu-kunduz faqat uni oʻylab, uning uchun
yashadim. Uning uchun ishdan haydalishimga oz qoldi. Uni uchun uyimni
sotishimga oz qoldi. Bugun ham hamma ishlarimni yigʻishtirib qo'yib,
dardi-xayolim faqat u boʻlsa-yu, nega u yonimga kelib, salomlashishni
ham oʻziga ep ko'rmayapti. Nega men unga xuddi begonadayman.
Isfandiyordan nima ko'rdi. Nega u bilan hiringlashib turibdi. Nahotki men
shunchalik ahmoq boʻlsam. Shunchalik fidoiyligim evaziga, zarracha
e'tibor topmasam. Nega, nega? Nega u meni bunchalik xo'ʻrlayapti. Nega,
nega?

Shohruh shaxd bilan ular gaplashib turgan joyga bordi-da jahl aralash:

— Zabarjad, bir lahzaga mumkinmi, sizda gapim bor, — dedi.

— Yo'q, hozir bandman. Ko'ʻrayapsiz-ku, gaplashib turibman.

Shohruh, g'azabini bosolmay, Zabarjadni qoʻlidan ushlab, sudray
boshladi.

— Torting qo'lingizni... - Zabarjad qoʻlini tortib olib ohularday
chaqqon harakat bilan sahnadagi taxtning ustiga sakrab chiqdi. Shu topda,
«Rodopis» spektaklini qoʻygani va unda Mohichehra oʻynagani uchun
Shohruhni koʻrarga koʻzi, otarga oʻqi yoʻq edi. Buni hamma tushunib

 29

Muhammad Ismoil. Zabarjad (qissa)

turardi.

O'rtadagi vaziyatni yumshatish uchun gapga Isfandiyor aralashdi.

— Qo'ysanglar-chi... Nega buncha janjal. Oʻzingni bos, Shohruh.

— Sen jim tur. Hozir shu qilich bilan qorningni yoraman.

Shohruh shoh kiyimidagi Isfandiyorning belidagi qilichni shartta
qinidan chiqardi: — Yoʻqol, koʻzimdan.

— O'zingni bos. Shohga qoʻl koʻtarishga qanday hadding sig'di...

— Hozir hazilning paytimas... Hayot sen uchun hazildan iborat
boʻlishi mumkin. Lekin men oʻz taqdirimga maynavozchilik bilan

qarolmayman.
— Yaxshi yor yoddan chiqmas deng. Zabarjadni ko'rib,
hayajonlaringiz yangidan joʻsh urib ketdimi... - dedi boyadan beri

vaziyatni kuzatib turgan vazir qiyofasidagi Botir Boltaev. - Buni uchun
sahnada janjal koʻtarish shart emasdi...

— Sen oʻchir ovozingni... senga tegishli gap yoʻq bu yerda.

— Ha, u shu yerda janjal ko'tarmasa boʻlmaydi. Axir hammani oldida
oʻzini oqlashi, oʻzini oppoq qilib koʻrsatishi kerak-ku. Goʻyo hamma qora,
u oppoq. Goʻyo u spektaklni qoʻymoqchi emasdi, hamma majburladi. U
Zabarjadga mana shuni tushuntirmoqchi - dedi Klara Iskandarovna. Lekin shuni bilingki, agar siz istamaganingizda spektakl qo'yilmasdi.

— O'ʻchiring ovozingizni... Menga dallolning keragi yoʻq.

— Bor gap shu. Agar haqiqatni berkitib, janjal toʻpolon, loʻlilik bilan
yengib chiqaman desangiz, marhamat, janjal ko'ʻtaravering: Qo'tir tana
qo'ra bulg'ar.

— Men emas, siz va sizga oʻxshaganlar Badiiy kengashda spektaklni
sahnadan olib tashlashgan. Zabarjad yoʻqligida uni sahnaga qaytargan ham
siz va sizga oʻxshaganlar.

— Nimani nazarda tutayapsiz. Shohruh Sultonov - dedi sahnaga kirib
kelgan Sarvar Samandarovich. -Nima gap oʻzi, bu nima toʻpolon?

— Men, umuman hech narsani muhokama qilmoqchi emasman.

Sizlarga aytadigan gapim ham yo'q. Men faqat Zabarjad bilan
gaplashib olmoqchiman.

— Meni, siz bilan gaplashadigan gapim yoʻq.

— Men hozir bu yerdan indamay chiqib ketishim mumkin.

Lekin sizga aytadigan bir ogʻiz soʻzim bor, oʻng qulogʻingiz bilan

 30

Muhammad Ismoil. Zabarjad (qissa)

ham, chap qulog'ʻingiz bilan ham eshitib oling: Men sizni yaxshi koʻraman.

— Yolg'on. Siz oʻzingizni yaxshi ko'rasiz. Spektaklni ham oʻzingiz
uchun qoʻydingiz. Agar u men uchun boʻlganda, meni rostdan yaxshi
ko'rganingizda, hech qachon Mohichehrani chaqirmasdingiz.

— Qo'yinglar, bitta rol uchun talashmanglar, shaxsiy munosabatlarni
aralashtirmanglar - dedi Sarvar Samandarovich. - Zabarjad, qani yuring,
xonamga kiraylik.

— Zabarjad, agar hozir, men bilan ketmaydigan boʻlsang, sendan
mutlaqo yuz oʻgiraman. Sen bilan boshqa hech qachon koʻrishmayman.

— Menga shart qoʻyishga haqqingiz yoʻq. — Zabarjad ters oʻgirilib,
Sarvar Samandarovichning ortidan keta boshladi.

Klara Iskandarovna piq etib, kulib qoʻydi:

— Lo'ʻlining chirmandasi yorilsa, gardishi maymunga oʻyinchoq
boʻlarkan - dedi u istehzo bilan Zabarjadning ortidan.

Shohruh, alam va nafrat bilan qoʻlidagi qilichni yasama taxtga urib,
taxtni qoq ikkiga boʻlib yubordi. Isfandiyorning boshidagi tojni olib, yerga
uloqtirdi. Soʻngra, nayzani gʻazab bilan unga sanchdi.

ЖЖЖ

Spektakl avvalgidek gavjum boʻlmasada, harqalay ancha одат
to'plandi. Birovlar unga avvalgi dovrugʻi tufayli kelgan boʻlsa, birovlar
yangi koʻrinishi qanday ekan deb, ba'zilar esa, qanday boʻlishidan qat'iy
nazar kelgandi.

Dimog'i chogʻ Mohichehra spektakldan soʻng Shohruhni uyiga taklif
qildi. Shohruh gapni choʻzib oʻtirmadi. Unga ergashib yoʻlga tushdi.

— Qanday yaxshi boʻldi. Bir kunda butun Oʻzbekiston ahliga tanildim.
Nihoyat talantim yuzaga chiqdi, — Mohichehra tinmay gapirib borardi: —
Odamlarning qarsagini aytmaysizmi? Yigitlarning qanchasi telefon
nomerlarini berishdi. Umrim bino boʻlib buncha gul olmagandim.

— Sen haqiqatdan ham chiroylisan Mohichehra. Bu talanting bilan
juda katta rejisserlar bilan ishlashga loyiqsan - Shohruh Mohichehraga
xuddi bugun tanishayotganday hayratlanib qarardi.

— Nahotki shu gaplarimga ishonadi deb oʻylasangiz?

— Ishonasiz. Siz oʻzingizni goʻzalligingizni ham bilasiz.

 31

Muhammad Ismoil. Zabarjad (qissa)

— Yo'q-yo'q. Siz bu gaplarni Zabarjadga ayting. Uni koʻrib telba
boʻlib yurganlaringiz esimda. Mana shu spektaklni ham, aslida Zabarjad
uchun qo'ydingiz.

— Qo'ying, u bilan ish boʻyicha gaplashardim. Oramizda hech qanday
jiddiy gap boʻlmagan.

— Agar Zabarjadni yuzi kuyib qolmaganda, u bugun ham shu
spektaklda oʻynardi.

— Yoʻq. Bosh rolda u oʻynagani uchun, spektakl Badiiy Kengashdan
oʻtmadi. Spektakl mana endi oʻzining bosh qahramonini topdi.

— A gar meni ham yuzim oʻshanday chandiq boʻlib qolsa, mendan voz
kechib ketmaysizmi?

— Yo'q.

— Agar, sizni menga qaytishingiz uchun, oʻsha ishni men qilgandim
desam-chi?

— Bo'lishi mumkin emas.

— Bo'lishi mumkin. Oʻsha ishni men qilganman. Boʻlmasa bugun siz
mening yonimda boʻlmasdingiz. Lekin, yonimdan ketmasligingiz uchun,
oʻzimning yuzimni ham oʻshanday kuydirishga tayyorman.

— Qo'ying, kerakmas. - Shohruh hayratdan dong qotib qolgandi. —
Balki hazillashayotgandirsiz.

— Yoʻq, bu hazil emas. - Mohichehra toʻxtab Shohruhni ko'zlariga tik
boqdi: — Men sizni yaxshi koʻraman.

— Qasam iching.

Mohichehra sumkachasidan kichkina shisha idishni oldi:

— Hohlasangiz, nafaqat yuzimga surtishim, ichishim ham mumkin.

— Qani iching-chi?

Mohichehra, qoʻlida shisha bilan biroz ikkilanib turdi. U nima qilishni
bilmasdi. Shishani Shohruhni yuziga otishni ham, yoki uni ichishni ham
bilmasdi.

Mohichehra qoʻlida kislota shishasini stol oʻrtasiga qoʻydi.

— Xo'p, mayli. Lekin mening ham bir shartim bor.

Men sizni yaxshi ko'ʻrishimni bilasiz. Lekin, qizbolaning yaxshi
koʻrishi hech qanaqa ahamiyatga ega emasligini, u hatto yaxshi koʻrishini
ham ochiq aytolmasligini ham bilasiz. Lekin, men bugun sizga bu gapni
ochiq aytmoqchiman: Men sizni yaxshi koʻraman. Bu bugun, yoki kecha

 32

Muhammad Ismoil. Zabarjad (qissa)

paydo boʻlgan gap emas. Bu siz bilan birinchi bor uchrashganimizdan beri
bor gap. Va oʻylaymanki u mening soʻnggi nafasimgacha davom etadi.

Mohichehra shishani qoʻlga olib gapni davom etdi. Uning vajohati,
sevgi izhor qilayotgan kishidan koʻra alamzada odamning asabiy, Ко 191
faryodlarini eslatardi:

— Aytingchi, siz kimni sevasiz?

Shohruh Mohichehraning titrayotgan qoʻlidagi shishaga tikilib turardi.
Hozir u Zabarjadning nomini atashi bilan, bu kislota yuziga sepilishini
sezib, yuragida vahima oʻrmalardi. Nihoyat, jim turishga toqati yetmay gap
boshladi:

— Mohichehra, balki teatrda aktyor sevishganlar qiyofasini yarata
olishi mumkindir, lekin qalbida sevgini oʻzini yarata olmaydi. Inson oʻz
qalbiga mana shu odamni sevgin deb buyruq bera olmaydi. Inson hali
bironta tirik jonzotni yarata olmagani kabi muhabbatni ham oʻz qoʻli bilan
yarata olmagan. Kishiga haqiqiy muhabbatni ham Xudo beradi. U kishi
yuragiga olov boʻlib keladi va olov boʻlib bir umr yurakda yashaydi. Men
Zabarjadni mana shunday muhabbat bilan sevaman va bir umr unga fido
boʻlib yashayman. Seni hech qachon sevmaganman va hozir senga yolgʻon
ham gapira olmayman.

Mohichehra qoʻlidagi shishani baland ko'tardi.

— Essiz, xor boʻlgan umrim, xor boʻlgan yoshligim, xor boʻlgan
tuyg'ularim, iztiroblarim, orzularim. Men, bir kunmas bir kun baribir
menga qaytasiz, deb oʻylagandim. Afsuski, siz makkor, toshbag'ir va
qaysar boʻlib chiqdingiz. Endi siz bilan bizning oramizdagi
munosabatlarga soʻnggi nuqta qoʻyiladigan payt keldi. Siz bu o'yinda
gʻolib chiqdingiz. Lekin men ham mag'lub boʻlganim yoʻq. Men bu
hodisaga shunchaki befarq qarolmayman. Yashasin qasoskor va bevafo
hayot! Yashasin, ichganing sari zahri toʻydirmaydigan muhabbat! Men,
ushbu zaharni sizlarning orangizdagi buyuk muhabbat uchun ichaman!

Shohruh, Mohichehra kislotani uning ustiga sepib yuborsa kerak, deb
jon hovuchlab turgandi, biroq oʻz ogʻziga olib borayotganini koʻrib,
esankirab qoldi va bir zumda uning qoʻliga otildi. Kislota Mohichehraning
boʻyniga, kiyimlariga, Shohruhning qoʻliga sachradi. Kislota tekkan yerlar
bir zumda jizg'anak qilib kuydira boshladi. Shohruh, dod solib uning
bo'yinlarini, iyagini artishga shoshildi.

 33

Muhammad Ismoil. Zabarjad (qissa)

Shohruh Mohichexraning hamma kiyimlarini yechib tashladi. U qipyalang'och boʻlib qoldi. Shohruh uning oppoq siynalariga qararkan, nima
qilishini bilmay, tek turib qoldi. Mohichehra, kulib, uning istiqboliga
peshvoz chiqa boshladi va qoʻllarini, uning boʻyniga qoʻyib, tamanno bilan
jilmaydi.

Shohruh, sekin ortga oʻgirilarkan:

— Meni kechir- dedi va xonadan chiqib keta boshladi. U oʻzini
qoʻlga olish, ehtiroslarini jilovlash uchun, lablarini shu qadar qattiq
tishlaganidan, ogʻzining bir chetidan qon sizib chiqa boshladi.

ЖЖЖ

Zabarjad qishloqqa ketish uchun, hamma kiyim-kechaklarini
yig'ishtira boshladi. Ijara haqini toʻladi. Teatr jamoasi bilan xayrlashishga
borgandi, lekin ketishi haqida ham hech kimga hech narsa deya olmadi.
Teatr bir daryo misoli oʻz oʻrnida sokinlik bilan toʻlib toshib oqib yotardi.
Zabarjad undagi bir baliqcha kabi yuzadan qaraganda bor-yoʻqligi ham
bilinmasdi. Mana shu narsa, uni «Men teatrdan ketayapman» deyishga yoʻl
qoʻymadi. Ketsa, nima o'zgarardi. Unga kim «ketma» deyardi. «Ketma»
degani bilan, unga kim ketmasligi mumkinligini tushuntirib beraoladi.
Tushuntirgani bilan, tushunishga arzirli narsa topilarmikan? Zabarjad
Shohruhni oʻyladi. Teatrda Shohruh boʻlmaganida ham qolishi mumkin
edi. U Shohruhga qasdma-qasd ketishga shaylandi. Axir Shohruh emasmi,
uni koʻkka koʻtargan, uning muhabbatini qozongan, uning yuragiga iztirob
va shijoat solgan va oxir-oqibatda, muhabbat choʻqqisidan tashlab
yuborgan. Mana, bu teatrdan abgor va magʻlub ketar ekan, koʻz tikkan,
ishongan va sevgan bir odamning oldiga borib, yana oʻzining mag'lubiyati
haqida gapirolmasdi.

Isfandiyor esa bu holatdan mustasno edi. U Shohruh bilan tanishishga,
demakki teatrga kelishiga sabab boʻlgan. Isfandiyor bilan xayrlashmay
ketaolmasdi.

Isfandiyor oqshomga yaqin keldi.

— Nima boʻldi?

— Uyga qaytmoqchiman. Mabodo bitta-yarimta mard chiqib
qoladigan boʻlsa erga tegib, oila qurmoqchiman.

 34

Muhammad Ismoil. Zabarjad (qissa)

— Teatr nima boʻladi? Axir shu sohada besh yil oʻqiding, diplom nima
boʻladi? Diplomni ham qoʻya turaylik, axir aktrisa boʻlish bir umrlik
orzuing edi-ku, orzularing nima boʻladi. Nahot xayotingni butunlay
o'zgartirmoqchi bo'lsang?!

— Men qattiq adashgan ekanman. Men san'at sohasiga go'zallikni,
mehr-muhabbatni, fidoiylikni, insondagi barcha buyukliklarni targʻib qilish
uchun kirib kelgandim. Lekin afsuski, men san'atkorlar orasida faqat
razolatga, xiyonatga duch keldim. Men avvalo insonlardagi buyukliklarni
oʻz boshimdan kechirib, uni keyinchalik sahnaga olib chiqmoqchi edim.

Men sahnada yolg'ondan oʻynolmayman. O'zim baxtni koʻrmay,
yolgʻondan baxtiyor qiyofasida chiqolmayman. Oʻzim sevilmay sevishgan
yor qiyofasida chiqolmayman. Xiyonatkor, qasamxoʻr, yolgʻonchi odam
boʻlaturib, halollik, rostgo'ylik, mardlik haqida gapirolmayman. Men
teatrda razolatning hamma turini koʻrdim. Sizlarning oldingizda qolsam,
ertaga Xudoning oldida javob berishga qo'rqaman. Bu botqoqda
choʻkishga ortiqcha toqatim yo'q.

— Ketsang ketaver. Bilib qoʻy, teatr ham changalzor qonuniga
boʻysunadi. Unda faqat kuchlilar gʻolib chiqadi. Ayyor bo'lasanmi, ablah
bo'lasanmi, mard bo'lasanmi, har qanday qiyofaga kirishingdan qat'iy
nazar, yashab ketolsang, kuchlisan va bir kuni marraga yetasan. Senga
oʻxshagan ojizlar, yigʻloqilar, hardamhayollar, nima qilishini aniq
bilmaydiganlar, oʻz maqsadi yo'lida ayovsiz kurashishni bilmaydiganlar
oʻz-oʻzidan bu chig'iriqdan chiqib ketadilar. Teatrdan ketishing bu seni
mardliging emas, zaifligingdandir.

— Bu javob, sizning oʻz yuragingizdan chiqqan javob emas.

Sizda yurakning oʻzi yoʻq. Sizning yuragingiz, mana shu jamoaga
allaqachon kushanda boʻlib, boʻlgan. Siz endi jamoaning umumiy yuragi
bilan yashayapsiz. Sizning mardlik haqidagi tushunchangiz ham boshqa.
Insoniylik tushunchasini ham, bu boshqalarga oʻrgatiladigan tushuncha deb
qabul qilgansiz. Siz, hatto muhabbatni ham kitoblardagi narsa deb qabul
qilgansiz va oʻzingiz hayotda hech kimni sevishga intilmagansiz, sizni
sevganlarni ham tushunmagansiz. Shuning uchun mening savollarimga
ham sizda hech qanday javob yoʻq. Javobingiz, faqat inkor etish,
kamsitishdan iborat.

— Har kimning go'ri boshqa-boshqa. Men nimaiki qilgan boʻlsam

 35

Muhammad Ismoil. Zabarjad (qissa)

oʻzim javob beraman. Boshqalar ham shunday.

— Siz ham, boshqalar ham bir kun javob berishni unutib
qoʻygansizlar. Tashqarida koʻrgan odam sizni mashhur odam deydi. Havas
qiladi, lekin oʻz hayotingizda qilayotgan ishlarni bir kunmas bir kun, bilib
qolsa, eng yaramas odam ham bu qadar tuban boʻlmasligini koʻrib yoqa
ushlaydi.

— Sen bunday xayollar bilan, bizning oramizda yasholmaysan.

Toʻgʻri oʻylabsan, bitta-yarimtasi seni oʻldirib qoʻymasidan bu yerdan
ketganing ma'qul. Er top, oila qur, bola-chaqa oʻstir. Senga eng yaxshi yoʻl
shu.

Xayr, men ham ketdim. Y axshi qol.

— Xayr.

Isfandiyor ters burildi-da, oʻgirilmay xonadan shahd bilan chiqib ketdi.

ЖЖЖ

Bir kun, yoz kunlarining birida, kechki salqin tushgan payt Sarvar
Samandarovich, xotini, oʻgʻlini olib, Boʻzsuvning ovloq bir go'shasiga
choʻmilishga bordi. U paytlar oʻgʻli endigina ikki-uch yoshlar chamasi,
Sarvar Samandarovich ham hali yosh edi. Xotini va oʻgʻli sohil bo'yida
dasturxon tuzashga qoldi. Sarvar Samandarovich esa o'zini suvga otdi.
Y axshi suzishni bilmasa-da, Boʻzsuvning keng, buralib oqadigan joyiga
borib qoldi. Suv oʻrtasiga yetganida, ortga qaytishni ham, oldinga ketishni
ham bilmay, esankiradi, soʻngra, «choʻkib ketsam-a» degan fikr xayolidan
oʻtib, ortga qaytmoqchi boʻldi. Lekin, negadir, ortga qaytishni istagan sari,
suv oqimi uni, oʻrtaga tortardi. Sarvar kuchi boricha intilib, ortga oshiqdi
va bir necha soniyalardan soʻng, barcha hatti-harakatlari zoe
ketayotganidan dahshatga tushdi. Buralib oqayotgan suv uni pastga
tortardi. Bexosdan uni tomogʻiga alam va oʻkinchlarga toʻla xayqiriq keldi:
«Voy-dod! Qutqaringlar! Yordam beringlar, choʻkayapman!» Sarvar
qirgʻoqda hech kim yoʻqligini bilardi. U choʻmilayotgan joy, Boʻzsuvning
ovloq joylaridan biri edi. Choʻmilguvchilar ham, kun botib, atrof
qorongʻulashayotganligi sabab, ketib qolishgan, qirgʻoqda xotini va
oʻgʻlidan boshqa hech kim yoʻq edi. Xotini esa, qirgʻoqda bamaylixotir
unga qarab turar, hazillashayaptimi deganday, dasturxonga andarmon edi.

 36

Muhammad Ismoil. Zabarjad (qissa)

Sarvar, jon holatda yana baqirdi: «Choʻkayapman, voy-dod, qutqaringlar».

Shundan soʻng, u qoʻllari akashakday qotib, qimirlamasdan, suv ichiga
kirib ketdi. Oyoqlari ham, qoʻllari ham xuddi muzlab qolganday qimir
etmas, faqat miyasigina charx urib ishlab turar, miyasida turli fikrlar
gʻujgʻon oʻynardi:

«Nega dod solib baqirmaydi. Nega odamlarni chaqirmaydi?

Nega, nega? Nega uvvos solib yig'lamaydi. Nega joni uzulguday
yugurmaydi. Men oʻlayotganimni sezib, hatto, afti ham burishgani yoʻq.
Toʻgʻrida, men oʻlsam, u nima ham yoʻqotardi. Hech narsa. Tayyor uyimjoyim unga qoladi. Yiqqan boyliklarim umrini oxirigacha yeb yotsa ham
yetadi. Men unga kerakmasman. Men kimga kerakman. Oʻgʻlim ham oʻz
kunini koʻrib ketadi. Faqat onamgina dogʻi-firog'imda adoyi tamom
boʻlishi mumkin. Yoʻq, yoʻq onajon, mening dogʻimni hech qachon
ko'rmang. Men hali yashayman, onajon. Men hali tirikman onajon».
Sarvar yana bor kuchini toʻplab, suv yuziga qalqib chiqdi: «Voy-dod,
onajon».

Sarvar jon-jahdi bilan tipirchilar, bu harakatlari qirg'oqqa chiqish
uchun emas, bor yoʻg'ʻi, suv yuziga qalqib chiqish uchungina edi.

Oʻshanda uni qaerdandir paydo bo'lib qolgan militsionerlar guruhi
qutqarib qolgandi. Oradan bir hafta oʻtib, u sog'ayib ketdi-yu, yuragida
xotiniga boʻlgan shubha va nafrat bir umrga qoldi. Endi u, xotini uni
yaxshi ko'rishiga ishonmasdi. Ishontirishni istagan kezlar ham, boʻlib
oʻtgan haqiqat oldida ojiz edi.

ЖЖЖ

Bir kun Zabarjad Shohruhga telefon qilib, erta-indin shahardan
butunlay ketishini aytdi. Uning bu soʻzini eshitib, Shohruh xapqirib ketdi.

— Zabarjad, hozir qaerdasiz?

— Uyda. Ijaradagi uyimdaman. Yo'ʻqligimga bu yer ham huvillab
qopti.

— Biron joyda uchrashsak nima deysiz?

— Ketar jafosigami?

— Ha.

— Balki keragi yoʻqdir.

 37

Muhammad Ismoil. Zabarjad (qissa)

— Kerak, kerak.

— Shuncha uchrashdik, shuncha gaplashdik. Y etar endi.

— Zabarjad, sizni yaxshi koʻrishimni bilasiz-ku, nega meni yomon
ko'rasiz.

— Chunki, sizda haqiqiy muhabbat borligiga ishonmay qoʻydim. Siz
men izlagan odam emassiz. Sizga mehr berdim-u, koʻngil berolmadim.
Garchi oson boʻlmasa-da, irodamni ishga solib, mehr berishni ham
to'xtatmoqchiman.

— Zabarjad, bizni koʻngil bogʻlab turmaganmidi?

— Bir hamdard doʻst sifatida sizga bog'lanib qolgandim. Siz meni
yupatardingiz, yashashga ham, sahnada ham kuch berardingiz, eng asosiysi
kelajakdagi yorug'lik haqida uqtirardingiz. Garchi koʻngilda, dogʻ qolsa
ham, bu iplarni uzishga majburman. Majburman!!!

— Zabarjad, nega sizda bu tushkunlik birdan paydo boʻlib qoldi. Nega
yolgʻiz oʻzingiz ikkalamizning munosabatlarimizga xulosa chiqarayapsiz?

— Sof muhabbatga hech qaysi erkak qodir emas ekan. Men o'zim
izlagan insonni topaolmaganimdan, buning hech iloji yoʻqligidan oʻzimni
qoʻyarga joy topolmayapman. Mana teatr ham tugadi, jar yoqasiga ham bir
borib, zo'rg'a omon qoldim. Ota-onam ham, shaharda qachongacha
yolgʻiz, daydib yurasan deb qo'yishmayapti.

— Agar hozir sizga sevgi izhor qilsam ishonasizmi? Bu, sizni
qolishingizga dastak bo'laoladimi?

— Men, kafolat beramanki, siz hech kimni haqiqiy sevmagansiz. Sevgi
izhorini ham osongina uddalashingiz aniq. Uchragan qiz oldida buni bajara
olishingizga aminman. Jumladan, mening oldimda ham.

— Qo'ʻysangizchi, shunaqa gaplami. Agar sizni aldayotgan boʻlsam,
avvalambor oʻzimni aldayotgan bo'laman-ku? Shu haqda hech
o'yladingizmi?

— Shifoxona, menga juda katta maktab boʻldi. Siz, odamlarga teatr
qoʻyib bergan boʻlsangiz, men shifoxonada odamlarni tomosha qildim.
Men tomosha qilgan sahna, meni chilparchin qildi. Siz meni oʻz
safingizdan juda tez chiqarib yubordingiz. Albatta, sizning ijodingizga
hissa qoʻshmaydigan odam siz bilan yonma-yon yurolmaydigan odam,
sizga mutlaqo kerak emas. Buni tushunsa boʻladi. Lekin men hali oʻlganim
yoʻq. Hali, soʻnib ham tugaganim yoʻq. Endi, muhabbat masalasiga kelsak,

 38

Muhammad Ismoil. Zabarjad (qissa)

muhabbat bu siz uchun, — ijod. Men uchun esa hayot-mamot. Siz kimnidir
sevasiz, ilhomlanib ijod qilasiz, hayotingizdagi iztiroblar maydonida turib
kurash olib borasiz. Men esa unday qilolmayman. Siz meni emas, mening
teatrdagi qiyofamni yaxshi ko'rardingiz. Endi esa bu qiyofa yoʻq. Shundan
soʻng meni sevmasligingiz aniq bo'lib qoldi. Men endi sizga
ishonmayman. Siz yana kimnidir topasiz. Ijod davom etaveradi. O'z
tuyg'ularingizni oʻynaysiz, rivojlantirasiz, malakali sevgibozga aylanasiz.
Plastinka to'xtamaydi: Tanishuv, telefon qo'ʻng'iroqlari, avrashlar,
xushomadlar, koʻkka ko'tarib maqtashlar, sevib qolganday
koʻrsatishlar,yolgʻon qiynoqlar, iztiroblar...

— Zabarjad, sizda menga nisbatan buncha nafrat qaerdan paydo
bo'ldi? Toʻgʻri, ko'p gaplaringizga qo'shilaman. Lekin, siz voqealar
rivojini tezlatib yuborayapsiz. Siz balki, sizga uylanaman deyishimni
kutayotgandirsiz va bu gapni aytmaganinm uchun, mendan
nafratlanayotgandirsiz. Ishoning, mening sizga bo'lgan ishqiy
munosabatim samimiy va hech qanday oʻyin asosiga qurilmagan. Shuni
yaxshi bilingki, men sizni sevishim, sizga uylanishim uchun yetarli asos
boʻlolmaydi. Siz ham meni sevishingizni istayman. Siz ham meni jondildan yaxshi koʻrib qolganingizdan keyingina, men bu taklifni aytmoqchi
edim. Ayting-chi, siz ham menga biror marotaba oʻz munosabatingizni
ochiq-oydin bildirdingizmi? Siz meni sevishingizni biror marta koʻrib,
koʻnglim toʻq boʻldimi? Axir, men sizni, meni seving deb majburlay
olmaymanku? Meni sevmagan odamga, sizga uylanaman deb
aytaolmayman-ku. Sizning oldingizdagi, bittayu, bitta aybim, sizga
uylanaman deb aytolmaganim, fursat kelishini kutganim xolos.
Xohlasangiz, yana bir bor takrorlayman: Sizni yaxshi koʻraman.

— Bu o'sha, plastinkaga yozilgan gaplar. Balki javob berishimni ham
keragi yoʻqdir. Ammo, xayrlashishda, yana aytsam aytaqolay. To'g'risi,
boshda tanishganimizda Sizdan umidim katta edi. Menga hayrihoh va
sevimli inson topilganidan osmonda yurardim. Sizni, men ko'pchilik
yomonlarning orasidan ajratib olgandim. Xayotimdan joy bergandim.
Keyin bilsam, siz ham o'sha yomonlarning biri ekansiz. Endi,
taassuflarimning nihoyasi yoʻq. Yaxshi insonni topish qiyin ekan.
Garchand siz bunga da'vogarlik qilsangizda, yaxshi insonlik darajasiga
nazarimda hech qachon erisholmaysiz.

 39

Muhammad Ismoil. Zabarjad (qissa)

— Zabarjad, boʻldi bas. Men haqimda shunchalik xayolga borgan
ekansiz, demak, oramizdagi munosabatlar soʻnggiga yetibdi. Nima ham
derdim. Xayr. Shuni yaxshi bilamanki, meni bu qadar tahqirlashingiz
uchun, sizda hech qanday asos yoʻq. Modomiki, bu soʻnggi suhbatimiz
ekan, men ham sizga ochiq aytib qoʻyaqolay. Siz, tengi yoʻq go'zalsiz.
Sizni yaxshi koʻraman. Sizning yuragingizni, otashin qalbingizni, fikruoʻylaringizni yaxshi ko'raman. Agar siz istaganingizda, siz mening
tuyg'ularinga peshvoz chiqqaningizda, siz menga qalbingizni
ochganingizda, siz hech ikkilanmay, meni oʻz xayotingizga olib
kirganingizda, sizning bir iltifotingizga ming iltifot bilan javob berardim.
Men butun jonu-jahonim bilan Sizning izmingizga tushib ketardim.
Holbuki, endi hammasi tugadi. Sizdan nafratlanaman. Xayr!

Shohruh telefon trubkasini nafrat bilan joyiga qoʻydi. Asabiy holatda
xona keza boshladi.

ka

Sarvar Samandarovich Zabarjad bilan tanishganida dastlab bir talantli
aktrisaga qaraganday qaradi. Keyinchalik, uning goʻzalligini, latofatini,
uning aqlu-farosatini shu bilan birga u Sarvar Samandarovning yordamiga
muhtoj ekanligini koʻrgach, uni oʻziga oʻynash qilib olishni istadi.
Zabarjad, ma'shuqa boʻlmasligiga ko'zi yetgach, unga uylanish
taraddudiga tushdi.

Sarvar Samandarovich Zabarjadni yaxshi koʻrib qoldimi, yoʻqmi oʻzi
ham bilolmas, ko'rsa quvonib ketar, yoʻq boʻlsa qayg'u botqog'iga
choʻkardi. Faqat shunisi aniq edi-ki, qars ikki qoʻldan chiqadi
deganlaridek, Sarvar Samandarovich Zabarjadning hamma istaklarini
ruhan bajarishga tayyor, Zabarjadning unga boʻlgan munosabatini esa bilib
boʻlmasdi.

ЖЖЖ
Zabarjad teatrdan ketaroldi Sarvar Samandarovichning qabuliga kirdi.

— Keling Zabarjadxon! Sizni yana teatrda ko'rganimdan bexad
xursandman.

 40

Muhammad Ismoil. Zabarjad (qissa)

— Rahmat! Lekin men siz bilan ham, teatr bilan ham xayrlashish
uchun keldim.

— Nega?!

— Mana men oʻynaydigan rolni ham olib qoʻyishdi. Menga qasd ham
qilishdi. Badiiy Kengashdan ham oʻtolmadim.

— Qo'ying, hammasi yaxshi boʻlib ketadi. Bu rol boʻlmasa boshqasi.
Hali yoshsiz, kaltak yeb-eb katta boʻlib ketasiz... Men endi sizga yordam
beraman.

— Qanaqa yordam.

— Siz teatrning past-balandini bilmaysiz. Muomalani bilmaysiz,
murosa-yu madora qilishga oʻrganmagansiz. Qolaversa, Toshkentda uyjoyingiz ham yoʻq. Y eb-ichishingiz, yaxshi kiyinishingiz kerak.

— Evaziga nima so'raysiz...

— Men bilan boʻling. Men hamma narsangizni qilib beraman.

— Ikkinchi xotin boʻlishim kerakmi... Oʻynash boʻlishim kerakmi yoki
yashirin oshiq-ma'shuqmi...

— Bunisini oʻylab ko'ramiz... Biz oʻzimizni taqdir hukmiga
tashlaymiz. Qani, muhabbat toʻfoni bizni qay manzillarga boshlar ekan.

— Buni aytish sizga oson. Siz nima yo'qotasiz. Hech narsa.

Sizning oilangiz bor. Farzandlaringiz bor. Men badnom boʻlsam, keyin
meni kim oladi. Hatto shon-shuhrat choʻqqisida turganimda ham, menga
toza koʻngil bilan uylanadigan mard topiladimi? Yoʻq. Men bolaligimda
qanchalik begʻubor orzular bilan san'at yoʻliga qadam tashlagan edim.
Afsus, orzularim sarob boʻlib chiqdi.

Men buni endi tushunib yetdim va bu sohadan ketishga qaror qildim.

— O'zingiz bilasiz. Siz ketganingiz bilan teatr hech narsani
yo'qotmaydi. Oʻrningizga boshqasi keladi.

— Xo'p, xayr! Navbat kutib turganlarga, shu oʻrinni in'om qilganim
boʻlsin.

Sarvar Samandarovich Zabarjadning qat'iyligidan yuragi oʻrtanib
ketdi. Soʻngra, «Men izlagan qiz mana shu» — degan qarorga keldi va uni
uyigacha kuzatib qoʻyishga ahd qildi.

ka

 41

Muhammad Ismoil. Zabarjad (qissa)

Sarvar Samandarovich koʻcha boshiga yetganida mashinani toʻxtatdi.
Xayrlashish uchun, mashinaning oldingi oʻrindigʻida oʻtirgan Zabarjadni
oʻpmoqchi boʻldi. Zabarjad oʻzini obqochdi.

— Nega oʻpishimni istamayapsiz, Zabarjad.

— Xohlamayman.

— Nega?

— Xo'p, hozir oʻpasiz, keyin nima boʻladi?

— Keyinini gapirib nima qilasiz?

— Nega endi kelajakni oʻylamasligim kerak?

— Kelajakka yetish uchun, bugundan harakat qilish kerak.

— Sizni yaxshi koʻrishimni bilasizmi...

— Bilmayman.

— Menga sizning qalbingiz yoqadi. Biz ikkimiz, bir odamning ikki
ko'ziga o'xshaymiz. Men xayotimda juda koʻp odamlarni koʻrganman.
Lekin ayollar ichida qalbi yuragimga bu qadar yaqin birorta ayolni
uchratmaganman.Sizni uchratganimdan soʻng bir pulga qimmat xayot
kechirganimni tushunib yetdim. Ortimga qarasam goʻyo hech narsa
yoʻqday. Bitta-yu bitta farzandim ham meni tashlab qaynonasinikiga ketdi.
Xotinimga ming yolvordim, yana bitta tugʻib ber deb yalindim. Yillar
davomida poyi-patagi boʻldim. Bitta kalishga shuncha yalinganimda,
menga allaqachon tugʻib berardi. Ammo, yillar davomida men butun jonujahonimni ayamagan xotinim menga begonalik qildi. Loaqal zarracha
mehri boʻlganda, meni zarracha yaxshi koʻrganda, holimga achinganidan
ham tugʻib berardi. Ammo u, bag'ritoshlik qildi. Boshqa tug'ishni
istamadi. Hayotim esa sovurilib borayapti. Agar istasangiz sizga
uylanaman. Yana farzand koʻrishni istayman. Men sizni sevaman.
Tanimdagi har bir xujayra faqat sizning ishqingizda olovday gurkirab
turibdi. Menga baxtli xayot ato eting. Meni boshi berk koʻchadan olib
chiqing. Men, soʻnggi nafasimgacha sizni baxtli qilish uchun yashayman.

— Sarvar aka, men hozir bu haqda bir narsa deyolmayman.

Lekin, rostini aytsam, menga teatr ham, spektakllar ham kerak emas.
Uyda oʻtirishni, farzandlarim boʻlishini istayman. Dunyoda ayollik
baxtidan, onalik baxtidan ulugʻroq baxt bormi? Farzand odamning shoh
asari boʻladi. Chunki uni Xudo yaratadi. Teatrda men asar yaratganimda,
obraz yaratganimda ham nimani yaratardim. Lekin, sizning taklifingizga

 42

Muhammad Ismoil. Zabarjad (qissa)

keladigan boʻlsak, men bu haqda oʻylab koʻrishim kerak. Oʻylashimning
sababi, men sizga ishonmayman. Siz meni yaxshi koʻrishingizni bilaman.
Lekin bu narsa bizning baxtimizga kafolat boʻlolmaydi.

— Sizni ishontirish uchun nima qilay? Bir koʻzimni oʻyib beraymi?

— Ishonch koʻzda emas, yurakda boʻladi.

— Yuragimni sug'urib beraymi?

— Qo'lingizdan kelmaydi.

— A gar qoʻlimdan kelmasa, shu qoʻllarimni sindiraman.

— Qo'ying, kichkina darddan, katta fojea yasamang.

— Ishonmasangiz buni isbotlayman.

— Mayli, yaxshi boring. Bu haqda yana gaplashamiz. Axir bugun
hayotimizning soʻnggi kuni emas-ku.

ЖЖЖ

Sarvar Samandarovich oʻsha kun tuni bilan uxlolmadi. Oʻz-o'ziga
gapirib chiqdi: «Zabarjad, to seni koʻ'rgunimcha, menda bunday xayollar
yoʻq edi. Seni ilk bor koʻrganimdayoq, yuragim tok urganday o'rtanib
ketgandi. Va oxir-oqibatda seni butunlay sevib qolaman deya hech
o'ylamagandim. Sen, umrimning bahorisan. Sen xayotimning eng go'zal
faslisan. Men seni ishqingda, yuragimga xanjar sanchilib, yuragim
tipirchilashdan ham, qimirlashdan ham maxkum, chorasiz, yarador bemor
holatidaman. Nima qilay, sensiz na nafas olishga qurbim yetadi, na sen
tomonga qoʻl cho'zishga madorim bor. Sen shunday bir yuksaklikdasanki,
sen tomonga qarab, seni izlab topay desam, ko'zlarimning nuri yetmaydi.
Senga qarab soʻray desam, tomogʻimdan soʻz oʻmiga jonim chiqib
ketadiganday, talvasadaman. Zabarjad, seni bir marta qarashingga
shunchalar zorman-ki, yuz yil zulmatda yotib, quyoshning chiqishini yuz
yil kutib, uning chiqib kelishini ham bu qadar sogʻinch va ilhaqlikda,
jonsarak kutmasam kerak. Ayt, nima qilay? Seni ko'zlaringga toʻyib-toʻyib
termulishim uchun ruxsat berishing uchun, nima qilay. Seni so'zlaringni,
sening mehringni qozonishim uchun nima qilay? Mening quyoshim chiqib,
botar chogʻi tomon tobora shiddat bilan ketib bormoqda. U hademay
ufqiga botadi. So'ngra olamni zulmat qoplaydi. Keyin yana quyosh
chiqadi. Lekin u quyosh mensiz chiqadi. Hayot oʻz iznida davom etaveradi.

 43

Muhammad Ismoil. Zabarjad (qissa)

U yorugʻ olamda esa men boʻlmayman. Mening senga boʻlgan
muhabbatim esa tillarda doston boʻlib abadul-abad yashaydi. Bunday
muhabbatni hali tarix koʻrmagan.»

жжж

Sarvar Samandarovich Zabarjad oʻz tugʻilgan kunini

nishonlamoqchi ekanligini teatr jamoasiga berilgan taklifnomadan
bildi. Taklifnoma Sarvar Samandarovichga ham alohida berilgan boʻlsada,
nega Zabarjad unga o'zi aytmaganligiga hayron qoldi. Xodimlardan
Zabarjad qaerdaligini soʻragan edi, hech kim aniq javob berolmadi.
Birozdan soʻng xonasiga uning oʻzi telefon qilib qoldi.

— Taklifnomani oldingizmi?

— Ha. Nega bu haqda shu paytgacha indamagandingiz?

— Toʻgʻrisi, men tugʻilgan kunimni nishonlamoqchi emasdim.

Umuman olganda, hali ham shu fikrdaman. Men tugʻilgan kunimda,
teatr bilan xayrlashuv kechasini oʻtqazmoqchiman. Soʻngra, Toshkentdan
butunlay ketaman.

— Yo'q. Men bunga yoʻl qoʻymayman. Sizni endi hech kimga, hech
qachon xoʻrlatmayman. Sizni koʻz qorachigʻimday asrayman. Teatrning
eng to'ri ham sizniki boʻladi.

— Endi kech. Qarorim qat'iy. Men ketaman. Siz bu soʻzlarni menga
juda kech aytayapsiz.

— Men axir nima deyishim mumkin edi. Siz meni yaxshi ko'rasizmi,
yo'qmi haligacha bilmayman. Hozir, bir og'iz ayting, sizni yaxshi
koʻraman deng, hoziroq oldingizga yetib boraman.

— Endi kech. Foydasi yoʻq, Sarvar Samandarovich.

— Menga soʻnggi imkonni bering. Mayli, bu soʻnggi uchrashuvimiz
bo'laqolsin. Lekin xoʻp deng.

— Xo'p, mayli. Sizga soʻnggi imkonni beraman.

— Unda, tugʻilgan kuningizni, men aytgan joyda, eng zoʻr restoranda
qilamiz.

— Buni karmonim koʻtarmaydi.

— Bu mening hisobimdan boʻladi.

— Sarvar Samandarovich... Siz meni sevishingizni bilaman.

 44

Muhammad Ismoil. Zabarjad (qissa)

Lekin sizning oilangiz bor. Men uchun ulardan voz kecholmaysiz-ku.

— Bu haqda keyin gaplashamiz. Bizga muhabbatning oʻzi yo'l
koʻrsatadi. Agar bizning sevgimiz haqiqiy va mustahkam boʻlsa, eng
toʻgʻri yoʻl oʻz-oʻzidan topiladi.

— Sarvar aka, men oʻz qismatimni, kelajagimni taqdir izmiga tashlab
40"уюшауштап.

— Siz taklifnomadagi manzilni oʻzgartiring. «Silk Poad Hotel» deb
yozdiring. Va iltimos sizdan, bir ogʻiz ayting. «Sizni sevaman» deng.
Mana shu soʻz, menga barchasi uchun kifoya qiladi.

— Aytolmayman.

— Iltimos, sizdan, bir og'iz ayting.

— Xo'p, yaxshi aytdim.

— Yo'q, «Sizni sevaman» deb ayting.

— Sizni sevaman Sarvar aka!

— Men ham sizni sevaman.

— Xo'p, xayr. Qo'ngʻiroqlashamiz.

— Albatta.

ЖЖЖ

Zabarjadning tugʻilgan kuniga butun teatr jamoasi, yaqin dugonalari,
hamkasb doʻstlari hammasi yigʻilgan edi. Hashamatli restoran stol-stullari
did bilan bezatilgan, restoran oʻrtasida, Zabarjadning boʻyi baravar
keladigan savatli guldasta - Sarvar Samandarovichning sovg'ʻasi tantanaga
alohida ko'ʻrk berib turardi. Tabriklar, qutlovlardan soʻng, hamma oʻyingga
tushib ketdi. Sarvar Samandarovich oʻyinga tushmasada, Zabarjaddan
koʻzini uzmas, kelgan mexmonlarni ham, nazardan qochirmas, ulardan
qaysi birlari Zabarjadga oshiqligini, bir-bir xayolidan oʻtqazib o'tirardi.
Umuman olganda, mana shu tantanada boʻlayotgan voqealarning oʻzi bitta
spektaklga jamlasa sigʻmaydigan voqealar edi. Kimdir kimga muhabbat
izhor qilar, kimdir-kimnidir gʻiybat qilar, kimdir-kimdandir oʻchini olish
uchun payt poylardi. Nihoyat, tantanaga kelgan mashhur xonanda, valsga
019 qo'shiq kuylay boshladi. Sarvar Samandarovich oʻrnidan qoʻzgʻalib,
Zabarjad sari yura boshladi. Biroq, u hali ikki qadam ham tashlamay,
Isfandiyor irgʻib turdi-da, Zabarjadni belidan ushlab, oʻyinga sudrab ketdi.

 45

Muhammad Ismoil. Zabarjad (qissa)

Sarvar Samandarovich, ortga qaytishga noqulay boʻlib, goʻyo sigaret
chekib kelishga turgan kishiday, restoran tashqarisiga chiqib ketdi. Uning
qoʻlida tilla zanjir, tilla zanjirga osigʻliq, yangi ikki xonali uyning kaliti bor
edi. Sarvar Samandarovich, bu sovgʻalami Zabarjadning boʻyniga osib
qoʻymoqchi edi. Biroq, hali mavridi kelmagan ekan, na iloj.

Sarvar Samandarovich Isfandiyordan jahli chiqib, ancha vaqt koʻchada
tentirab yurdi. Tashqari sovuq edi. Izg'irin shamol issiq joydan terlab
chiqqan Sarvar Samandarovichning etini junjiktirar, shamol aralash,
yomg'ir-qor, koʻp fursat oʻtmay a'zoyi-badanini qaqshatib yubordi.

ЖЖЖ

Yana avvalgidek goʻzal va maftunkor bo'lib ketgan Zabarjad yal-yal
yongancha, har bir stoldagi oʻtirganlar bilan qadah urishtiraverib,
tabriklarni qabul qilaverib va ularning har biri bilan bir hoʻplam - bir
hoʻplamdan ichaverib oxiri mast boʻlib qoldi.

O'z stoliga kelib oʻtirarkan shirakayf holatda yana qadah
koʻtarishlarini soʻradi.

— Kelinglar, mana shu qadahni qisqa, ammo betakror hayot uchun
ko'taramiz. Bir yil avval hammasi, xuddi mana shu restoranda boshlangan
edi. Spektakl bir yil davom etdi. Endi men bu sahnani tark etaman. Anavi
meni (u Shohruh oʻtirgan stolga ishora qildi) teatrga olib keldi. Mana bu
ham, (u Mohichehrani koʻrsatdi) hasaddan yuzimga kislota surtdi. Mana bu
esa (u Gulbadanni koʻrsatdi) oʻynashlarini qizg'anib, meni spektakldan
olib tashladi. Mana bu esa (u Sarvar Samandarovichni ko'rsatdi) meni
teatrdan xaydadi. Mana bu esa (u Isfandiyomni koʻrsatdi) otasiday yurak
xastaligiga yoʻliqmaslik uchun, mendan yuz oʻgirdi. Lekin, men hammani
kechiraman. Chunki hayot oʻzi shunday. Kelinglar, qisqa, ammo betakror
mana shu hayot uchun ko'taramiz. Yashasin biz sevgan, ammo bizni
sevmagan hayot! Siz meni magʻlub boʻlishimni istar edingiz. Ammo men
hamisha gʻolib boʻldim. Bugun esa sizning oyoqlaringiz ostiga xor boʻlib
yiqilishimni koʻrasiz.

Alvido!

Zabarjad qo'lidagi qadahni dast koʻtardi. Bundan bir havfni va
dahshatni sezgan Shohruh yashin tezligida, stollarni yiqitib unga tashlandi

 46

Muhammad Ismoil. Zabarjad (qissa)

va uning qo'lidagi zaharli margumush solingan qadahni chetga surib
yubordi. Qadah yerga tushib, chil-chil sindi. Hamma, sarosima va vahshat
ichida baqirib yubordi.

Shohruh Zabarjadni koʻchaga sudradi. Ba'zilar ketishga shaylandi. Bu
voqeadan bexabarlar esa bamaylixotir yeb-ichishar, tantana sehridan mast
boʻlib, dunyoni unutishgandi.

Shohruh esa, bir soʻz aytmas, tashqarida yomg'ir-qorga qaramay,
hozirgina oʻlim changalidan saqlab qolingan Zabarjadni yuz koʻzlaridan
tinmay oʻpar, uni bag'riga bosganicha, oʻkirib yig'lardi.

Sarvar Samandarovich restoranga kirarkan, hamma gurros-gurros
oʻyinga tushayotganini koʻrdi. Lekin oʻynayotganlar orasida Zabarjad yoʻq
edi. Bundan xafsalasi pir boʻlgan Sarvar Samandarovich, oʻz o'miga borib
o'tirmoqchi edi, Mohichehra uni oʻyinga tortib qoldi. Sarvar
Samandarovichning oʻynagisi yo'q edi. Ayniqsa, Mohichehra bilan
oʻynashni istamas, u bilan oʻynasa, xuddi oʻtgan kunlar, u bilan boʻlib
oʻtgan voqealar yana takrorlanadiganday oʻzini olib qocha boshladi.

— Yangi yor topilganda, eskisidan tonmoq kerak deng.

— Oʻtgan ishga salovat. U kunlarni unutib yubor.

— Biz bilan yana bir oʻynashsangiz, asakangiz ketmaydi, Sarvar
Samandarovich. Oʻynashingizni bir koʻrib qo'yishsin. Qani turing, men
ham o'ynashimni bir ko'rsatay.

— Boʻldi bas. Seni oʻynashing kimga kerak.

— Yuragingizni koʻp siqmang. Men hali koʻksimdan itaradigan
darajada keraksiz boʻlib qolganim yoʻq. Ishonmasangiz, yuring buyoqqa.

— Boʻldi bas. Hozir mavridi emas.

— Hozir ayni mavridi. Bilasizmi, siz ko'zingizni tikib oʻtirgan
Zabarjad hozir qaerda. Y uring ko'rsatay.

Sarvar Samandarovich dik etib turdi-da, Mohichehraga ergashdi.
Uning yuragi birdan bezovta boʻlib ura boshladi. Mohichehra esa uning
qoʻlidan ushlab, shiddat bilan, restoran tashqarisiga yurib ketdi. Sarvar
Samandarovich hali oʻzini oʻnglab olmagan ham ediki, restoran
tashqarisida, burchakda, qorongʻulik qa'rida bir-birining pinjiga suqulib
olgan ikki qorani koʻrdi. Ularning biri Shohruh, biri Zabarjad edi. Shohruh
Zabarjadni qattiq quchoqlab olgan, uni yutaqib o'par, Zabarjad ham uning
bag'riga singgib ketgandi.

 47

Muhammad Ismoil. Zabarjad (qissa)

Mohichehra Sarvar Samandarovichni ularni oldigacha olib borish
uchun, qoʻllaridan zoʻr berib tortar, ammo Sarvar Samandarovich bir
qadam ham tashlolmay, joyida qotib qolgandi. Soʻngra, Mohichehra, —
Mana koʻring ularni - deya baqirdi. Uning baqiriqini eshitib, Zabarjad
ham, Shohruh ham yalt etib qarashdi.

— Mana ko'ring, siz sevgan, siz joningizni bermoqchi bo'lgan
odamning qiyofasini. Zabarjad kel, yaqinroq kel. Sen ham bu odamning
koʻziga tik qara. Tik qaraganda, rostini gapir. Bu odamning yuragida hech
qachon yonmagan muhabbat, endi bir marta yongan edi. Mana shu
muhabbatni sen xor qilding.

Sarvar Samandarovich sirt burilib, oyoq ostiga qaramay qadam
tashlagan edi, qorongʻulikda chuqurariqni koʻrmay, yuztuban yiqildi.
Hamma unga qarab engashdi.

Sarvar Samandarovich boshiga tekkan qattiq zarbadan hushini
yo'qotdi. Og'zi-bumiga toʻlib qolgan ariqdagi suv, Boʻzsuvdagi cho'kib
ketgan holatini yodiga soldi. U oʻshanda ham mana shunday, suvga
choʻkkan va hushini yoʻqotgan edi. U paytda, qirgʻoq boʻyida, dod solib,
hech kimni yordamga chaqirmagan, erini choʻkib ketishi mumkinligiga
ishonmagan xotini, oʻgʻli bilan turardi. Hozir esa, qirg'oqda Zabarjad va
Shohruh turishibdi. Hozir Zabarjad ham dod solmaydi, baqirmaydi. Sarvar
Samandarovichning oʻlib ketishi mumkinligiga ishonmaydi. Mayli,
ishonmasa ishonmas. Haqiqatan ham, hali oʻlmayman. Xudo hohlasa
o'lmayman. Men ham yashashim kerak. Men oʻlsam, mening dogʻimda
kuyib ado boʻladigan onam uchun ham hali yashashim kerak. Men uchun,
hali jonini berishga tayyor mehridaryo bir qiz borligi uchun ham hali
yashashim kerak. Nega bir umr mehrga bunchalik zor oʻtayapman. Ey,
Xudo meni ham sevadigan bir insonni roʻbaro” qilsayding! Men unga
butun jonu-jahonimni bermasmidim. Oʻshanda nega meni qutqarib
qolding. Bir umr o'zimning qalbimdagi yonayotgan daryoda
azoblanganlarim yetmasmidi? Oʻzimning qalbimdagi daryoga necha bor
choʻkkanlarim yetmasmidi. Men senga nima yomonlik qildim, Zabarjad.
Sen uchun hamma yaxshiliklarni qilmoqchi edim-ku. Ishon, seni sof va
beg'ubor muhabbat bilan endi-endi seva boshlagan edim. Agar
qo'llarimdan tutganingda, sen bilan sen istagan muhabbat diyoriga bosh
olib ketardim!

 48

Muhammad Ismoil. Zabarjad (qissa)

Ey, hayot! Bir umr suyganimga yarasha, sen ham meni bir bor
suyganingda edi, bir bora shavqat qilganingda edi, ey meni bir umr o'ziga
begona bilgan, meni doimo oʻz mehridan dorigʻ tutgan, hayot! Lekin, bilib
qoʻy, men sendan bir umr umidvor, yashayveraman, bir umr sendan imdod
kutaman, baxt kutaman, muhabbat kutaman, ey aziz hayot!

Sarvar Samandarovich, kimlardir uning qoʻltigʻidan olib, mashinaga
mindirayotganini gʻira-shira ilgʻadi. Tomog'ʻiga nimadir qattiq tiqilib,
nafas olishga qoʻymasdi. Oradan ancha vaqt oʻtib, mashinaning qattiqqattiq bosilgan signalidan, biroz hushiga kelib, koʻzini ochdi. Koʻzi oldida,
oʻzining bahaybat temir darvozasi namoyon boʻldi. Soʻngra, zulflarni
sharaqlatib, xotini darvoza tabaqalarini ocha boshladi.

 49
