BOLALAR KUTUBXONASI

 

OQILJON HUSAN

ТОС"ПА
OʻSGAN BOLA

SARGUZASHT ROMAN

TOSHKENT
«SHARQ» NASHRIYOT-MATBAA
AKSIYADORLIK KOMPANIYASI

BOSH TAHRIRIYATI



Oqiljon Husan
Togʻda oʻsgan bola: Sarguzasht roman // (Bolalar
kutubxonasi). — T.: «Sharq», 2005.— 256 b.

Yovuz maqsadli bir odamning xusumati orqali adashib
togʻ-toshlarda yashagan Ortiqboy ismli bolaning koʻrgankechirganlari, uning topilishi qiziqarli hikoya qilingan. «Togʻda oʻsgan bola» romanida ezgulik, odamiylik, mehr-oqibat
kabi yuksak insoniy fazilatlar ulugʻlanadi.

Oqiljon Husanning mazkur sarguzasht asari kitobxonlar
tomonidan iliq kutib olindi. Dastlab nashrioytda asarning birinchi nashri bosilib chiqqanidan soʻng muallif nomiga koʻplab
xatlar keldi. Oʻquvchilarning mazkur qissaga boʻgan qiziqishlari nazarda tutilib, ba'zi tuzatishlar bilan takror nashr etilmoqda. O`ylaymizki, «Togʻda oʻsgan bola» bolalar kutubxonasidan munosib oʻrin oladi.

BBK 84(5U)44

O «Sharq» nashriyot-matbaa aksiyadorlik kompaniyasi
Bosh tahririyati, 2005.



IZLAGAN IZZAT TOPAR

ASSALOMU ALAYKUM

Dunyoda xushfe'l, olijanob, hamisha ezgu niyat
bilan ish qiladigan odamlar juda koʻp. Biroq, yaxshi
fazilatli kishilar orasida nomardlar, yovuz odamlar
ham uchrab turar ekan. Axir bitta shum odamning
qilmishi orqasida Qosim akaning oilasi necha yil iztirob chekdi. Yana allaqancha odamning hafta-oʻn kunlab togʻ-toshda ovora boʻlganini aytmaysizmi?..

Oʻzi nima gap ekan, deb hayron boʻlayotgandirsiz.
Yaxshisi shu voqeani bilganimcha hikoya qilib bera
qolay.

... Otpuskaga chiqqan kunimning ertasiga chamadonchani qoʻlga olib, yoʻlga tushdim...

Ha, aytmoqchi, mening kimligimni hali bilmaysizku. Gapni boshlashdan avval oʻzimni qisqacha tanishtirib qo'yay. Ismim Hakimjon, familiyam Xolmatov... Kasbim... hozircha jurnalistlik. «Hozircha» deyishimning sababi shuki, jurnalistlik kasbini hali puxta
egallagan emasman. Maktabda oʻqib yurgan paytlarimda koʻp fanlardan yaxshi bilardim-u, biroq asosan
geografiyaga qiziqar edim. Kelajakda geolog boʻlib
yetishish, togʻ-toshlarni tekshirib, jonajon Vatanimiz
boyligini koʻpaytirish orzusi yuragimning toʻridan
oʻrin olgan...

Hozircha, boya aytganimdek, jurnalistman — tuman gazetasining adabiy xodimiman.

Rostini aytsam, redaksiyaga ishga kirishim tasodifan yuz berdi... Sakkizinchi sinfni bitirib, ta'tilga
chiqqan paytlarimiz edi. Bir kuni deng, bogʻimizda
oʻrik qoqib yuruvdim, dadam chaqirib qoldilar. Oʻrik
to'la chelakni koʻtarganimcha yugurib bordim. Dadam tok tagidagi soʻrida qoʻshnimiz Aloviddin amaki
bilan gaplashib oʻtirgan ekanlar. Aloviddin amakiga
salom berib, chelakni soʻriga qoʻydim-da, dadamga
yuzlandim. Dadam: «Mana bu yerga chiqib oʻtir»,

. 3


deb ishora qildilar. Soʻriga koʻtarilib, dadamning
roʻparalarida oʻtirdim. Aloviddin amaki mendan holahvol soʻradi.

— Men anchadan beri bir narsani oʻylab yuruvdim, — dedilar dadam menga jiddiy tikilib. — Hozir
Aloviddin amaking bilan ham shu haqda masalahatlashib oʻtiribmiz...

Dadam bir oz jim qoldilar. Nima deyar ekanlar,
deb indamay oʻtiraverdim. Dadam soʻzlarini davom
ettirdilar:

— Endi yosh bola emassan, oʻgʻlim, kattagina boʻlib
qolding. Hadeb tuproq changitib yuravermasdan, bironta hunar egallasang bo`lardi... Nima dedingiz, Aloviddin?

— Juda toʻgʻri gap, aka. Hunar yaxshi-da, — deb
dadamning gapini quvvatladi Aloviddin amaki.

— Erta bilan koʻchaga chiqib turuvdim, — deya
Aloviddin amakiga qarab gap boshladilar dadam. Lekin aslida bu gap Aloviddin amakiga emas, menga
aytilayotgan edi. — Ismoil akaning oʻgʻli Mamatkarim oʻtib qoldi. Men bilmay yurar ekanman, tuppatuzuk duradgor ekan u. Qoʻlimga taxta bilan randa
bersangiz, aytgan narsangizni yasab beraman, deb kuladi. «Qaerda ishlayapsan?» deb soʻrasam: «Qurilish
idorasida», deydi. Gapning rosti, Mamatkarimga
havasim keldi. Qani endi bizning Hakimboy ham
shunaqa boʻlib yursa, deb oʻyladim-da: «Sizlarda shogirdlikka joy yoʻqmi?» deb soʻradim. «Joy bor, kimni
qoʻymoqchisiz?» dedi. «Kimni boʻlardi, oʻgʻlim Hakimni-da», dedim. «Boʻpti, mening yonimda ishlayveradi», dedi Mamatkarim.

Oʻrtaga jimlik choʻkdi. Dadam chelakdagi qandak
oʻrikdan bir hovuch olib, dasturxondagi likobchaga
soldilar. Men likobchani pastga olib tushib, oʻrikni
chayqab tozaladim-da, xontaxta ustiga keltirib qo`ydim.
Oʻtirganimdan keyin dadam:

— Xoʻsh, sen shu gapga nima deysan? — deb
soʻradilaru, mendan javob kutmasdan qoʻshnimizga
qaradilar. — Oʻrikdan oling, Aloviddin... Mamatkarimning yonida ishlayverasanmi?

Men oʻsha zahoti bir nima deya olmadim, indamay
oʻtiraverdim. Oʻzimga ma'lum, men nima desam, dadam shunga rozi boʻladilar. Chunki men — oilamiz


ning to`ngʻich farzandiman. Dadam bilan oyim ancha
vaqtgacha farzand koʻrmagan ekanlar. Keyin men
tugʻiliblman. Mendan keyin singillarim Ra'no bilan
Dono tug£ʻilgan... Ammo, toʻngʻich farzand ekanman,
deb erkalik qilaversam yaxshi emas-da. Har bir gapni
oʻylab gapirishim kerak.

— Dadangning gapiga javob bermaysanmi? — dedi
Aloviddin amaki bitta oʻrikni danagidan ajratib,
ogʻziga olib bora turib. Men dasturxonda toʻnkarilib
yotgan piyolaga tikilganimcha:

— Mayli, kanikulda oʻsha joyga borib, ish oʻrganaveraman, — dedim.

— Keyin-chi? — soʻradilar dadam.

— Keyin oʻqish boshlanadi-ku...

Dadam mening duradgor boʻlishimni qat'iy niyat
qilgan ekanlar, shekilli:

— Xoʻp desang, oʻqishingni kechqurungiga koʻchiramiz, — dedilar. — Otamurod bilan Qoʻzivoylarga
oʻxshab o“qiyverasan-da. Oʻshalarni koʻr, kunduzi traktor haydab kechqurun maktabga borishadi.

O`ylanib qoldim. Dadamning soʻzlarini qaytarolmasdan:

— Mayli, — dedim.

— Ha, bu — boshqa gap, — dedi Aloviddin amaki. —
Endi bunga bitta valasapit olib berasiz, Xolmat aka.
G'ʻ“izillab borib kelaveradi. Qarabsizki, bir yil oʻtaroʻtmas nomi chiqqan usta boʻladi...

Shunday qilib, qurilish idorasining duradgori
Mamatkarim akaga shogird tushdim. Keyinroq bilsam, oʻsha ta'til kunlarida matematika oʻqituvchimiz
Nishonov dadam bilan uchrashib qolib, mendan nolib
gapirgan ekan. Oʻgʻlingiz darslarga qiziqmay qoʻydi,
debdi. Dadam uning gapini eshitib, oʻgʻlim hunar
oʻrgangisi kelayotgandir, deb oʻylagan boʻlsalar kerak... Mening biror joyda ishlashim lozimligini aytganlarida, oʻgʻlim voyaga yetib qoldi, deb sevingan
boʻlsalar ham ajab emas. Aslida men oʻshanda matematikadan bir oz oqsayotgan edim-u, lekin boshqa fanlardan yaxshi oʻ“qiyotgandim.

Mayli, boʻlar ish boʻldi deb, qurilish idorasida
duragorlikni oʻrgana boshladim.

Mehnat darslarida oʻrganganlarim hunar egallashimda ancha qoʻl keldi. Eshik va deraza romlari


ni bemalol yasaydigan boʻlib qoldim... Olti-etti oy
davomida ish oʻrganib, endigina shogirdlikdan chinakam duradgorlikka oʻtaman, deb turganimda ishim
oʻzgarib ketdi.

Oʻzim taniydigan odamlarning xabarlarini tuman
gazetasida oʻqib yurib, men ham yozib koʻray-chi,
deb hafsala qilgan edim, yozgan xabarim gazetada
bosilib chiqdi. Familiyangizni gazetada koʻrsangiz
gʻalati boʻlar ekansiz... Yana yozdim, u ham bosilib
chiqdi... Bir kuni meni redaksiyaga chaqirib qolishdi. Yozganlarimda biron chatoqlik bor ekanmi, deb
xavotirlanib bordim. Odil Arslonov degan kishi gazeta redaktori ekan. Men bilan ozgina suhbatlashdi.
Kimligimni, qaysi qishloqdan ekanligimni surishtirdi. Dadam bilan tanishligi ham bor ekan.

— O`zimizning oʻgʻlimiz ekansan-ku, bizga ishga
kelmaysanmi? — dedi redaktor. Men bunday savolni
kutmaganim uchun shoshib qoldim-da:

— Bilmasam... Dadamdan soʻrang, amaki... —
dedim.

Odil Arslonov kulib qoʻydi-da:

— Mayli, soʻraymiz, — dedi.

...Dadam rozilik berdilar. Redaksiyaga ishga
kirdim, korrektorlik vazifasida ishlay boshladim. Har
xil mavzularda xabarlar yozib yurdim, ikkita kichik
lavham gazetada chiqdi. Bir yil otar-otmas adabiy
xodimlikka koʻtarildim. Shu orada kechki maktabda
oʻqishni bitirib, attestat ham oldim. Ishga qiziqib
ketganim uchun boʻlsa kerak, oliy oʻquv yurtiga harakat qilmadim. Biror yildan keyin kirsam ham boʻlar,
deb yuraverdim.

Redaktorimiz bir kuni o“z huzuriga chaqirib:

— Ishga kirganingga bir yarim yil boʻlibdi-yu,
hali ham otpuskaga chiqmabsan, — dedi. Soʻngra har
qanday joyda ishlagan odam otpuska olishi, biror yoqlarga borib, hordiq chiqarishi lozimligini aytdi.

— Boʻlmasa men ham otpuskaga chiqay, — dedim.

— Ariza yozib kir. Oʻn beshinchi iyuldan, deb
yozgin.

— Xoʻp...

Shu tariqa birinchi marta mehnat otpuskasiga
chiqdim.



AVTOBUSDAGI TANIShUV

Otpuskamning birinchi kunini uyda oʻtkazdim. Oʻsha
kuni oyim bilan dadamga, ertadan safarga otlanaman,
shaharga borib, dam olib qaytaman, dedim. Dadam ham,
oyim ham mening u yoq-bu yoqqa chiqishimni oʻylamagan
bo`lsalar kerak, bir-birlariga qarab qolishdi.

— Necha kunda qaytasan? — deb so`radilar dadam.

— Koʻp yurmayman, uch-to`rt kunda qaytaman...
Viloyat redaksiyasiga kirib, hamkasblarim bilan tanishaman, — dedim.

Oyim, haligacha meni biror yoqqa yuborib oʻrganmaganlari uchunmi, bir mahal vahimaga tushib,
koʻzlariga yosh oldilar:

— Voy shoʻrim, begona shaharda shuncha yurasanmi?

Men redaktorimizning otpuskani yaxshi oʻtkazish
haqidagi gaplarini oyim bilan dadamga aytib berdim.
Soʻngra oyimga yuzlanib:

— O`n sakkizga kirdim. Hademay harbiyga chaqiruv qog`ozi keladi. Askarlikka jo'nayman. Hozirdan
meni u yoq-bu yoqqa yuborib oʻrganmasangiz, askarlikka ketganimda qanday chidaysiz? — dedim. Oyim
nima deyishlarini bilmay qoldilar.

— Askarga... oʻrtoqlaring bilan birga ketasanda, —
dedilar. — Hozir bir oʻzing ketmoqchisan...

— Bir oʻzi boʻlsa boʻri yeydimi? — dadam oyimni
tinchlantirish uchun ovozlarini balandroq koʻtarib
gapirdilar. — Axir shuncha ishladi, sal dam olib
qaytsin-da... Yoshligida shahar koʻrsin, yoʻl koʻrsin,
jo'ra orttirsin... Mayli, xohlagan vaqtingda yoʻlga
chiq. Ammo uzoq qolib ketib, bizni xavotirlantirib
yurma...

Shaharda hordiq chiqarib kelishimga oyim ham
noiloj rozi boʻldilar.

Otpuskamning ikkinchi kuni, choshgoh paytida
qoʻlimda kichkina chamadon bilan yoʻlga chiqdim. Tuman markazini koʻzlab yoʻlda ketar ekanman, hali
oʻzim koʻrmagan shaharning ajoyib koʻchalari, u yerdagi qadimiy yodgorliklar haqidagi tasavvurlarim koʻz
oldimdan oʻtar, shirin xayollarga berilib ketganimdan
havoning issig'i ham uncha bilinmas edi. Men eng



avval viloyat muzeyini, qadimiy obidalarni birma-bir
koʻzdan kechirishni, soʻngra redaksiyaga borib, u yerdagi oʻrtoqlar bilan tanishishni koʻnglimga tugib
qoʻydim. Yangi tanishgan ogʻaynilarim bilan istirohat
bogʻiga chiqib, ular bilan bir-ikki finjondan pivo
ichish niyatim ham yoʻq emas edi. Oʻn sakkiz yoshda
pivo ichish ayb emasdir-ku axir!..

Avtostansiyaga yetib borib, chipta oldim, avtobusga chiqdim. Chiptadagi joy nomeriga koʻz yugurtirib,
oʻz oʻrnimga oʻtirdim. Avtobusning yoʻlga tushishiga
hali ikki-uch daqiqa vaqt bor ekan. Havo tobora isiyotgani uchunmi, negadir hamma yoʻlovchilar lohas
boʻlgandek, jimgina oʻtirishar, onda-sonda pichirlashgandek ohista so`ʻzlashishardi.

Yonimda taxminan oʻttiz besh yoshlardagi bir kishi
avtobus oynasidan tashqariga qarab oʻtiribdi. Qorachadan kelgan, yuzi doira shaklida, mo`ylabining
ikkala ingichka uchi boʻrtib chiqqan yanoqlarigacha
cho'zilgan, sochi bir oz oʻsgan. Boshidagi yangi doʻppisi
kichikroq boʻlsa kerak, o`ziga uncha yarashmagandek
bir tomonga qiyshayibroq turibdi. Tizzasining ustida
belboqqa oʻralgan tugun.

Dastlab uni bir koʻrishdayoq, choʻpon boʻlsa kerak,
deb faraz qildim. U menga nihoyatda kamgap odam
boʻlib koʻrindi. Yoniga oʻtirayotganimda salom berdim. U esa ochib turgan ogʻzini yumdi-yu qaytib ochmadi. Salomimga alik oldimi, yoʻqmi — bilolmay qoldim.

Avtobusimiz oʻrnidan jildi. Taxminan oʻn-oʻn besh
chaqirimgacha yoʻlovchilar churq etmay oʻtirishdi.
Yoʻl-yo“lakay avtobusning ochiq derazalaridan ufurgan shabada lohas boʻlib oʻtirgan yoʻlovchilarni sal
oʻziga keltirdi. Yonma-yon oʻtirganlar asta-sekin birbirlari bilan soʻzlasha boshladilar. Men ham sherigim
tarafga egilib undan soʻradim.

— Aka, siz choʻpon emasmisiz?

U menga hayron boʻlib tikildi.

— Choʻponman. Sen... Siz qayoqdan taniysiz meni?

— Tanimayman-u, oʻzim shundoq taxmin qildimda. Men jurnalistman. Jurnalistlarni hamma kasbdagi
kishilar qiziqtiradi.

— Ha, bundoq deng...

U yana toʻgʻriga oʻgirilib oldi. Men esa choponning
ishlariga qiziqib qolgan edim. Agar u ilg'or choʻpon



boʻlsa, men uning ishlari, hayoti toʻgʻrisida lavha
yoki ocherk yozsam... Ijodim oʻz tumanim doirasidan
tashqariga chiqqan hisoblanadi! Ana shunday oʻylarni
xayoldan oʻtkazib, undan soʻradim:

— Ismingiz nima, aka?

— Ismim Begali, familiyam Erboʻtayev.

Men unga qoʻl uzatib:

— Men jurnalist Hakim Xolmatovman, — dedim.

Choʻpon tanishishni uncha xush koʻrmagandek qoʻl
uzatdi. Shunday boʻlsa ham savol-javobni davom ettirgim keldi. Chunki jurnalist har qanday sharoitda ham
boʻsh kelmay, faktlar yigʻaverishi kerak-da. Odil Arslonov bizga doimo shunday deb oʻrgatadi.

— Qaysi tumanda choʻponlik qilasiz, Begali aka?

— Koʻkrabot tumanida qoʻy boqaman.

— Koʻkrabotda ham bizdagidek togʻlar koʻp boʻlsa
kerak-a?

— Ha, tog“ koʻp. Qoʻylarni togʻlarda boqamiz-da,
uka...

Men u bilan durustroq tanishib olish maqsadida
yoshi ulugʻ“ kishilarning iborasi bilan soʻzladim:

— Biz tomonlarga sizni qanday shamol uchirdi?

— E, dunyo qiziq ekan, uka, — deb bir uh tortdida, avtobusning oldingi tomonidagi yo`lovchilarga tikilganicha soʻzini davom ettirdi u.

— Siz so“ramang-u, men gapirmay qoʻyaqolay. Meni
shamol emas, ovoragarchilik olib keldi bu yerga. Bekordan-bekorga kelib, yana qaytib ketyapman.

— Nima masalada keluvdingiz? — qiziqib soʻradim. — Ayting balki... biror yordamimiz tegib qolar.

U menga: «Oʻzing chimchiloqdek bolasan-u, yana
yordam beraman, deb lof urasan-a», degandek qarab
qoʻydi-da:

— Men yoʻqchiman. Bir odamni axtarib yuribman, — dedi. Men sergaklanib Begali akadan soʻradim:

— Kim ekan u?

— Jdiyanimni yoʻqotib qo`yganmiz. Oʻshani izlab
keluvdim.

— Qachon, qanday qilib yoʻqolgan?

— E, uka buning tarixi uzoq...

Avtobusimiz tezlik bilan yoʻl bosar, motorning
tinimsiz vagʻillashi bafurja gaplashib ketishimizga xalaqit berar edi. Shuning uchun sherigimni qayta-qayta



savolga tutaverishdan istihola qilib, endi u bilan shaharga yetguncha gaplashmayman, shaharga yetganimizdan keyin bironta choyxonaga taklif qilaman-da
mufassal soʻzlashib olaman, deb oʻyladim. Anchagacha
jim ketdik. Sherigim charchagan boʻlsa kerak, mudray
boshladi.

Kutilmaganda bir nima qattiq pishillab ketdi. Avtobusdagi ayollar «voy» deb yuborishdi. Mashinamiz
toʻxtadi. Eshiklar ochildi. Avtobusning orqa tomondagi bir balloni yorilgan edi. Avtobus haydovchisi kabinadan tushayotib, odamlarga yuzlandi.

— Xavotirlanmanglar. Zapas ballon bor. Rosa oʻn
daqiqada yo`lga tushamiz.

Mashina ta'miriga uquvi borlar pastda haydovchiga yordamlasha boshladilar. Biz ham pastga tushib,
avtobusning soyasiga oʻtdik. Toʻxtagan joyimizda
yoʻlning ikki tomoni ham gʻallazor maydon, soya beradigan birorta daraxt yoʻq edi.

— Haligi gap nima boʻldi? — dedim Begali akaga. —
Indamay oʻtirgandan koʻra gaplashib oʻtiraylik.

Sherigim meni mensimagandek kulimsiradi:

— Obbo, siz ham bir nimaning tagiga yetmasangiz
qo'ymas ekansiz-da. Nima foydasi bor?..

— Bilib olsam, balki men ham jiyaningizni surishtirarman...

Begali aka xayol surgancha gap boshladi:

— diyanimning yoʻqolganiga koʻp boʻlgan. Sakkiz
yilcha boʻldi-yov.

— Eh-he, sakkiz yil deysizmi?

— Ha. Yo`qolgan paytda besh yoshlarda edi.
U yoqni qidirdik, bu yoqni qidirdik, gazetaga berdik,
radiodan aytdirdik — baribir topilmadi. Birovlar,
yoʻqolgan kuni eshak minib yurgan edi, dedi. Birovlar, boʻri olib qochgan, dedi. Ishqilib topilmadi. Otaonasining jigar-bagʻ“rini xun qildi bola. Akasi kattagina yigitcha boʻlib qoldi, ukalari doʻrsillab oʻsyapti.
Ammo oʻnta boʻlsa oʻrni boʻlak ekan-da. Ota-onasi oʻsha
bolani eslashgani-eslashgan. Mening ham jonim achishadi. Tomir-da, jiyanim boʻladi. Singlimning oʻg'li...
Sizlar tomondagi Archali togʻda yovvoyilashib ketgan
bir bola bor emish, deb eshituvdik. Bunaqa xabarni
biz tomonga kim olib borganini ham bilmayman. Men


ga singlim bilan kuyovim aytdi. Ikki-uch kun vaqtingizni ayamay surishtirib keling, deyishdi. Yoʻq deyolmadim. Tog'dagi qishloqlarga bordim. Odamlardan
soʻradim... Koʻrdim, eshitdim, degan odamni topmadim. Bir oʻzim toqqa chiqishga hayiqdim. Noiloj
qaytib kelyapman... Bor gap shu...

— Koʻkrabotda yoʻqolgan bola qanday qilib Archali toqqa kelib qolishi mumkin? — soʻradim sherigimdan. — Xaritada koʻrganman, bu joylar bir-biridan
juda uzoq. Biri viloyatning berigi chekkasida boʻlsa,
ikkinchisi narigi chekkasida.

— Gapingiz toʻgʻri. Lekin bu joylar tog“ bilan birbiriga ulashgan-da. Shuning uchun, togʻma-togʻ yurib,
oʻsha yoqqa borib qolganmikan, deb oʻyladik.

— Ha, bunday deng...

— Ha, shunday...

Avtobus oʻrnidan jildi. Suhbatimiz uzildi... Begali akaning gapi meni juda oʻylantirib qoʻydi. Uning
jiyani rostdan ham tirikmikan, togʻda hayot kechirib
yurganmikan-a? Topilsa qiziq boʻlardi-da... Jiyanni axtarib topsam-u, ota-onasiga olib borsam... Juda olijanob ish boʻlardi-ya! Ota-onasi ham suyunardi, gazetaga gʻalati xabar ham yozardim... Hozir otpuskadaman, u yoq-bu yoqqa borish uchun vaqtim yetarli.
Shaharda qiladiganim sayru tomoshani yigʻishtiramanda, shu ishga kirishaman. Jiyanni qidiraman! Bechora
jiyan, shuncha yildan beri rosa qiynalgandir!..

O`ylaganim sari jiyanga rahmim kelar, uni goʻyo
oʻz ukamdek, jiyanimdek koʻz oldimdan oʻtkazar edim.
Men hali uning ismini ham bilmas edim. Xayol surib
ketayotgan Begali akadan soʻramoqchi ham boʻldim-u,
yana bu fikrimdan qaytdim. Mayli, vaqti bilan bilib
olarman, dedim oʻzimga oʻzim...

Mashinamiz shahar avtostansiyasiga kelib toʻxtadi.
Ajabo, men bu shaharni, nihoyatda tekis joyga qurilgan boʻlsa kerak, deb tasavvur qilar edim. Unaqa
emas ekan. Avtostansiyaning sharq tarafida keng tepalik yastanib yotibdi. Gʻarb tarafi esa, xuddi jarlikka oʻxshash pastqamlik. Uzoq-uzoqdagi uylar, daraxtlar yuqoridan bemalol koʻrinib turibdi...

Stansiyada avtobuslar koʻp, odamlar gavjum. Quyosh tepadan qizdiradi, issiq havo bilan benzin hidi
dimoqqa uriladi, nafas olishni qiyinlashtirardi. Avto


bus derazasidan notanish joylarga ko`z tashlab pastga
tushayotganimda:

— Xayr esa, uka, omon boʻling, — degan ovozni
eshitdim. Bundoq qarasam, Begali aka allaqachon
orqa eshikdan tushib ketib boryapti. Shoshib qolganimdan:

— Ho, Begali aka! — deb chaqirdim. Agar uni
yoʻqotib qoʻysam butun bor-yoʻg“imdan ajralib qolayotgandek sezdim oʻzimni. Begali aka toʻxtadi. Men
tez yurib uning yoniga bordim-da:

— Qayoqqa ketyapsiz? — deb soʻradim.

— Qayoqqa boʻlardi, uyga-da, — dedi u.

— Biron joyda... birga ovqatlanaylik. Hech boʻlmasa
choy ichaylik.

— Kechga qolaman, uka. Tezroq avtobusga chiqmoqchiman.

— Men ham sizga hamroh boʻlaman. Siznikiga boraman. Siz bilan tanishmoqchiman.

Begali aka hayron boʻlib qoldi.

— Mendan xavotirlanmang. Yoʻqolgan jiyaningiz
meni qiziqtiryapti. Tuzukroq surishtirish niyatim bor
edi...

— Mayli, juring, — dedi Begali aka.

Ikkovimiz ovqatlanish uchun oshxona qidirib
ketdik.

KOʻ“KRABOTDA KEChGAN TUN

Yana avtobusga oʻtirdik. Mashinamiz uzoq yoʻl yurdi, bir nechta burilishlardan oʻtdi. Men bir narsaga
hayron edim. Boya yoʻlga chiqqanimizda quyosh oʻng
tomonimizda edi, asta-sekin chap tomonimizga oʻtib qoldi.
Avtobusimiz hamon tog“ yonidagi yoʻldan borardi.

— Xuddi izimizga qaytib ketayotganga oʻxshaymiz-a, Begali aka, — dedim sherigimga.

— Hushyor ekansiz, — dedi Begali aka. — Asli
Koʻkrabot tumani shaharga yaqin. Ammo o'rtada togʻ
bor. Tog`“ ustidagi yoʻl hali asfalt qilinmagan. Boʻlmasa
shahar bilan Koʻkrabotning orasi yarim soatlik yo£l...

Oʻng tarafimizda togʻlar silsilasi yastanib yotibdi,
chap tarafimizda yana toqqa borib tutashadigan toshloq
yalanglik. Mashinamiz yurgani sari togʻ oʻrkachlari
balandlikka koʻtarilib, pastlikka tushayotgandek chayqa


ladi. Men xursand edim. Axir shaharda qolganimda
bunday ajib joylarni koʻra olarmidim? Shaharni boshqa
biror sabab bilan koʻrib ketsa ham boʻlaveradi. Ammo
tog`-toshlarni koʻrish, tog`“ havosidan bahramand boʻlish
kishiga hamisha nasib etavermaydi-ku. Begali akaga
hamroh boʻlib yaxshi ish qildim. Ham koʻrmagan joylarimni koʻrib olaman, ham Jiyanni axtarishaman.

Ko`krabot tumaniga kirib borganimizda quyosh baland choʻqqili togʻlar ortiga oʻtdi. Biroq hali hamma
yoq kunduzgidek yop-yorugʻ edi. Tuman markazi uncha
katta emas, bittagina uzun koʻchadan iborat ekan. Avtobusdan tushib bir oz yurdik-da, oʻng tomonga burildik.
Yoʻlning bir uchi baland adirlarga taqalar edi.

— Endi qishloq mashinasini kutamiz, — dedi Begali aka.

— Boʻpti, kutsak kutaveramiz-da.

Koʻp kutmadik. Bir yuk mashinasi katta yoʻldan
biz tomonga burildi-da, yonimizga kelib toʻxtadi.
Shosha-pisha kuzovga koʻtarildik. Oʻrindiq xizmatini
oʻtaydigan taxtada Begali akalar tengi bir odam
oʻtirardi.

— Ha, Begali, ishlaring yaxshimi? — dedi haligi
odam biz bilan koʻrisha turib.

— Ha, Eshmirza aka, — deb qoʻydi sherigim unga. —
Shaharga tushuvdim.

Eshmirza akaning yuzlari zahil edi. Nazarimda,
avvallari ancha barvasta odam boʻlgan-u, keyingi yillarda oriqlab qolgandek tuyuldi. Qovoqlari ichiga
choʻ“kkani uchun boʻlsa kerak, koʻzlari allaqanday vahimali boqar, negadir u shunday issiqda ham qora
fufayka kiyib oʻtirar, havoning dimligiga parvo qilmasdi. U Begali akaga meni koʻrsatib soʻradi:

— Bu yigitcha kim boʻldi?

— Shaharlik tanishim, — dedi Begali aka. Sherigim
negadir oʻzining yoʻqolgan jiyanini izlab Bogʻistonga
borib kelayotganini ham, mening oʻsha joydan ekanligimni ham yangi hamrohimizga aytmadi.

Oʻrindiqqa yonma-yon oʻtirdik. Mashina yoʻlga tushdi. Men nimadir soʻramoqchi boʻlib Begali akaga
qaradim. Xoh ishoning, xoh ishonmang, hamrohimning
vajohatini koʻrib, qoʻrqib ketdim. Begali aka nimadandir g“azablangandek xoʻmrayib o`tirar, uning og'ʻziburni va koʻz-qoshlari bir joyga yigʻilib qolgandek edi.

wiwwiziyouz:58m kutubxonasi

Yuk mashinasi qir va soylardan oʻtar, bizlar goʻyo
ogʻzimizga tolqon solib olgandek, soʻzlashmay borardik...

Davlat xoʻjaligi boʻlimiga kirganimizda qishloqqa
qorongʻilik choʻkkan, honadonlarda chiroqlar yongan
edi. Mashinadan tushib qoldik. Eshmirza aka, uzoqroqda tursa kerak, mashinadan tushmadi... Qishloq
ustida yoz oqshomining qush patidek yengil havosi
suzib yurar, hovlilardan sigir-buzoqlarning ma'ragani
eshitilar, onda-sonda boʻgʻiq ovozli itlar vovillar edi.
Biz, yoʻlni yaqin qilish uchun boʻlsa kerak, qandaydir hovlilar yonidan oʻtar edi. Bu yerda negadir darvozalar ochiq turardi. Devorlar juda pastqam qurilar
ekan. Birorta hovlida odamning koʻkragidan baland
keladigan devor yoʻq.

Ochiq turgan kichikroq darvozadan bir hovliga
kirdik. Uy oldidagi uzun ayvonda elektr chiroqlari
yonib turibdi. Ayvonning bir tomonida bir-biridan
katta-kichik bolalar onasi bilan dasturxon atrofida
oʻtirishardi. Hovlining narigi chekkasida yotgan ulkan it boshini koʻtarib, bir-ikki vovilladi-yu, Begali
akani tanidi shekilli, boshini yana oyoqlari ustiga
qoʻydi. Bolalar ayvondan yugurib tushishdi-da:

— Togʻam keldilar, tog'am keldilar! — deb Begali
akani oʻrab olishdi.

Biz Begali akaning pochchasinikiga, ya'ni jiyani
yoʻqolgan hovliga kelgan edik. Avvaliga bolalar ham,
ularning ota-onasi ham meni koʻrib hayron boʻlishdi.
Xayol har yoqqa olib ketgan boʻlishi mumkin-da. Balki
yoʻqolgan farzandimiz kelib qoldi, deb suyunishgandir.
Begali aka buni sezdi shekilli, meni ularga tanishtirdi.

Hammamiz ayvonga koʻtarildik. Ayvonning narigi
tarafidagi xontaxtaga dasturxon yozildi, ovqat, nonchoy keltirildi. Begali akaning pochchasi Qosim aka
ancha oʻqimishli odamga oʻxshab koʻrindi. Moʻylabini
oʻstirmagan boʻlsa ham yoshi Begali akadan kattaroqqa oʻxshar edi. Lekin hurmat yuzasidan qaynogʻasini
«aka» deb atar, Begali aka esa unga «Qosimjon» deb
muomala qilar ekan.

Bir bola boʻshagan choynakni olib ketib, issiq choy
keltirdi.

— Mana shu bola yoʻqolgan jiyanimning akasi
boʻladi, — dedi Begali aka. — Yo`qolgan ukasidan
ikki yosh katta. Ismi Anvar. Oʻn beshga kirdi.



Anvar ketdi. Oʻchoq boshida andarmon boʻlib yurgan uy bekasi bizning yonimizga kelib oʻtirdi.

— Ha, Zulayxo, yaxshi oʻtiribsizlarmi? — dedi
Begali aka.

— Oʻtiribmiz. O“zingizdan soʻrasak, aka, nima xabarlar olib keldingiz? — dedi Zulayxo opa.

Begali aka ketgan kunidan boshlab, hozir shu hovliga kirib kelgunigacha koʻrgan-kechirganlarini aytib
berdi. Hammamiz jim oʻltirib tingladik. Zulayxo opaning koʻzig'a gʻiltillab yosh keldi. U koʻz yoshini
roʻmolining uchi bilan bir-ikki marta artib oldi. Opaning yuz tuzilishi xiyol akasiga oʻxshar edi. Yuzi
bugʻdoy rang, kipriklari uzun, ikkala qulogʻining oldiga tushib turgan gajagi oʻziga yarashib turardi:

— O`zi qanday boʻlib yoʻqolgan? — deb soʻradim
Qosim akadan.

— Men ishda boʻlganman, — deya gap boshladi
Qosim aka. — Onasi mehmonga ketgan...

— Zulayho oʻsha kuni biznikiga borgan edi, — deb
qoʻshimcha qildi Begali aka.

— Ikkita oʻgʻil bola uyda qolgan... Akasi oʻynab
koʻchaga chiqib ketgan. Ukasi uyda qolgan... Oʻsha
kuni yoʻqolgan. Ammo qanday yoʻqolganini hech kim
bilmaydi. Oʻsha kuni qishlogʻimizdagi bir boboy uni
Eshmirza bilan eshakka minib ketayotganini koʻrgan...

— Haligina mashinada biz bilan birga kelgan odam...
Oʻsha Eshmirza, — dedi Begali aka menga.

— E, uni yoʻlda koʻrdilaringmi? — soʻradi Qosim
aka.

— Ha, koʻrdik... Shahardan kelayotibman... deb
qoʻya qoldim.

— Ana oʻsha noinsofning eshagida koʻrgan ekan
Qulmat degan chol. Ikki-uch kundan soʻng eshak topildi. Bola esa — yoʻq. Oʻshandan beri uning na oʻligi
topiladi, na tirigi...

— Bolam oʻlgan emas, bolam tirik, — deb yana
koʻz yoshini artdi Zulayho opa. — Koʻnglim sezib
turibdi.

Qosim aka xotiniga olayib qaradi-da:

— He, shu paytgacha... qayoqdan tirik boʻladi? —
dedi. — Mana akam borib ovora boʻlib keldilar. Oʻsha
mish-mish xabarni ham sen topib keluvding...

Zulayho opa indamadi. Men bir oz sukutdan soʻng:

www.ziyouz!com kutubxonasi

— Agar yonimda birorta odam boʻlsa, oʻgʻlingizni
qidirishga men ham kirishardim, — dedim.

— Qaerni qidirasiz? — soʻradi Qosim aka.

— Begali aka borib qaytgan joylarni-da. Archali
togʻ bizning tumanga qaraydi. Bitta-yarimga tanishlarim ham bor oʻsha yerda. Lekin hali o`zim bormaganman.
— Bu kishi gazeta redaktori, — deb tushuntirdi
Begali aka. Kulgim qistadi-yu, oʻzimni bosdim.

— Redaktor emas, muxbirman.

— Muxbir boʻlsangiz, bir yaxshilab surishtirib,
bizga xabar yuborsangiz boʻlmaydimi, uka? — dedi
Qosim aka. Zulayho opa eriga ginali qaradi:

— Qanday odamsiz oʻzi? Bir begona odam bizga
rahmi kelib, yordam beray, desa-yu... bolaga joninigiz achishadimi, yoʻqmi o`zi?

— E, tirikligiga ishonmayman-da, axir. Sakkiz
yildan beri axtaraverib oʻlib boʻldik-ku! Tirik bo`lsa
shu paytgacha topilmasmidi?..

Men er-xotinning yuragiga tegish uchun atayin
ta'sirliroq gap aytmoqchi boʻldim:

— Mayli, biror kishi bormasa ham men qiziqib
koʻraman. Agar bola topilib qolsa... bu yerga olib
kelolmayman-da... Toʻppa-toʻgʻri muzeygami, hayvonot
bogʻigami olib boraman...

Zulayho opa ikki tizzasiga mushtlab, yig'laganicha
oʻrnidan turib ketdi:

— Shoʻrim qursin mening! Nima uchun ham dunyoga kelgan ekanman?..

Qosim aka noiloj qoldi.

— Uka, sizningcha, borib-kelishimizga necha kun
ketarkin?

— Anigʻini aytish qiyin-da, — dedim oʻylanib.—
Balki uch kun ketar, balki bir hafta...

— Mayli, siz bilan ketmasam boʻlmaydi, endi...

Biz ertalab jo'nashga qaror qildik. Begali aka bizni mototsiklda togʻni kesib oʻtgan yaqin yoʻl orqali
shaharga oborib qoʻymoqchi bo`ldi. Shahardan
Bog`istongacha avtobusda, Bogʻistondan Archali toqqacha boshqa biror mashinada borishni maslahatlashdik...

Begali aka kechasi mototsiklda uyiga joʻnadi. Uydan bir xabar olib kelay, tong payti qaytaman, dedi.

чимли: усиг со б kutubxonasi

Qosim aka ikkovimiz uni kuzatib qoʻyib, uyga kirdik.
Alohida bir xonaga ikkita joy solingan ekan. Yechinib
joy-joyimizga choʻzildik. Ikkovimiz ham anchagacha
jim yotdik.

— Haligi Eshmirza deganlaringiz qanaqa odam
oʻzi? — soʻradim men nihoyat Qosim akadan. — Begali
aka uni koʻrdi-yu qovogʻini solib oldi. O`zining Archali
toqqa borganini ham undan yashirdi. Siz uni «noinsof»
dedingiz. Sizlarga biror yomonlik qilganmi u?

— E, uka, siz so'ramang, men aytmay...

TOGʻLAR ORASIDAGI QIShLOQDA

Navbatdagi kunimiz asosan maslahatlashganimizdek
kechdi. Ertalab Begali akaning kajavali mototsiklida
shaharga keldik-da, avtobusga oʻtirdik. Taxminan kunduzi soat ikkilarda Bogʻistonga kelib tushdik. Men
qishlogʻimizga borib, dadam bilan oyimga xabar berib
oʻtirishni ortiqcha deb bildim. Buning uchun anchamuncha vaqtimiz ketar, deyarli bir kun yoʻ“qolar edi.
Shuning oʻrniga oʻsha kuni bir amallab Archali togʻ
yaqiniga yetib olishimiz kerak edi.

Yilqichilik xoʻjaligining markazigacha yana avtobusda bordik. Undan naryogʻiga savdo tashkiloti avtolavkasida ketdik.

Men togʻ oraligʻidagi Atlas qishlogʻini moʻljallab
ketyapman. Dastlab oʻsha qishloqqa tushishimiz kerak. Oʻzim hali u qishloqni ko`rmaganman. Bundan
bir oycha avval shu qishloqdagi maktab direktori Sherbek akani tuman maorif boʻlimida uchratib, gazetaga
uning nomidan maqola uyushtirgan edim. Uning maqolasi «Kanikulni mazmunli oʻtkazaylik» degan sarlavha
bilan gazetada bosilib chiqdi. Sherbek aka oʻsha suhbatlashgan paytimizda, bizning qishloqlarga bir chiqib boring, tomosha qilsa arziydigan joylarimiz bor,
degan edi. Shu sababli Sherbek akaning bizni yaxshi
kutib olishiga ishonchim komil.

Qosim aka oʻg`lining topilishiga unchalik ishonmasmidi yoki yoʻlda koʻp gapirishni xohlamasmidi,
negadir juda kam soʻzlar edi. Men bir nima desam,
xoʻp deydi, savol bersam, oʻylanib turib qisqagina
javob qaytaradi. Ammo oʻzicha gapirmaydi. Yana bir
tarafi, bemalol gaplashib oʻtirishga imkonimiz boʻlgani

www.ziyouz.chrh kutubxonasi

ham yoʻq. Faqat u mashinadan bu mashinaga oʻtishda,
mashina biror sabab bilan to`xtaganda qisqa-qisqa
soʻzlashamiz. Boshqa paytlarda, bolasini yoʻqotib ovora boʻlib yurgani uchunmi, hamrohim xomush oʻtiradi.
Men ham oʻz xayollarim bilan band bo`lib, soʻz ochmayman. Fikru xaelim Archali togʻda...

Archali togʻ... Qanaqa joylar ekan-a? Mana, Jiyanni qidirish bahonasi bilan Archali tog'ni ham
koʻradigan boʻldim. Aslida bu yerga avvalroq kelishim
kerak edi. Chunki, jurnalist degan nomim bor, oʻz
tumanimga qarashli joylarni yaxshi bilishim,
oʻrganishim kerak. Toqqa shunchalik yaqin yashab,
uning xilma-xil manzarasidan, toza havosidan, zilol
suvlaridan bahramand boʻlmaslik uyat-ku... Balki
Archali tog`da ham qandaydir tilsimlar yashirinib
yotgandir, balki ularni ochish menga nasib boʻlar.
Balki...

Men oʻzimning olijanobligim tufayli Jiyanni izlashga bosh qoʻshdim, desam maqtangan boʻlaman.
Azbaroyi, otpuskam mazmunli oʻtsin deb bu tomonlarga kelyapman. Lekin meni toqqa yetaklab kelayotgan boshqa narsa ham bor. U ham boʻlsa, togʻ-toshlarga boʻlgan mehrim, qalbimning toʻrida saqlab kelayotgan ezgu niyatim. Axir geolog boʻlmoqchiman-ku!

Biz kechki soat yettilarda Atlas qishlogʻidagi oʻrta
maktab roʻparasida avtolavka kabinasidan tushib qoldik.
Atlas qishlogʻi hamma tarafidan bahaybat togʻlar oʻrib
turgan gʻaroyib joy ekan. Qishloq oʻrtasidaga yoʻl
qingʻir-qiyshiq va past-baland joylardan iborat edi.

Sherbek akaning hovlisi maktabdan uncha uzoq
emas ekan. Maktab qorovuli bizni toʻppa-toʻgʻri oʻsha
hovliga boshlab bordi. Baxtimizga Sherbek aka uyda
ekan. U bizni xushnud kutub oldi, men bilan ham,
Qosim aka bilan ham quchoqlashib koʻrishdi... Biz
uchun qo`y soʻydirdi, qo`ni-qoʻ“shnilarni ham chaqirib, mehmondorchilikni boshlab yubordi...

Ziyofat yarim kechagacha davom etdi. Hamma qoʻniqoʻshnilar, ertaga biznikidan bir piyola choy ichib
chiqasizlar, degan iltimos bilan tarqalishdi.

Sherbek aka uy yonidagi supaga uch kishilik joy
soldirdi. Oʻrnimizga kirdik-da, yostiqqa yonboshlab
olib suhbatni davom ettirdik. Men kelishimizdan
koʻzlagan maqsadimizni Sherbek akaga aytib berdim.

www:.ziyouz!$m kutubxonasi

Qosim aka deyarli gapga qoʻshilmadi. Men bolaning
bundan sakkiz yil avval yo“qolganini ham, yoʻlda tasodifan Begali aka bilan uchrashib qolganimni ham,
Qosim akani qistab olib kelganimni ham soʻzlab berdim. Sherbek aka yonboshlagan koʻyi mening 80"2larimni, «ha, ha» deb eshitar edi. Qosim aka Sherbek
akadan biror najotli, umidlantiruvchi soʻz kutgandek
yostiqqa tirsagi bilan tiranib oʻtirdi. Sherbek aka
anchagacha jim yotdi-da, soʻngra:

— O`gʻlingiz qanday yoʻqolgan? O`zidan-o“zi yoʻqolib
qolganmi? — deb soʻradi. Qosim aka bolaning yo`qolish
tarixini, taxmin va gumonlarini aytib berdi. Sherbek
aka Qosim akaning soʻzlarini tinglab yotdida, qissadan
hissa chiqargandek:

— He, attang, — dedi. — Dengizga bitta nodon
tashlab yuborgan oltinni oʻnta dono o'n kunda ham
topolmasligi mumkin...

Sherbek aka yoʻqolgan bolani dengizga tashlangan
oltinga qiyosladi! Aslida inson tabiatning oltindan ham
bebaho mo'ʻ'jizasi- ku? Dunyoda insondan aziz, insondan qimmatli narsa bormi oʻzi? Menimcha, yoʻq. Biz
qidirib kelgan bola ham — inson farzandi. Endi uni
topish, odamlar safiga qoʻshish lozim!

Bir oz jimlikdan soʻng Sherbek aka yana gap
boshladi:

— Yaqinda, bizning qishloqda emas, narigi Kichiksoyda boʻlgan bir voqea qulogʻimga chalingan edi. Ish
koʻpligidan uncha ahamiyat bermabman. Yettinchi sinfda oʻqiydigan bir bola uch-toʻrt kungacha darsga qatnashmadi. Surishtirsak, kasal ekan. Togʻda yovvoyi
odamni koʻrib, choʻchib kasal boʻlib qolibdi. Keyin
yana darsga qatnashib ketdi. Chamasi, togʻda nima
koʻrding, deb hech kim so“ramagan. Ertaga oʻsha yoqqa borib, bir surishtirsak boʻladi.

— Kichiksoy deganingiz kichkina joymi oʻzi?

— E, qayoqda! Piyoda yursangiz soyning u boshidan
bu boshiga bir kunda ham yetolmaysiz. Faqat soyning
suvi bizning soydagidan ozroq. Qanchadan-qancha
oʻngirlar, odam yursa vahmi keladigan joylar bor u
yoqda... Yaxshisi, ertaga Durbekni ham oʻzimiz bilan
olib ketamiz. Bir koʻrib kelsin. O`zi ham qiziqadi
bunaqa ishlarga...

— Durbek deganingiz kim?



— Katta oʻgʻlim. Boya choy tashib turdi-ku, oʻsha
bola-da. Yettinchi sinfni bitirdi. Haligi, togʻda yovvoyi odamni koʻrib kasal bo“lib qolgan bolani ham
yaxshi taniydi... Aslida tarixchi, adabiyotchi boʻlish
ham yaxshi-ya... Men yoshligimdan matematikaga qiziqib ketdim-da.

Kulgim qistadi.

— Har kim har xil boʻlar ekan-da, — dedim. —
Birov u fanga, birov bu fanga qiziqar ekan. Mana
siz matematikaga qiziqib ketgansiz. Men esa matemakaga uncha qiziqmay, vaqtidan avval mehnatga
tushib ketdim.

— Sizning kasbingiz ham yaxshi kasb. Kasbning
yomoni boʻlmaydi, uka, — deb qoʻydi Sherbek aka.

Shu bilan suhbatimiz tugadi. Hammamiz navbat
bilan yostiqqa bosh qoʻydik. Ertaga boradigan joylarimiz, uchrashadigan odamlarimiz haqida xayolga
choʻmdik... Qishloqdagi hamma chiroqlar oʻchib, butun dara tun zulmatiga choʻmgan, shovullab oqayotgan soy tungi sukunat bilan tinimsiz kurashadi. Osmonda yulduzlar jimirlaydi. Bitta yarqiroq yulduz
koʻzlarimga yaqinroq keldi, keyin uzoqlashdi, yana
yaqinroq keldi. Koʻzlarim oldida yorug“ doiralar рауdo boʻldi...

Ertalab meni Qosim aka uygʻotdi. Quyosh togʻ
oʻrkachlari orasidan moʻralab, biz yotgan supaga ham
nur sochmoqda edi. Sherbek aka ancha barvaqt
uygʻongan boʻlsa kerak, u yotgan koʻrpa-yostiq allaqachon yigʻishtirib olinibdi. O'rnimizdan turayotganimizda Sherbek aka qo“l yuvayotgan edi. Umivalnik
yonidagi sochiqqa qoʻlini arta turib iljaydi:

— Ha, qanday, yaxshi yotib turdilaringmi?

— Rahmat! Uygʻ“otmabsiz-da, — dedik Qosim aka
ikkovimiz baravariga.

Sherbek akaning xotini uyning narigi yonidagi
oʻchoq boshida qozonga oʻt yoqar, ikki-uch yosh bola
uning atrofida parvona edi. Sherbek aka uyga kirib
ketdi-da, toza sochiq olib chiqib, bizni soyga boshladi.
Yuvinib qaytdik. Kelsak allaqachon supa oʻrtasiga
dasturxon yozilib, ustiga choy-non keltirib qoʻyilibdi.

— Turmaslaringizdan avval qoʻshnilardan ikki
kishi kelib ketdi, — dedi Sherbek aka choyni shopirar ekan. — Qaytarib yubordim.



Uning nima demoqchi boʻlganini dabdurustdan
tushunmay savol berdim:

— Nega kelishipti?

Sherbek aka kulimsiradi:

— Mehmonlarni olib oʻting, deyishdi-da. Mehmonlar borisholmaydi, bir-ikki kunlik zarur ishlari bor
ekan, deb qaytarib yubordim... Qani, dasturxonga
qaranglar.

— Durbek qani?

— Hozir keladi. Bir ish bilan magazinga chiqaruvdim.

Sherbek aka gapini tugatar-tugatmas bir bola ochiq
darvozadan hovliga kirdi-da, uyning toʻg`risiga kelib,
qogʻozga oʻralgan narsani uzoqdan Sherbek akaga
koʻrsatdi:

— Mana, dada, olib keldim.

— Bo`pti, uyga obkirib qoʻy-da, shoʻrvani keltir, —
Sherbek aka oʻgʻliga shunday deb bizga yuzlandi. —
Kecha, supaga — mehmonlar yoniga borib oʻtirgin
desam, uyaldi. Qishloq bolasi-da. Uyatchanligi bor.

Durbek ikki qoʻlida ikki kosani koʻtarib yonimizga keldi. Sherbek aka uning qoʻlidagi kosalarni dasturxonga olib qoʻydi. Durbek biz bilan qoʻl berib
koʻrishdi. U egniga yengi kalta trikotaj koʻylak kiygan, kul rang kepkani peshanasiga bostirib olgan edi.
Juda yoqimtoy bola ekan. Faqat bizga emas, oyisiga
ham, ukalariga ham kulimsirab soʻzlardi.

— Sizlardan soʻramasdan shoʻrva buyurib qoʻya
qoldim, — dedi Sherbek aka ovqat ustida. — Oʻzim
shoʻrvani yaxshi koʻraman.

— E, shoʻrvadan yaxshi ovqat bormi? — dedi Qosim aka.

Nonushtani tugatdik. Sherbek aka oʻrnidan turib
uyga kirib ketdi. U ham safarga hozirlik koʻrmoqda
edi. Men dasturxon yonidan turmasimizdan uyga qisqagina xat yozdim.

«Salom, dadajon, oyijon! Shaharga eson-omon borib
keldim.

Hozir oʻzimizning tumanda — Archali togʻdaman.
Uch-toʻrtta og`“aynilar bilan sayr-tomosha qilib yuribman. Agar aytgan muddatimdan bir-ikki kun kechiksam, mendan xavotir olmanglar. Otpuskam yaxshi
oʻtyapti. Hozircha xayr. Oʻgʻlingiz Hakim».



Xatni uchburchak qilib bukladim-da, ustiga adres
yozdim. Oʻrnimizdan turdik. Xatni Sherbek akaga
koʻrsatib:

— Shuning bir ilojini qilsa bo'ladimi? — deb
soʻradim.

— Ha, buning yarasi yengil. Qorovulga berib
qoʻyamiz. Tuman ketayotgan biron kishiga tayinlab
topshiradi...

Sherbek aka qoʻradan mototsiklini olib chiqib, hovli
oʻrtasiga qoʻydi. Soʻngra mening qoʻlimdan xatni olib,
maktabga ketdi. Koʻp oʻtmay, qo`ʻshogʻiz miltiq bilan
qaytib keldi.

— Har ehtimolga qarshi olib keldim, — dedi u. —
Ehtiyot yaxshi-da.

Dasturxonga tugilgan oziq-ovqat mototsikl kajavasining gʻaladoniga qoʻyildi. Qosim aka Sherbek akaning
orqasidagi oʻrindiqqa, Durbek bilan men kajavaga
oʻtirdik. Miltiqning qoʻndogʻini kajavaga tiqib, ogʻizini
orqa tarafga qaratib qoʻydik-da, yoʻlga tushdik.

HAQIQATMI, AFSONA!

Biz mototsiklda togʻ yon bag`ridagi qingʻir-qiyshiq, g“adir-budur yoʻldan ketib borar edik. Yoʻlning
ayrim joylari soy tarafga qiyalab ketgan, ayrim joylarda esa soy tomonga tosh terilib koʻtarilgan,
yo`lovchilarning bexatar yurishlari uchun qir tarafi
xiyol pasaytirib qoʻyilgan edi. Shuning uchun mototsiklning goh u, goh bu tomoni yuqoriga koʻtarilardi.
Sherbek aka mototsiklni ehtiyotkorlik bilan haydar,
bizlar yuragimizni hovuchlab oʻtirar edik. Ancha-muncha yurganimizdan soʻng Sherbek aka oʻgʻlidan soʻradi:

— Tursunboy akaning oʻgʻlini taniysan-a, Durbek?

— Qaysi oʻgʻlini?

— Bu yil yettinchi sinfni bitirdi-ku. Koʻklamda
uch-toʻrt kun kasal boʻlib darsga ham qatnashmovdi.

— Ha, taniyman.

— Oti nimaydi?

— Zarif.

— Togʻda yovvoyi odamni koʻrdim, deb senlarga
aytib berganmi?

— Yoʻq, aytgani yoʻq. Bolalar qancha soʻrasa ham,
koʻrganim yoʻq devdi.



Qosim aka ikkovimiz bir-birimizga qarab qoʻydik.
Sherbek aka bizga dalda bermoqchi boʻldi shekilli.

— Koʻrgan boʻlishi kerak. Boʻlmasa bunaqa gap
tarqalmas edi... Mayli, boraveraylik-chi, — dedi.

Biz ketayotgan yoʻl boʻyida, soyning ikki yoqasida
toʻrt-besh xonadondan iborat qishloqchalar uchrar, ularni oralab oʻtib borar edik. Navbatdagi qishloqchalardan biriga yetganimizda, Sherbek aka mototsiklni
to`xtatdi. Hammamiz pastga tushdik.

— Bu qishloqning nomi Soymard, — dedi Sherbek
aka. — Kichiksoydagi eng chekka qishloq shu.

Qishloqning chor atrofi togʻ oʻngirlariga tutashib
ketgan baland qirlardan iborat edi. Qirlar ortida xira
tumanlik ichida ko“m-ko“k tog` choʻqqilari koʻzga tashlanadi.

— Tursunboy akaning uyi manavisimikin, unisimikan? — dedi Sherbek aka chap tomondagi uylarga
nazar tashlab, oʻziga-oʻzi so“zlagandek.

— Bilmayman, — dedi Durbek.

Chap tomondagi kichkina darvoza buzoqcha
ma'ragandek ovoz chiqarib, qiya ochildi-da, ikkita yosh
bola koʻrindi.

— Hoy bola, Zarif akangning uyi qaysi? — soʻradi
Durbek.

Bola koʻrsatkich barmogʻini ogʻzidan chiqarib, uylardan birini koʻrsatdi:

— Ana...

Hammamiz darvozaga yaqinlashdik. Sherbek aka
darvozani qoʻli bilan taqillatdi. Bir ozdan soʻng ichkarida — darvoza orqasidan ayol kishining ovozi
eshitildi:

— Kim?

— Ha, yanga, tinch oʻtiribsizlarmi?.. Zarif uydami?

— Zarif yoʻq, qirga ketgan. Dadasining oʻrniga...
qoʻy boqib yuripti.

— Tursunboy akam qayoqdalar?

— Tumanda... Nima ishlaringiz bor edi?

— Zarifni koʻrmoqchi edik. Biz maktabdan keldik.
Men Sherbekman... Haligi, yanga, Zarif koʻ“klamda
bir yovvoyi odamni koʻrgan ekan-ku, shuni oʻzidan
soʻramoqchi edik...

Darvoza orqasidan yana ovoz keldi:



— Yovvoyi odamni koʻrgan emas... Yolgʻon вар.
Hech nimani koʻrgan emas...

Sherbek aka yelkasini qisib, bizga qaradi. Uning
kecha bizga aytgan gapi ikkinchi marta afsonaga
chiqayotgan edi. Sherbek aka darvoza orqasidagi
ayolga dedi.

— Ertaga Zarif maktabga borsin, yanga.

Ayol oʻsha zahoti:

— Nima ishlaringiz bor unda? — deb soʻradi. Sherbek aka:

— Majlis bor. Bolalarni yigʻib, majlis o'tkazamiz, —
dedi-da bizga ko`zini qisib qo`ydi.

Mototsiklga yaqinlashdik. Hammamiz bir zum
oʻylanib qoldik. Bir amallab topilgan chigilning uchi
yoʻqolgandek edi. Sherbek aka maslahat so'ragandek
bizga yuzlandi:

— Nima qildik endi? Qaytib ketaveramizmi?

Biz hayron edik. Qosim aka menga qaraydi, men
Qosim akaga.

— Zarifning oʻzi qaerda ekan? — dedim men. —
Oʻzini koʻrib bo'lmasmikan?

— Toʻgʻri aytasiz, bolaning oʻzidan soʻrab koʻrish
kerak.

— Menimcha, enasi Zarifning yovvoyi odam
koʻrganini bilmaydi... Yoki bilsa ham aytmaydi.— Demak uni shu bugun ko`rishimiz lozim, — dedim. —
Oyisi bilan uchrashsa aynab qolishi, bizga hech nima
aytmay qoʻyishi ham mumkin.

Hammamiz negadir baland qirlarga koʻz tashladik.
Oʻrtaliqdagi qir ustida bir otliq kelar edi. Sherbek
aka qoʻlini peshanasiga qoʻyib:

— Bu kim boʻldiykin, Durbek? — dedi.

— Yilqibon Haydar akaga oʻxshaydi, — dedi Durbek.

Sherbek aka oʻgʻliga qarab kuldi:

— Sening koʻzing menikidan oʻtkir ekan. — U
shunday dedi-da, mototsiklga oʻtirdi. — Sizlar sekin
yuraveringlar. Men huv anavi qir yoniga boraman.
Shu odamga ham bir uchrashaylik, qir-adirda ko'p
yuradi. Zora biron gap eshitgan boʻlsa...

Sherbek aka qirga xiyol koʻtarilib bordi-da, mototsikldan tushdi. Haligi otliq ham oʻsha yerga kelib
otini toʻxtatdi... Biz yetib borganimizda ular suhbat


lashib turishar edi. Haydar aka uzun boʻyli, tik qomatli odam ekan.

— ...Koʻrgan boʻlsa kerak, — dedi u otining
yuganini oʻng qoʻlidan chap qoʻliga olib, biz bilan
koʻrishar ekan. — Ota-onasi eskichaga yoʻyib, bolamizga narsa tekkan, odam taxlitidagi jin-ajina
koʻringan, deb yurishdi. Bir qoʻy soʻyib, xudoyi
ham qildirishdi. Bolaning oʻzidan yotigʻi bilan soʻrash
keragov, aytib beradi.

— Bolaning kasal boʻlib qolgani rostmi?

— Ha, kasal boʻlgani rost. Qoʻrqqan-da. Yovvoyi
odamni koʻrgani uchun emas, oʻlik boʻrini koʻrib
qoʻrqqan.

— Oʻlgan boʻri deysizmi? — deb soʻradim undan.

— Huv anavi qatrongʻi daraxtini ko`ryapsizlarmi? —
soʻradi Haydar aka uzoqda — qir ustida qorayib turgan
narsaga ishora qilib. — Tursunboyning oʻgʻli qo`y boqib
yurib, oʻsha yoqlarga borib qolgan. Haligi — siz aytgan
yovvoyi odamni ham oʻsha yerda koʻrgan. Oʻzi anigʻini
aytib berar. Qaytib kelayotsa bir boʻri koʻzini olaytirib
yotganmish. Toʻsatdan koʻrgani uchun qoʻrqib qochibdi. — Yilqibon boshini chayqab kulib qoʻydi. — Kelayotsa qirda adir qorovuli uchrabdi. Bola unga
qoʻrqqanini aytibdi... Boʻrining oʻligi adir qorovuliga
oʻlja boʻlib tushdi. Boʻrini tumanga olib borib, mukofot
ham olib keldi... E, uka, bu togʻlarda nimalar boʻlmaydi,
deysiz. Bultur tramoda! bir boʻgʻoz biya yoʻqolib qoldi.
Ikki qir oshib, Qozonsoyga oʻtdim. Ot jonivor suv
ichaman, deb buloqboshida uyalab qolgan ekan. Toʻrt
oyogʻi osmonda. Boshidan koʻtardim, dumidan tortdim,
bir amallab balchiqdan chiqarib oldim. Buloqning ustidan aylanib o“tayotsam, ishonasizmi, toshlar orasidagi qumda odam izini koʻrib qoldim. Yangigina iz.
Hayron boʻldim. Yaqin orada bu yerlarga chorva kelmagan. Yoki biron odam yurganmikan, deb ovoz chiqardim.
Ovozimga qoyatoshlardan qaytgan aks-sadodan boʻlak
javob boʻlmadi. Shundan beri hayronman... Mayli,
ishqilib xudo omadlaringizni bersin...

Haydar aka otiga mindi. Sherbek aka undan soʻradi:

— Tursunboy aka qoʻylarini qayerda boqyapti
oʻzi?

Tram o — kuz (sheva).



Haydar aka shimol tomonga qoʻl uzatdi:

— Mana bu yoqda. Qirdan shunday oshsalaring,
qoʻylar yoyilib yuribdi...

Haydar aka otining boshini soyga burdi. Biz qirga koʻtarila boshladik. Sherbek aka mototsiklning
rulini ushlab bordi. Biz uchchovimiz mototsiklni
itarishga tushdik. Bir amallab qir ustiga chiqib
oldik. Narigi pastqamlikka yoyilib ketgan qoʻylar
uzoqdan gʻimirlab yurgan chumolilarni eslatar edi.
Durbek dadasining imosi bilan qoʻlini og'ziga karnay
qilib qichqirdi:

— Zarif! Ho, Zarif!

Qoʻylar yoyilib yurgan tomonda it hurigani eshitildi. Biz kutib turdik. Koʻp oʻtmay bir bola qoʻylardan
ajralib, biz tarafga yura boshladi. Anchadan keyin
bolaning yonida bir qizil it ham kelayotganini koʻrdik.
Yaqinroq kelganda men Durbekdan soʻradim.

— Oʻsha bolami? Zarifmi?

— Ha, oʻsha.

Zarif bizga ancha yaqin kelganidan soʻng poʻpisa
bilan itini qaytarib yubormoqchi boʻldi. It xiralik
qilib, yerga yotib oldi. Zarif yonimizga kelib, biz
bilan soʻrashdi. Oqish yuzli do“mboqqina bola ekan. U
boshiga qirgʻizcha qalpoq, ustiga paxtalik choponcha
kiyib olgandi.

— Ha, Zarifboy, choponda sovqatib qolmayapsanmi? — deya hazillashdi Sherbek aka. Bola uyalib yerga qaradi-da:

— Yoʻq, — dedi.

— Maktabga chaqirgani keluvdik...

— Qoʻy boqib yuribman, muallim, — dedi Zarif.
Biz Sherbek akaning uzoqdan gap boshlayotganini bilib
turardik.

— Bugun emas, ertaga borasan. Ish bor.

— Mayli boraman. Bugun dadam qaytadilar.

— Sendan bir narsani soʻramoqchi edik, Zarifboy.
Haligi, ko“klamda bir yovvoyi odamnimi, bolanimi
koʻrgan ekansan, shu rostmi? — dedim men sabrim
chidamay.

Zarif bu gapni eshitdi-yu, xuddi bir gunoh ish
qilib, siri ochilib qolgandek yerga qaradi, rangi bir
oz oqardi.



— Yoʻq... Koʻrganim yoʻq... unaqa narsani, — dedi
etigining bir uchi bilan yer tepib. — Oʻzim... shunday kasal boʻlib qolgan edim.

U nimadandir xavotirlanardi shekilli, tutilib-tutilib so“zlardi. Qosim akaga qaradim. U ogʻzini xiyol
ochganicha Zarifga tikilib qolgan edi.

— Menga qara, dadang bilan enangga bildirmaymiz. Toʻgʻrisini aytaver, — dedi Sherbek aka.

Zarif indamay turib oldi. U yerdan koʻzini uzmas
edi. Sherbek aka hammamiz bilan koʻz urishtirib oldida Zarifga:

— Boʻpti, ertaga maktabga borgin, oʻsha yerda
gaplashamiz, — dedi.

Bola qoʻylar yoyilib yurgan yalanglikka yoʻl oldi.
Shunda Durbek hammamizga bir-bir qarab:

— Men bir gaplashib koʻraymi? — deb kuldi.

— Qoʻlingdan kelsa gaplash, — dedi Sherbek aka.

Durbek Zarifni chaqirdi-da, uning yoniga yugurib
ketdi. Biz oʻzaro suhbatlashgandek boʻlib turdik.
Koʻp oʻtmay ikkala bola yonma-yon yurib kelib, bizga yaqinlashdi. Zarif negadir yerga qaragancha iljayib kelar edi.

— Koʻrgani rost ekan, — dedi Durbek bizga. —
Ertaga aytib beraman, oʻsha joylarni koʻrsataman, deyapti. Hozir qoʻylarim ketib qolmasin, deb shoshyapti.

— Durbekning aytgani toʻgʻrimi, Zarifboy? —
soʻradi Sherbek aka. Zarif yerga qaraganicha, toʻgʻri,
degandek boshini qimirlatdi-da:

— Dadam bilan enamga bildirmanglar-da, muallim, — dedi.

— Aslida ota-onadan hech narsani yashirmaslik kerak, — deb uqtirdi Sherbek aka. — Ammo hozirgi
sharoitda bu qoidani ozgina buzishga toʻgʻri keladi.
Chunki Tursunboy aka bir oz tushunmovchilik bilan
xudoyi qildirib, seni mullaga oʻqitibdi. Hammasini
eshitdim... Lekin, sen aqlli o“quvchisan. Agar bizga
yordam bersang, maktab uchun, odamlar uchun katta
xizmat qilgan boʻlasan..

Zarif indamay boshini egib turar edi. Sherbek aka
gapini davom ettirdi:

— Mayli, ertaga maktabra borib, ovora boʻlib yurma. Oʻzimiz qaytib kelamiz. Oʻsha joylarga olib borasan.



Zarif oʻylanib turdi-da, keyin oʻng tarafga qoʻl
choʻzib:

— Ertaga huv anavi qatrongʻining yaqinida tursam-chi, muallim? — dedi. — Enamga, maktabga
ketyapman, deb aytsam... Maylimi?

— Mayli, boʻpti, — dedi xursand boʻlgan Sherbek
aka.

Zarif iziga qaytdi. Biz, qiyalik juda tik boʻlgani
uchun, mototsiklni pastga suyab tushdik. Mototsiklga
oʻtirishimiz oldida men Durbekdan soʻradim:

— Zarifni qanday qilib gapga koʻndirding? Unga
nima deding?

Durbek kula-kula soʻzladi:

— Agar toʻgʻrisini aytsang, surating gazetalarda
chiqadi, seni maqtab yozishadi, dedim. Soʻngra, maktabni bitirganingdan keyin, oʻsha muxbir akamlar institutga ham kirgizib qoʻyadilar, deb aytdim.

— Iye, nega unday deding? Bunaqa qiyin ishlar
mening qoʻlimdan kelmaydi-ku. Hali oʻzim oʻ“tolmagan
institutga birovni qanday kirgizaman?

— Aytib bersin deb gapirdim-da, — dedi Durbek.
Men Durbekka hazillashib:

— Sen ham bu ishga yordam beryapsan. Demak,
seni ham institutga kirgizib qoʻyishim kerak ekanda,— deb iljaydim.

Yengilgina kulgi boʻldi. Yana Atlas qishlogʻiga
yoʻl oldik.

IZLAR

Ertasiga kun ancha yoyilib ketgan paytda belgilangan joyga yetib bordik. Zarif koʻrsatgan qatrong”i
daraxti qirning eng cho`qqisida, ulkan toshlarning
yorilgan joyidan oʻsgan ekan. Daraxtning qayragʻoch
bargiga oʻxshash mayda barglari bilinar-bilinmas shabadada hilpirab turibdi. Narigi yoqda xiyla tik tushgan
jarlik, pastga qaragan kishining koʻzi tinadi. Qoyaning
aylana qirgʻogʻida sandiqdek-sandiqdek oqish-kul rang
toshlar, xuddi ataylab terilgandek, bir-biriga zichlanib
yotibdi. Ana shu qirgʻoqdan ehtiyotkorlik bilan yurib
borgan kishigina pastga tusha olishi mumkin.

Zarif qatrongʻi daraxtining soyasidan ancha beriroqqa kelib biz bilan soʻrashdi. Mototsiklni soyaga



qoʻydik-da, oʻsha yerda changimizni qoqdik va terlarimizni artdik. Sherbek aka Zarifdan:

— Xoʻsh, Zarifboy, qani ayt-chi, yovvoyi odamni
qayerda koʻruvding? — deb soʻradi.

— Katta odam emas, kichkina, — dedi Zarif. Oʻzi
qop-qora. Sochlari oʻsib ketgan... Enkayib yuradi.

Qosim aka Zarifning yoniga bordi-da, bolaga egilib
undan soʻradi:

— Qora dedingmi, oʻgʻlim? Oqroq emasmi?

— Judayam qora emas, — dedi Zarif koʻrganini
eslab olmoqchidek koʻzlarini pirpiratib. — Sal qora...

— Mana shu qatrongʻining tagida ko“ruvdingmi
uni? — soʻradim Zarifdan.

— Tagida emas, ustida edi... Keyin pastga tushib
qochdi...

— Qay mahal edi?.. Oʻsha kuni nima ish bilan
keluvding bu yerga?

Zarif kun botish tomonga ishora qilib, gap boshladi:

— Manavi tarafda qoʻy boqib yuruvdim. Itimiz
kasal bo“lib uyda qoluvdi. Qoʻylarni qoʻraga qaytarib,
haydab kelaverdik.

— Qaysi vaqt edi o`shanda? — dedim men aniqroq
ma'lumot olish maqsadida.

— Kechqurun-da. Kun botayotgan edi.

— Yoningda yana kim bor edi?

— Amakimning oʻgʻli... Yonimda emas, suruvning
narigi boshida kelayotgan edi.

— Xoʻsh, keyin?

— Qoʻylar birdaniga duvur olib qochdi. Hayron
boʻldim. Bu tomonda bir oʻzim qoldim. Atrofda hech
narsa koʻrinmadi. Manavi qatrongʻi sal qimirlagandek
boʻldi. Qarasam, pastki ayrisida bir nima koʻrindi.
Nimaligini payqay olmay qoldim. Bir sakrab pastga tushib otdi-da, qochib ketdi. Qarasam, oʻsha
yalangʻoch bola. Mana bu yoqdan, — Zarif haligi
aylana qirgʻoqni koʻrsatdi, — aylanib oʻtib, jarlikka
tushib ketdi.

— Keyin nima boʻldi? — shosha-pisha soʻradi Qosim aka.

— Qochib ketganidan keyin ham ancha qarab turdim. Endi uyga qaytay deb orqamga burildim...
Oyogʻimga bir nima tegdi. Qarasam bitta qizil boʻri

, 29 ;


yotipdi. Koʻzlari chaqchayib ketgan... Qo`limda
tayogʻim boʻlsayam, qoʻrqib ketdim. Asta-asta nariga
surilib bordim-da, qochdim... Keyin kasal boʻlib
qoldim.

— Oʻlgan boʻri ekanmi? — soʻradi Durbek.

— Oʻlgan ekan... Oʻzim ham, oʻlgandir, devdim...
Qorongʻiroq edi-da. Pastga tushayotib qorovul amakiga aytdim. Darrov otiga ortib ketibdi...

Men Zarifning yelkasiga qoʻlimni qoʻydim:

— Yashavor, uka! Mard bola ekansan. Shuncha
narsani bilar ekansan-u yana bilmayman, deysan-a...
Menga qara, oʻsha yalangʻoch bola hech qanaqa ovoz
chiqardimi, yoʻqmi?

— Qochib borayotganida bir nimalar deb qichqirdi. «Ao“, ao“» degandek ovoz chiqardi. Avvalgi
koʻrganimda ovozini eshitmagan edim...

Ana xolos, Zarifning soʻnggi gapi qiziq boʻldi.
Demak, u yalangʻoch bolani bundan oldin ham koʻrgan
ekan-da! Biz hammamiz sergaklanib goh Zarifga, goh
bir-birimizga tikilar edik.

— Uni avval ham koʻrganmiding?

— Avval bu yerda emas, — dedi Zarif. — Ayiq
uyada koʻrganman.

— Ayiq uyada? — tushunmay soʻradim. — U nima
deganing?

— Manavi togʻning orqasida Ayiq uya degan joy
bor-ku, oʻsha yerda-da...

— Eh-he, u yoqlarda nima qilib yuribsan? U yoqlar boshqa tumanga qaraydi-ku, — dedi Sherbek aka.

— Amakimning oʻgʻli bilan kaklik bolasini tutamiz, deb boruvdik.

Qosim aka Sherbek akadan soʻradi:

— Boshqa tuman boʻlsa, uzoqdir-da?

— Yoʻq, unchalik uzoq emas-ku, boshqa tumanga
qaraydi-da. Bu yerdan oʻtish qiyinroq. — Sherbek aka
Zarifga yuzlandi. — Ayiq uyada kaklik bor ekanmi?

— Ayiq uyaning oʻziga bormadik, qoʻrqdik.

— Albatta, bormaganing yaxshi-da. Ayiqlar tilkaporangni chiqarib tashlasa, dodingni kimga aytarding.

— Biz Choponbergan g'origa boruvdik, — dedi
Zarif. — U yerda kaptarlar koʻp ekan-u, gʻor balandda ekan. Chiqolmadik... Oʻsha yerdan nariroqqa oʻtib,
Ayiq uyani tomosha qildik. Uzoqdan ayiq bolalarini



koʻrdik. Ular ichida odamga oʻxshagan bir narsa ham
bor edi. Keyin... biqinib qochdik.

Men Sherbek akaga qaradim. Qosim aka ham biror
najot kutgandek unga tikildi. Biroq Sherbek akaning
bugun bajarmasa boʻlmaydigan zarur ishi bor ekan.
Shuning uchun bir oz taraddudlanib turdi.

— Ochigʻi, gap bunday... Sen bularni hozir oʻsha
joylarga olib borasan, — Sherbek aka Zarifga shunday
deb, bizga yuzlandi. — Men tuman maorifiga bir doklad
yozishim kerak edi. Shu bugun yozmasam, keyin kechikib
ketadi. Men hozircha maktabga qaytsam. Sizlar bugun
bir poylanglar-chi... Kechroq kelib, sizlarni olib ketaman... Har qanday ish ham darrov boʻla qolmaydi...
Ertaga astoydil tayyorgarlik koʻrib kelsak...

Biz Sherbek akaning maslahatiga koʻndik. Sherbek
aka mototsikl kajavasida turgan miltiqni, non va goʻsht
tugilgan dasturxonni, choy toʻla termosni bizga olib
berdi. Soʻngra gazetaga oʻralgan narsani Qosim akaga
tutdi-da:

— Hozircha gazetani ochmang. Mabodo bolani tutib olsalaring... keyin ochinglar... Menga qarang, mullaka, siz bunaqa begonasiramang. Axir siz bolaning
dadasi bo`lasiz-a. Dadil boʻling, — dedi.

Qosim aka xiyol iljayib javob berdi:

— Xoʻp, xoʻp, rahmat!

Sherbek aka mototsiklni pastga surgay boshladi.
Keta turib bizga uqtirdi:

— Miltiqni boʻlar-bo'lmasga otavermanglar. Sen,
Zarif, kechgacha bulardan ajralmagin. Hamma joyni
koʻrsatgin...

Zarif yoʻl boshlovchi boʻldi. Biz qir ustida qovjiray
boshlagan xas-xashaklarni bosib yoʻlga tushdik. Ondasonda tikanli changal tuplari, mayizdek-mayizdek mevalari pishib yotgan zirk daraxtchalari uchrab qolar,
biz ularni yonlab oʻtar edik.

Biz shimol-g“arb tomonga qarab borar edik. Taxminan oʻn besh-yigirma daqiqalar yurganimizdan keyin
roʻ“paramizda gʻalati bir manzara koʻzga tashlandi. Biz
ketayotgan qir qiyalanib borib, soyga tutashib ketgan,
soyning u yer-bu yerida qop-qora, q“adir-budur ulkan
toshlar bir uchini yerga suqib qoʻygan qayroqdek
qaqqayib turar edi. Soy oʻrtasidan suv oqadi shekilli,
pastda yam-yashil oʻtlar koʻzga tashlanadi. Yakkam
www.ziyoti2! com kutubxonasi

dukkam oʻsgan archalar qayroqsimon toshlar bilan ajib
koʻrinish beradi. Chap tarafimizdagi qirning uchi tik
tushgan qoya toshlarga tutashib ketgan.

Biz qoyalar yaqinidagi yolgʻizoyoq yoʻldan pastga
tusha boshladik. Aslida uni yolgʻizoyoq yoʻl deb ham
boʻlmas edi. Xashaklar orasidagi tuproqda odam izi
koʻrinmas, qandaydir tuyoqli hayvonlarning izlari
koʻzga tashlanar edi. Pastga tushib boʻlgunimizcha
rosa ta'zirimizni yedik. Goh oʻtirib qolardik, goh belimiz bilan yotardik, goh toʻrttovimiz ham emaklab
pastga tushar edik.

Pastga tushib, tik qoyaning roʻparasiga oʻta
boshladik.

— Ana Choponbergan g`ori, — dedi Zarif. — Ana
shu yerdan kaptar ushlamoqchi boʻlgan edik.

— Iya, juda baland ekan-ku, — deb yubordi Durbek. — Qanday chiqdilaring?

— Chiqolmovdik...

Rostdan ham g`orning ogʻzi uch-toʻrt odam boʻyi
balandlikda edi. Qoya nihoyatda tik, unga chiqish oson
emas edi. Yana buning ustiga g'orning roʻparasida
ulkan qayroqsimon tosh bo`y choʻzib turibdi. Toshning
boʻyi gʻorning balandligidan qolishmaydi. G“or bilan
roʻparadagi tosh oraligʻi ikki qulochdan kam emas.

Men tabiat qoʻli bilan yaratilgan mo''jizaga hayrat
bilan tikilib qoldim. Ulkan qoya goʻyo g'or ogʻzini
har xil st.amol-ofatlardan asrab qolmoqchidek o“mrov
kerib turardi. G“orning nomi nega bunaqa ekan-a?
Bunda albatta bir sir boʻlsa kerak. Yaqin orada bu
gʻorga biror kishi chiqqanmikan?.. Shu payt gʻordan
birin-ketin uch-toʻrt kaptar uchib chiqdi-da, koʻzdan
gʻoyib boʻldi.

— Ana, koʻrdilaringmi, bu yerda kaptar ko`p, —
dedi Zarif qushlarga havas bilan qarab.

— Kaptardan boshqa yana nima bor?

— Bilmayman...

— Bu gʻorni nega Choponbergan deyishadi?

— Bilmayman. Dadam bilsalar kerak.

— Boyagi sen aytgan Ayiq uya qayerda?

Zarif kun botish tomonni ko`rsatdi:

— Mana bu yoqda.

— Yaqinmi?

— Uncha uzoq emas...

www.ziyouz.corti kutubxonasi

— Bolani oʻsha yerda koʻribmiding? — soʻradi Qosim aka.

— Ha, ayiqchalar bilan birga yuruvdi... Bultur
yozda...

Qosim aka, oʻsha yoqqa borsak-chi, degandek menga qaradi.

Men Qosim akaga:

— Bugun juda charchadik. Ertaga Sherbek aka
bilan bamaslahat boramiz. Hozir biror joyda ozgina
ovqatlanib olaylik, — dedim.

Qosim aka maslahatga koʻndi. Gʻ“orga yaqinroq joyda oʻsgan archa soyasidagi sargʻish-ko“kish maysalar
ustiga bir zum yonboshlab dam oldik. Keyin Qosim
aka dasturxonni ochib, non ushatdi, yonidan pichogʻini
olib, goʻsht toʻg`“radi. Biz oʻtirgan joydan Choponbergan gʻori shundoqqina koʻrinib turardi. Qayerdadir
zargʻaldoq sayraydi, potmachumchuqning chiy-chiylagani eshitiladi.

Uzoq yoʻl yurib, ancha uringanimiz uchun boʻlsa
kerak, ishtaha bilan ovqatlandik. Termosdagi choy
xuddi samovardan hozirgina quyilgandek qaynoq edi.
Piyola olish esga kelmapti. Shuning uchun termosning
qopqogʻida icha boshladik. Qopqoq bir aylanganidan
soʻng Zarif bilan Durbek buloq axtarib ketishdi. Ehtiyot boʻlib borib kelinglar, deb tayinladik ularga.

Qosim aka ham oʻt ustiga yonboshladi.

— Кор ovora boʻ“ldik-da, uka, — dedi u uzun uh
tortib. — Shuncha ovoragarchilikka yarasha topilsa
yaxshi-ya.

— Mayli, koʻp xafa boʻlmang, Qosim aka, — dedim
unga. — Jiyan topilar, bu kunlar esingizdan ham
chiqib ketar... Ha aytmoqchi, mana shu Zarif aytgan
yovvoyi bolani bir amallab tutsak, siz uni taniy olasizmi?

— Boʻlmasam-chi, oʻgʻlimni ham taniy olmaymanmi?.. Chap qulogʻining yonida ortigʻi bor... Ismi ham
Ortiqboy edi.

— E, shundaymi? Men boʻlsam ismini so“ramasdan
Jiyan deb yuribman. Oʻzim shu soʻzni yaxshi
koʻraman. Chunki jiyanim yoʻq-da... Oʻgʻlingiz topilsa
ham men uni Jiyan deb atayveraman, maylimi?

Qosim akaning yuziga qizillik yugurgandek boʻldi.
U xiyol kulimsiradi:



— Avval topaylik-chi... Topilsa, oʻzingiz butunlay
yangi ism qoʻyib olsangiz ham mayli...

Shu payt gʻor tarafga koʻz tashlab, hayratdan
ogʻzim ochilib qoldi. Maymun desa maymunga, ayiq
desa ayiqqa oʻxshamagan siyrak junli bir narsa toshga
tirmashib gʻorga chiqib borardi! Tilim kalimaga
kelmay, Qosim akani turtib, o`sha tomonga imladim.
U ham hayratlanib qoldi. Boyagi jonivor qiynala-qiynala gʻor ogʻziga chiqib oldi-da, pastga bir qarab qoʻyib,
gʻor ichiga kirib ketdi. Yuzini koʻrib ulgurolmadik:
g`or bilan bizning oramizdagi masofa uncha ham yaqin emas edi.

Ikkovimiz ham oʻsha tarafga tikilganimizcha qoldik.
Zarifga koʻringan yalangʻoch bola shu edi, bunga shubham yoʻq. Koʻp oʻtmay gʻor ichidan bir gala kaptar
uchib chiqib, har tomonga tarqalib ketdi. Biz gʻordan
koʻzimizni uzmasdik.

Durbek bilan Zariflar suv ichib kelishdi. Biz ularga qattiq ovoz chiqarmaslikni uqtirib, hozirgina gʻorga
kirib ketgan narsa haqida shivirlab aytib berdik. Biz
oʻsha narsaning gʻor ichidan chiqishini kutar edik.
Biroq koʻrolmadik. Boshqa bir narsa nazarimizni
chalgʻitib qo`ydi. Shu payt g“orning shundoq ustida
bir kiyik paydo boʻldi-da, u yoq-bu yoqqa ziyraklik
bilan qaradi. Bir mahal kiyik tosh ustida qiyalab
turdi-da, birdan gʻorning roʻparasidagi choʻqqi toshga
sakradi. Sakradi-yu, yana bir harakat bilan oʻngga
burilib gʻor ichiga kirib ketdi. Bu holat shunchalik
tez yuz berdiki, koʻzlarimiz kiyikning harakatlarini
arang ilgʻab qoldi.

Lahza oʻtmay kiyik yana gʻor ogʻzida paydo boʻldi.
С"ог ogʻzidan haligi toshning oʻrtarogʻini moʻljallab
pastga sakradi. Undan u yogʻi bizga koʻrinmadi...
Kiyikning chaqqon harakati bizni hayratda qoldirdi.
Negadir uni yana koʻrarmikanmiz, deb hammamiz pastga koʻz tikar edik. Shu mahal gʻor ogʻzidan pastroqda
boyagi yalangʻoch bolani xiyol koʻrib qoldim. Essizgina, kiyikka andarmon boʻlib, ancha kech qarabmiz u
tomonga! Yalangʻoch bola ham tezda tushdi-da, toshlar
orasiga kirib, koʻzdan gʻoyib boʻldi.

— Ana, ana, tushdi, — deganimizcha qolaverdik.
Hammamiz oʻsha tarafga yugurdik. Ammo u allaqachon ketib boʻlgan edi.



С"огдап Без-о дадат па да — пуофФат) Ке4gan qumoq toshlarda haligi bolaning izlarini koʻrdik.
Izlar yonida kaptarning hozirgina uzilgan boshi yotardi...

KUZATISh

Men anglab boʻlmas sirli taassurotlar ogʻushida
qolgan edim. Yovvoyilashgan bolaning tirmalanib
g'orga kirishi, gʻordan bir to'p kaptarning uchib
ketishi, chaqqon kiyikning g`orga kirib, darhol qaytib chiqishi, bolaning pastga tushib, tezda g'oyib
boʻlishi, kaptarning hozirgina uzib tashlangan boshi...
Bularning hammasi yana birma-bir koʻz oldimdan oʻtdi.
Bu harakatlarda qandaydir sir bor edi nazarimda.

Men g`orga tikilib qoldim. Choponbergan g'ori
koʻzimga negadir ulkan bir vahshiy hayvonning
ogʻzidek vahimali koʻrindi. Lekin shunday boʻlsa ham
g`orga kirish, uning ichini tomosha qilish, bu yerdagi
sirlardan voqif bo`lish istagi joʻsh urardi qalbimda.
Afsuski arqon olib kelmaganmiz. G'orga pastdan
oʻrmalab chiqish esa birontamizning qoʻlimizdan
kelmaydi. Bu ishni faqat hozirgina kuzatganimiz —
«yovvoyilashgan bola» uddalay oladi... Shular haqida
oʻylab, o“z-o“zimga gapirgandek:

— Chiqish qiyinda-a? — deb yubordim. Yarmi tishlangan bir burda nonni qoʻlida tutganicha qotib qolgan Qosim aka:

— Qayerga? — deb soʻradi sal hushyor tortib.

— G'ʻorga-da.

— Gʻorda nima qilamiz? Axir u ketdi-ku?..

Men xayol bilan Qosim akaga oʻgirilib qaradim. U
miltiqni yelkasiga osib olgan, koʻrinishi avvalgidan
tetik edi. Uning yonida Durbek bilan Zarif. Birining
qoʻlida — gazetaga oʻralib, ip bilan bogʻlangan narsa,
ikkinchisining qoʻlida — dasturxonga o`ralgan termos. Ular komandirning buyrugʻini kutayotgan jangchilardek turishardi.

— G'ʻorni bir koʻrsakmi, devdim-da... Ertaga arqon
bilan batareyali chiroq olib kelishimiz kerakka
oʻxshaydi... Qani, Zarifjon, Ayiq uya qaysi tomonda?
Boshla oʻsha yoqqa! Haligi bola oʻsha yoqqa ketgan
boʻlsa kerak.

www.ziyouz.c8m kutubxonasi

Zarif bizni tik qirrali toshlar, changal butalar
orasidan kun botish tarafga boshladi. Zarifning izidan men, mendan keyin Durbek kelayotibdi.

Qosim aka eng keyinda. Hammamiz bir nimadan
xavotirlangandek sukutdamiz. Oʻn-oʻn besh daqiqalar
chamasi yurganimizdan keyin chap tarafimizdagi baland qoyalar pasayib, koʻz oʻngimizda ajib pastqamlik
namoyon boʻldi. Toʻxtadik.

— Mana shu joy — Ayiq uya, — Zarif sekingina
butalar orasini yorib, pastqamlikni bizga ko`rsatdi.
Ayiq uya deb atalmish pastqamlik mo''jazgina bir
suvsiz soy ekan. Bir qarashda ulkan va choʻzinchoq
laganni eslatardi. «Lagan»ning bir tomoni tabiat ofatlari tufayli «sinib» qolgan, oʻsha «singan» joyida biz
turardik. Soy ichida xarsang toshlar yumalab yotar,
u yer-bu yerda changal, guli quvray boshlagan zirk,
yovvoyi yoʻngʻichqa tuplari koʻrinardi.

— Ayiqlar qayerda? — soʻradim Zarifdan.

— Huv anavi yerda, — dedi Zarif ro“paramizga
ishora qilib. — Toshlarni koʻrayapsizmi? Oʻsha yerda
ayiqlar bor...

Soyning narigi chekkasida qalashib yotgan xarsang
toshlar koʻzga arang tashlanar, toshlardan yuqorida —
qir ustida qandaydir daraxt qorayib koʻrinardi. Biz
turgan joydan soyning u chekkasigacha boʻlgan masofa taxminan bir chaqirimcha kelardi. Nihoyatda ohista, xuddi shivirlayotgandek soʻzlashardik. Chunki
Zarif aytayotgan ayiqlar shu atrofda yurgan boʻlishi, vagʻir-vugʻ“ir qilaversak, ularni bezovta qilib
qoʻyishimiz mumkin edi. Qalashib yotgan xarsang
toshlar yonida qimirlagan jon koʻrinmaydi. Balki
g“ordan tushib qochgan yovvoyi bola ham shu yaqin
orada yurgandir. Men Zarifdan soʻradim:

— Ayiqlarni qaysi joylarda ko'rgansan?

— Biz ilgari ham shu yergacha kelgan edik. Soy
ichiga o'tmaganmiz. Ayiqlar yomon-da. Koʻrib qolsa...

— Ayiqlar soyning oʻrtalarida ham yuraveradimi?

— Soy oʻrtasida ko`rmaganman. Huv oʻsha
toshlar oldida bolalari bilan yuradi.

— Keyin qayoqqa ketadi?

— Keyin... yoʻq boʻlib qoladi. Uyasi boʻlsa kerak-da, oʻsha yerda...



Shu joyda Ayiq uyani kuzatishga qaror qildik.
Hammamiz changal butalarining ola koʻlankasida
oʻtirdik-da, navbatma-navbat soyga koʻz tashlab turdik.
Quyosh ufqqa tomon ancha ogʻib ketgan, lekin havo
nihoyatda dim. Terlab ketganimizdan koʻylaklarimizning
u yer-bu yeri qorayib qoldi. Oyoq-qoʻllarimizga, egnimizga, qizgʻish-sariq chumolilar o“rmalar, qo`llarimiz
xuddi pashsha qoʻrigandek jim turmasdi. Hammamiz
chanqadik. Biroq biron joydan suv izlashni lozim topmadik. Bolalar avvaliga suv topib kelaylik, deb tiqilinch qilishdi. Ruxsat bermadik. Ularni yolg`iz yuborish xavfli edi. Hammamiz suvga ketsak, yana boʻlmaydi.
Chalgʻib qolamiz.

— Yigitlar har qanday qiyinchilikka chidashi
kerak, — dedim men yuzimga jiddiy tus berib. —
Axir sizlar chinakam yigitsizlar-ku! Nahotki ozgina
chanqoqlikka chidamasalaring.

Zarif yer ostidan Durbekka qaradi. Durbek kulimsirab javob berdi:

— Chidaymiz. Kerak boʻlsa ikki-uch kunga ham
chidayveramiz.

— Ha, yashanglar... Ozgina chanqab ichsalaring suv
shirin boʻladi... Hali vaqti kelib, katta bo`lganlaringda
suvdan boshqa narsalar ham ichasizlar...

Durbek mening nimaga ishora qilayotganimni darrov tushundi. Zarif undan ko`ra soddaroq ekan, ogʻzini
ochib menga qarab turdi.

— Yoʻq, biz ichmaymiz, — dedi Durbek. — Pivo
ham ichmaymiz...

— Har zamonda ichish kerak-da. Masalan, bayramda, toʻyda... Uylanganingda...

— E, qo`ysangiz-chi.

Durbek uyalib yerga qaradi-da, bir ozdan keyin
soʻradi:

— Uylanish qanaqa boʻladi oʻzi? Siz uylanganmisiz?

— Ha, uylanganman, — dedim yolgʻondan. —
Oʻgʻlim ham bor.

— E, yolgʻon aytyapsiz. Hali uylanmagansiz...

Zarif soddalik bilan soʻradi:

— O`gʻlingizni oti nima?

Men nima deyishimni bilmay ogʻzimga kelganini
aytdim:



— Qovunjon!

Durbek oʻzini tutolmay qattiq kulib yubordi-yu,
shu zahoti kafti bilan ogʻzini bekitdi. U kulgidan oʻzini
to“xtatolmas edi. Kulgi aralash shivirlab dedi:

— Yana bitta oʻgʻlingizning oti Tarvuzjon bo`lsa
kerak...

Zarif ham kuldi. Faqat Qosim aka jiddiy, oʻylanib
oʻtirar, harzamonda oʻrnidan sal turib soyga koʻz
tashlab qoʻyardi...

Butalar orasida ancha oʻtirib qoldik. Oʻng yonimizdagi togʻ choʻqqisining soyasi ustimizga kelib yetdi. Bir mahal Zarif oʻrnidan turdi-da:

— Ana ayiqlar koʻrindi, — dedi. Oʻsha zahoti hammamiz oʻrnimizdan turdik.

— Qani, koʻrinmaydi-ku?

— Yuqorida, — dedi Durbek. — Huv anavi daraxtning tagida.

Rostdan ham daraxtning tagida bir nimalar
gʻimirlab yurishar, aniqrogʻi bu tomonga kelayotgan
edi. Bir necha daqiqadan soʻng ular xarsang toshlarni
aylanib oʻtib, soydagi yalanglikka tushishdi.

— Uchta ekan. Bitta katta ayiq, ikkita kichkina
ayiq, — dedi Durbek.

Shu payt xarsang toshlar yonida gʻimirlayotgan
narsalar toʻrtta boʻlib qoldi.

— E, ana, haligi bola ham chiqdi, — dedi Durbek
hayratini bizdan yashirolmay. Zarif ham koʻzini oʻsha
tarafga tikkanicha:

— Bekinib yotgan ekan-da, — dedi. — Ana, bola
ayiqchalarga bir nima berdi...

Ona ayiq bir chekkada turar, ikkita yosh ayiq birbiri bilan olishar, bir-birini yiqitar edi. Yovvoyi bola
esa qoʻlini sonlariga urib, g'alati harakatlar qilar,
aftidan ayiq bolalarining o`yinidan zavqlanar edi.
Ammo ularning ovozi bizga eshitilmasdi.

Ona ayiq sekin oʻrnidan jilib, olishayotgan bolalarini tumshugʻi bilan turtdi. Ayiq bolalari bir-biridan ajralishdi. Ona ayiq yoʻl boshladi. Ayiqchalar
bilan yovvoyi bola unga ergashdi. Ular soy oʻrtasidan
biz tomonga kelar edilar. Bola ikkala ayiqchaning
oʻrtasiga kirib olib, boʻyniga qoʻl tashlab kelar,
ayiqchalar erkalangansimon tumshugʻini bolaning
qoʻliga tekkizib qo`yishar edi.



Biz soy «egalarining» harakatidan tashvishlanib,
tahlikaga tushib qoldik. Ona ayiq salmoqli qadam
tashlar, onda-sonda toʻxtab, u yoq-bu yoqqa qarab
qoʻyar, havoni hidlab koʻrib, yana yoʻlga tushar edi.
Men Qosim akaning qoʻlidan miltiqni olib o“qladim.

— Shoshmang, — dedi Qosim aka shosha-pisha.
Uning koʻzlari ayiqchalar orasida enkayib kelayotgan
yalangʻoch bolaga tikilib qolgan edi. — Xavf tugʻdirmasa otmaymiz... Bolalar, yaxshisi sizlar hozir kelgan yoʻlimizdan sekin orqaga qaytaveringlar...

Bolalar bir-birlariga qarab olishdi-yu, biroq bir
qadam ham orqaga jilishmadi.

Ona ayiq bizga ancha yaqin keldi, taxminan oraliqdagi masofaning yarmini bosib oʻtdi. Toʻxtadi. Keyin yana havoni bir muddat hidlab turib, sekin iziga
qaytdi. Ayiqchalar bilan bola ona ayiqning oldiga tushib, yugurib ketishdi. Qosim aka ehtiyotkorlikni unutib, butalar orasini yorib oldinroqqa oʻtdi. Garchi u
yalangʻoch bola timsolida o“z oʻgʻlini toʻla tanib olmagan boʻlsa ham, nazarimda ayiqlar goʻyo uning yuragini uzib olib ketayotgandek tuyuldi.

Ayiqlar xarsang toshlar oldiga borib, koʻzdan gʻoyib
boʻldilar... Biz izimizga qaytdik. Changal butalari va
qirrali toshlar orasidan turtinib-surtinib oʻtib borar
ekanmiz, eng orqada kelayotgan Qosim aka avvalgidan
xomushroq koʻrindi.

— Miltiq otmaganimiz, baqirib-chaqirmaganimiz
koʻp yaxshi ish boʻldi-da, Qosim aka. Boʻlmasa ishimiz
chigallashib ketar edi... Endi oʻbdon oʻylab, hamma
ishni bamaslahat qilishimiz kerak...

Qosim aka indamadi. U oʻyga botgan holda kelardiss

Choponbergan gʻ“orining oldidan oʻtib, qirga koʻtarila
boshladik. Yuqoridan mototsikl ovozi eshitildi...

G'ʻ“ORGA YaShIRINGAN SIRLAR

Sherbek akaning hovlisiga qaytib kelgunimizcha
qorongʻulik tushib, hammayoq tun ogʻushiga kirdi.
Xuddi avvalgi kungidek supaga joy solinib, bir chekkaga dasturxon tuzab qoʻyilgan ekan. Dasturxon ustida kunduzi koʻrganlarimizni Sherbek akaga birma-bir
soʻzlab berdik. Soʻngra o`zaro maslahatlashib, ertaga

www.ziyouz 88m kutubxonasi

qiladigan ishimizning xomaki rejasini tuzdik. Kuni
bilan yuraverib charchaganimiz tufayli supaga toʻshalgan oʻz joylarimizga choʻ“zildik. Bolalar tezda uxlab
qolishdi. Sherbek aka ikkalamiz yana biroz gaplashib
yotdik. Men atayin Choponbergan gʻori haqida soʻz
ochdim:

— Nega Choponbergan g`ori deb ataladi, tarixini
bilmaysizmi, Sherbek aka?

— Men u tomonlarga yoshligimda bir marta borganman, — dedi u. — Hafsalasizlik-da. Internatga
ketib qoldim yoshligimda. Keyin ham qoʻl tegmadi...
Gʻ“orni koʻrmaganman... Bolaligimda bir eshituvdim.
Rahmatlik otam qaysi bir qoʻshnimizga gapirib beruvdilar. Meningcha, hammasi afsona boʻlsa kerak...
Choponbergan gʻ'orining allaqayeriga xazina yashirilgan emish. Xazinani katta bir ajdarho qoʻriqlab yotarmish. G'orga kirib, xazinaga tegmoqchi boʻlgan
odamni oʻz domiga tortib, yutib yuborar emish. Bir
kuni juda nochor ahvolda qolgan bir kambagʻal odam
g'orga yaqin qolganda: «E, xudo! Yeyishga nonim yoʻq,
kiyishga kiyimim yoʻq, oʻzing najot ber!» deb nolish
qilibdi. Oʻsha paytda oʻzi gʻorning yonginasida ekan.
Osmonga qarab xudodan shafqat soʻrab, mundoq yerga qarasa, yonginasida bir beqasam chopon turgan
emish. Buklab qoʻyilgan chopon ustida salla bilan
belbog“ ham bor emish. Hayron boʻlibdi. Balki yaqin
oʻrtada egasi bordir, deb о"У1ард1-да: «Kim bor?
Chopon kimniki?» deb uch marta qichqiribdi. Hech
kim javob bermabdi. Shunda haligi kambagʻal: «Xudoga qilgan nolishim ijobat bo'ldi. Bu kiyimni Olloh
ta'olo oʻz qudrati bilan yetkazdi. Choponni-ku berdi,
endi vaqti bilan yeyishga ham ovqat berar-da», deb
yoʻlga tushibdi... O'shandan beri gʻ“orning nomi Choponbergan deb atalgan boʻlsa kerak. Kim biladi deysiz,
oʻsha voqeaga ellik yil bo`lganmi, yuz yil boʻlganmi...
Balki bu gaplar toʻqib chiqarilgan naqldir.

— To'qib chiqarilgan gap bo`lishi ham mumkin,—
dedim o`ychanlik bilan. Sherbek aka ham kuni bilan
charchab yurgan ekan shekilli, birdaniga xurrak otib
yubordi-da, yoniga burilib yotdi. Men anchagacha uxlayolmadim. Sherbek akaning gapi fikrimni olib qochdi. Gʻorlar haqida gazeta va jurnallarda oʻqiganlarim
birma-bir xayolimdan oʻta boshladi... Mamlakatlarda

wwiziyouznaain kutubxonasi

xilma-xil gʻorlar allaqancha. Ural togʻining Perm oblasti qismidagi necha oʻnlab chaqirimga choʻzilgan ulkan gʻorni olimlarimiz deyarli oʻrganib boʻlishgan...
Turkmanistonning Bahoriddin rayonidagi gʻor ham ajib
koʻrinishga ega. G'ʻor ichi asta-sekin kengaya borib,
yer ostidagi ulkan koʻlga taqaladi... Ayrim g'orlarda
oppoq stalaktitlar! marmar isirgʻ“adek osilib turadi,
ayrimlarida stalagmitlar” toʻnkarib qoʻyilgan lavlagilardek gʻalati koʻrinishda odamni hayratga soladi...
Xoʻsh, Choponbergan gʻorini hech kim oʻrganganmi?
Meningcha, hali bu gʻor oʻrganilmagan... Balki uning
ichida ham stalaktitlar, stalagmitlar bordir. Balki
unda beqasam rangidek xilma-xil tovlanadigan, ulkan
binolarga koʻrk beradigan oniks minerali topilar. Bunday haqiqsimon mineral topilib qolsa, zoʻr ish boʻlardiya... Afsuski, bilimim oz-da. Ilm bilan oʻrganish kerak bu togʻlarni!..

— Turmaysizmi, Hakimjon?

Bundoq koʻzimni ochib qarasam, allaqachon tong
otgan, mendan boshqa hamma oʻrnidan turib qolgan
edi. Ko`zimni uqalab oʻrnimdan turar ekanman, Sherbek aka qoʻlimga sochiq tutqazdi:

— Tezroq boʻling, mulla yigit, yoʻlga tushamiz.

— Boshqalar qani? — dedim atrofimga koʻz yugurtirib.

— Soyga yuvingani ketishdi. Tezroq boʻlaqoling.
Ertaroq yoʻlga tushaylik. Ertalabki ish xosiyatli
boʻladi.

— Boʻpti, — dedim-da uning qoʻlidan sochiqni
oldim. Lekin bir-ikki qadam yurib, beixtiyor to“xtadim.

— Ha, biror gap aytmoqchimidingiz?

— Kechasi siz bilan gaplashib yotib, oʻsha g'or
haqida koʻp oʻyladim, Sherbek aka. Shu...

— Xoʻsh? Nimasini oʻyladingiz?

— Shu gʻorga bir kirib chiqish kerak-da, Sherbek
aka.

— Qoʻysangiz-chi! — dedi Sherbek aka ensasi
qotib. — Kim koʻrib chiqadi uni?

— O`zimiz, — dedim men.

1 Stalaktitlar — ohak aralash tog" jinslaridan tashkil topgan,
g`or shiftlarida osilib turadigan birikmalar.

? Xuddi shunday birikmalarning gʻor yuzasida oʻrnashib qolganlari stalagmit deb ataladi.

www.ziyouzbm kutubxonasi

— Hakimjon uka, — dedi Sherbek aka iljaygan
ko`yi, yelkamga qoʻlini tashlab, — matematikadan
oqsashingizning sababini endi tushundim. Sizda bitta
maqsad bilan harakat qilish yo“qroq ekan nazarimda.
Hamma ishni birdaniga bajargingiz kelaveradi.
Matematika bunaqani yoqtirmaydi. Hayotda ham
xuddi shunday. Ayting-chi, biz yoʻqolgan bolani
izlayapmizmi?

— Ha, Jiyanni izlayapmiz, — deya uning soʻzini
tasdiqladim.

— Boshqa narsaga chalgʻimasdan shu ishni bitiraylik-da.

— Axir Jiyan gʻorga kirib chiqdi-ku, — dedim
men Sherbek akani ko`ndirish uchun sabab topishga
urinib. — Sababini bilishimiz kerak-da.

— Biz buni vaqti bilan uning oʻzidan soʻrab
olamiz.

— Eh-he, hali qachon uchrashamiz-u, — dedim hafsalam pir boʻlib.

— Bolani tutib olishimizga ishonmayapsizmi? —
dedi Sherbek aka menga diqqat bilan tikilib.

— Ishonaman. Axir oʻzini ham koʻrdik-ku.

— Xoʻsh, yana nima kerak? — dedi Sherbek aka
xiyol qizishib.

— Bilishimcha, u odamlarni yoqtirmaydi. Bir-ikki
yil ichida undan biror gap ololmaymiz.

— Meningcha, shunday boʻlishi tabiiy-ku, — dedi
Sherbek aka hayronlikdan yelkasini qisib.

— Gapingizga tushunmadim, — dedim unga.

— Nega tushunmaysiz? Bola bir necha yildan beri
insonlardan chetda yashagan. Ma'naviy jihatdan ham,
jismoniy jihatdan ham jamiyatdan begonalashib qolgan. Butunlay boshqacha hayotga oʻrganib ketgan.

— Uning shunday yashashini yaxshi deb oʻylaysizmi?

— Masalani bunday qoʻymang-da, Hakimjon. Balki
uning oʻzi uchun hozirgi hayoti yaxshidir. Axir u siz
bilan bizdek oʻylay olmaydi-ku. Har qalay, hozirgi
hayotiga oʻrganib qolgan. Hozir u chaqirishingiz bilan kelaqoladigan holatda emas. Shunday deb oʻ`ylasangiz, yanglishasiz.

— Agar keladigan boʻlsa ham, mening chaqirigʻimga
emas, otasining chaqirigʻiga keladi-da.



— Chulchit boʻlib keting-e, — deya boshini saraksarak qildi Sherbek aka. — Axir jurnalistlar bunaqa
boʻlishmasdi-ku.

Sherbek akadan biroz hafa boʻldim-u, ichimdagini
sirtimga chiqarmadim.

— Bilasizmi, axir shu bola uyidan chiqib ketganda
olti yoshda boʻlgan, — dedi Sherbek aka. — Hozir u
oʻn uch yoshda.

— Oʻn uch yoshda emas, oʻn bir yoshda.

— Mayli, oʻn bir yoshda boʻlaqolsin. Uning shuncha yilgacha qanday yashaganini bilmaymiz. Umuman,
bolaning shu paytgacha oʻlmay yurishi ham hayron
qoldiradi odamni. Bilayapsizmi, mo'jiza-ku bu axir!

— Bilaman.

— Lekin, bu narsa siz oʻylaganingizdan koʻra murakkabroq. Meningcha, u uyidan chiqqanidan beri insonlar bilan muomala qilmagan. Demak, u gapirishnigina emas, inson bolasidek fikrlashni ham unutib
qoʻygan. Shuning uchun unda insoniy his-tuygʻular
bormi, yoʻqmi, buni ham bilish qiyin.

«Voy matematik akam-ey, — deya oʻylardim men
unga tan berib, havas bilan tikilib. — Men esa, matematiklarni o“z mutaxassisligidan boshqa narsani bilmaydigan quruq odamlar boʻlishadi deb yurar ekanman-a?!»

— Shu bolaning otasiga — Qosim akaga rahmim
keladi, — dedi Sherbek aka soʻzini davom ettirib. —
Uning oʻrniga oʻzimizni qoyib koʻraylik-chi: o“z oʻgʻlimizni izlab yursag-u, uning oʻrniga insonlikdan uzoqlashgan bir mahluqqa duch kelsak...

— Bolaning shu ahvoldaligini Qosim aka biladimi? — deb soʻradim men.

— Albatta biladi. Boʻlmasa, oʻsha — koʻrgan paytda: «Ortiqboy oʻgʻlim, bu yoqqa kel. Men otangman!»
deb chaqirmasmidi?

Men Qosim akaning o`sha kuni ayiqlar orasida ketib
borayotgan oʻgʻlini durustroq koʻrish uchun butalar
ortidan turib, gap-soʻzsiz qarab turganini koʻz oldimga keltirdimu gʻalati bo“lib ketdim.

— Gapingiz toʻgʻri, — dedim Sherbek akaga.

— Meningcha, Qosim aka oʻgʻlini sogʻingan. Uni
koʻrgisi ham keladi, uni koʻrishdan choʻchiydi ham.

— Toʻgʻri aytasiz, — dedim Sherbek akaga ohis


ta. — Uning tushkun kayfiyati ham shundan boʻlsa
kerak.

— Ha, ana shunday. Uning hamma gʻam-hasrati
ichida. G“am-hasratni yurakda saqlash — oson ish
emas... Mayli, uning oʻziga bildirmaylik. Bundan
buyogʻiga nima gap boʻlsa, ko“raveramiz.

— Toʻgʻri aytasiz, — deya uning gapini ma'qulladim men. — Lekin, baribir, gʻorni koʻrishimiz kerak-da.

— Aytgan gapidan qaytmaydigan oʻjar odam ekansiz-da, — dedi Sherbek aka qoʻllarini ishqalab. —
G'ordan boshqa dardingiz yoʻq ekan oʻzi...

Soy tarafdan Durbek, uning ortidan Qosim aka
koʻrindi. Yugurgilab kelayotgan Durbek otasining
soʻnggi soʻzlarini eshitib qoldi shekilli:

— Choponbergan gʻorini aytayapsizlarmi? — dedi
u ikkalamizga navbat bilan qarab. — Men ham siz
bilan chiqaman, Hakimjon aka.

Sherbek aka: «Kichkina boshing bilan hamma narsaga aralashaverma», degan ma'noda oʻgʻliga qarab
qoʻydi.

— G'orga kirib chiqishimiz uchun yarim soat vaqt
kifoya, — dedim men oʻz gapimda qattiq turib. —
Balki shu bilan biz Jiyanning u yerga nima uchun
kirib-chiqib yurishi sababini bilib olamiz.

— U yerga osonlikcha chiqib bo`ladi deb о"Уауарsizmi? — dedi kayfiyati biroz buzilgan Sherbek aka.

— Uncha oson ham emas, juda qiyin ham emas, —
dedim Sherbek akaning menga yon bosayotganini
koʻnglim sezib. — Mustahkamroq arqon kerak, keyin
chiroq kerak.

— Ikki juft etik ham kerak, — deb qoldi Sherbek
akaning oʻzi.

— Etik nima uchun? — deb soʻradi Durbek.

— G'orga etiksiz chiqib bolmaydi. Har xil parranda-darrandalar uchrashi mumkin.

Men soʻzim yerda qolmaganidan xursand edim. Biroq xursandligimni bildirmasdan jiddiy soʻzlandim.

— Toʻgʻri aytasiz, Sherbek aka, gʻorga etiksiz chiqib boʻlmaydi.

Qoʻlimdagi sochiqqa koʻzim tushdi-yu, hali ham
yuzimni yuvmaganimni eslab xijolat chekdim. Yugurganimcha soyga ketdim.



uu.

Shunday qilib, yigirmanchi iyul kuni choshgoh
mahali Choponbergan g'orining roʻparasiga yetdik. Biz
besh kishi edik. Kechagi maslahatga muvofiq, bugun
ham Zarifni oʻzimizga qoʻshib oldik. Mening iltimosimga binoan dastlab g“orni koʻrib chiqishimiz, soʻngra
Ayiq uyani kuzatishimiz lozim edi.

Qosim aka bilan Zarif balandga chiqib, gʻorning
to'g'risidan arqon tashlashdi. G'orning og`ziga yuqoridan sirgʻalib tushgandan koʻra, pastdan osilib chiqishni qulayroq deb topdik... Yoʻg“on arqonga osilib,
oyoqlarimni toshlarga tirab, yuqoriga koʻtarildim.
Oyoqlarimni gʻor ogʻziga qoʻydim. Arqonni qoʻyib
yubordim. Ammo arqon hali ham tarang edi. Xiyol
egilib, pastga qarasam, Durbek chiqib kelayapti. Pastda turgan Sherbek aka oʻgʻliga:

— Hoy, Durbek, sen chiqmay qoʻyaqol, — dedi-yu
oʻgʻlini ortiqcha koyimadi. Chamasi oʻgʻlining shashtini qaytargisi kelmadi. Men Durbekning qoʻlidan ushlab, o`zimga tortdim. U ham gʻor ogʻzidagi yorugʻ
sahnga chiqib oldi.

Gʻorning og`zi pastdan ancha kichik koʻringan ekan.
Tovonimni koʻtarib turib ham shiftiga qoʻlimni tegiza olmadim. G'orning ichkarisi chap tarafga xiyol
qiyalab ketgandi. Uch-toʻrt qadam narini koʻrib
boʻlmaydi: zim-ziyo qorongʻulik. Batareyali chiroqni
cho'ntagimdan olib, Durbekka tutqazdim. Miltiqni
qoʻlimga oldim. Durbek chiroqni yoqdi. Chirogʻimiz
taxminan yetti-sakkiz metr masofani yoritar, gʻor ichi
qingʻir-qiyshiq boʻlgani uchun yoʻlakning pastidan,
yon tomonidan turtib chiqqan qirrali toshlar oʻzidan
narini koʻrishga imkon bermas edi.

Yuraturib yumshoq bir nimani bosib oldim.
Choʻchib tushdim. Durbek ham orqaga tisarildi, mening etagimni ushlab oldi. Chiroqni pastga qaratdi.
Oyoqlarimiz atrofida toʻrt-beshta kaptarning boshi yotardi. «Jiyanning ishi bu», deb qoʻydim ichimda. Gʻ“or
ichi nihoyatda jim-jit edi. Shu jimjitlikni buzish rhaqsadida Durbekka: "

— Baqiramiz, — dedim. Keyin ikkalamiz birdaniga:

— Ho-ho-ho-ho-o! — deb baqirdik.

www.ziyouzidbm kutubxonasi

G'or bizning ovozimizga aks-sado bergandek boʻldi.
Soʻngra... gʻorning shifti «duv» etib koʻchgandek
boʻldi, yuzimizga shamol tegdi. Qattiq choʻchib ketdik. Bir gala kaptar qichqirig“imizdan hurkib
tashqariga uchgan ekan. Bir-birimizga qarab kulib
qoʻydik.

— Yuragim shuvillab ketdi. Botirtoyligimni qarang-a, — dedi istehzo bilan Durbek.

— Chumchuq «pirr» etsa, yuragimiz «shirr» etadigan pahlavonlarmizda, — dedim men unga javoban. —
G'orni baribir biz birinchi boʻlib ochdik...

— Kaptarlarni qoʻrqitib yubordik.

— Boʻpti, qani, oldinga!

Bir-ikki qadam yurishimiz bilan:

— Ha, nima boʻldi? — degan ovoz keldi orqa tomondan. Burilib qaradik. G“or ogʻzida Sherbek aka
turardi. U bizning baqirishimizdan, xurkkan shekilli,
kaptarlarning uchib chiqishidan xavotirlanib shoshapisha arqondan koʻtarilgan edi. Biz uni koʻrib turardik,
lekin u bizni koʻrmasdi.

— Xavotirlanmang, oʻzimiz baqirdik, — dedim
men. — Pastga tushavering.

— He, hazillaring qursin, qoʻrqitib yubordilaringku, — dedi Sherbek aka. — Tezroq qaytib chiqaqolinglar...

G'or bo`ylab yurib, yana qiya burilishdan oʻtdik.
Qorongʻulik va sukunat nihoyatda qoʻrqinchli boʻlar
ekan. Buning ustiga nafas olish ham ogʻirlashayotgandek edi. Chamasi gʻor ichkarisidagi havo toza
emas edi.

— Qaytdik, — dedim Durbekka.

— Mayli, — dedi u.

Burildik. Durbekning qoʻlidagi chiroq hozirgina
biz burilib otgan tosh burchagini yoritdi. Qoʻrquvdan beixtiyor orqamga tisarilib ketdim. Koʻz oldimda... odam skeleti yotar, skelet bir necha boʻlaklarga
ajralib ketgan edi... Biroz oʻzimni bosib olib, unga
yaqinroq bordim. Durbekni rosa qoʻrqib ketgan boʻlsa
kerak, deb oʻylovdim, yoʻq, unchalik emas ekan. U
men bilan baravar engashib qarab turdi-da:

— Juda eski suyak ekan, qarang... — dedi.

Oʻrnimizdan turib, ohista qadam bilan izimizga
qayta boshladik. Beixtiyor Sherbek aka aytgan choponni

чамлаусиггбо kutubxonasi

esladim. Kambag`ʻalga nasib qilgan chopon, salla, belbogʻ mana shu skelet boʻlib yotgan odamniki emasmikan? Balki, bu odam afsonada aytilgan xazina umidida gʻorga kirib, shu yerda halok boʻ`lgandir!..

Gʻ“or og`ziga yaqinlashganimizda Durbekka gap
uqtirdim:

— Hozir anavi suyakni hech kimga aytmaymiz.
Pastdagilarni vahimaga solib yurmaylik. Keyinroq
bafurja gapirib berarmiz.

Durbek pastga tushish uchun arqonga osilaturib:
«Mayli», dedi. Oldinma-keyin gʻordan tushdik.

Men oʻzimcha Choponbergan gʻoriga shundoqqina
kirib chiqqan boʻlsam ham, har qalay, xursand edim.
Mazkur gʻor o“z qoʻynida koʻp sirlarni yashirib yotardi, bunga shubhalanmasa ham boʻladi. Bu sirlar esa,
qachondir ochilishi kerak. Balki vaqti kelib oʻsha ishlarda men ham ishtirok etarman.

BEMAVRID UZILGAN OʻQ

Men pastga tushib boʻlib, arqonni silkitdim-da,
yuqoriga — Qosim aka bilan Zarifga:

— Boʻldi, tushaveringlar! — deb qichqirdim.
Soʻngra Sherbek akamga yuzlanib. — Mana, koʻngil
tinchidi. Endi asosiy ishga kirishaversak bo`ladi,—
dedim.

Gapning ochigʻi, Sherbek aka mening gʻor ichkarisini koʻrishga bunchalik qiziqqanimdan hali ham
hayron edi. Aslida hammamiz ayiqlar orasida oʻsgan
bolani yana koʻrish, uni bir amallab ushlab olish taraddudida yuribmiz. Men esa paytdan foydalanib Choponbergan gʻorini koʻrib chiqishga qiziqdim. Chunki bolani
ushlaganimizdan keyin gʻorga kirish toʻgʻrisida gap
ochish kulgili boʻlardi.

Qosim aka bilan Zarif ham pastga tushishdi. Arqonni yigʻishtirib oldik. Keyin Ayiq uya soyi tomonga yurdik. Kechagi joyimizga borib, soyni o“bdon kuzatishimiz, qanday yoʻl bilan boʻlsa ham Jiyanni tutishimiz lozim edi. Jiyanning yakka o`zi bo“lganda-ku,
ish oson koʻchardi-ya, ayiqlar bor-da. Shuning uchun
yoʻl-yoʻlakay, iloji boricha, bolani soydan tashqarida
tutishimiz kerak, deb maslahatlashdik. Hech boʻlmasa
ayiqlar ovqat izlab soydan chiqib ketganda bu ishni

, 47 ;


bajarishimiz lozim edi. Lekin bu narsa biz uchun
ancha xavotirli boʻlardi.

Belgilangan joyga yetib bordik. Bu yerda changallar orasida Ayiq uyani kuzatish ancha qulay. Ayiq
uya bizga kaftdek koʻrinib turardi. Soy jimjit, hatto
uning ustida bironta parranda ham uchmasdi.

— Nima balo, ayiqlar oʻlja axtarib soydan chiqib
ketishganmikin-a? — deb Sherbek aka bilan Qosim
akaga qaradim. — Mana bu tomonlarda — bizning
atrofimizda aylanib yurishgan boʻlsa-ya...

Sherbek aka meni, qo'rqyapti, deb oʻyladi shekilli, kulib qoʻydi:

— Undoq emasdir. Ayiqlar bu tomonga kelmas...
Kelsa... miltig“imiz bor-ku.

— Ayiqlar koʻp uxlaydi, deb eshitganman, — dedi
Qosim aka yerga tikilganicha. — Hali uyasidan chiqmagandir... Qani endi shunday paytda yakka oʻzi kela
qolsa...

Garchi atrofimizda ayiqlar yoʻqligiga ishonsak ham,
hammamiz ohista so`“zlashar edik.

— diyanni ushlaganimizdan keyin men u bilan jo'ra
boʻlib olaman, — dedi Durbek Zarifga.

— Avval men joʻra boʻlishim kerak, — dedi
Zarif. — Chunki men uni birinchi koʻrganman.

Qosim aka bolalarning suhbatiga qoʻshildi:

— Oʻzi ham sizlar bilan teng boʻlsa kerak, Durbekvoy... Oʻqiganida hozir beshinchi yoki oltinchi sinfni bitirgan boʻlardi.

Quyosh balandga ko`tarilgani sari hamma yoqni
qizdira boshladi. Biz oʻzaro kimning qayerda qanday
oʻtirishini maslahatlashib oldik. Ayiqlar orasida oʻsgan
bolani ushlab olishimizga hammamizning ishonchimiz
komil edi. Biroq... orqa tomondagi soyda nogahon
otilgan oʻq ishning beliga tepdi. Hammamiz choʻchib
tushdik. Chunki oʻq ovozi bizdan salgina naridan
eshitildi. Orqa tarafdagi pastqam soyga qaradik. Sherbek aka soy tomonga bir-ikki qadam yurib, qoʻlini
peshanasiga qoʻydi-da:

— Kim u? — deb qichqirdi. Hammamiz uning
yoniga yetib bordik. Archalar ortida ot pishqirgani
eshitildi. Soʻngra yelkasiga miltiq osgan otliq kishi
koʻrindi. U otni sekin yurgizib, to“gʻri biz tomonga

В 48 i


kelar edi. Indamay qarab turdik. U ham koʻzini bizdan uzmasdi.

Otliq bizdan uch-toʻrt qadam narida toʻxtadi.
Koʻzlari chaqchaygan, yuzlari issiqdan bo'g'riqib ketgan bu odam jahl bilan hammamizga bir-bir qarab
chiqdi. Uning egnidagi oq-qizgʻish ko`ylagi, boshidagi
oq katak shlyapasi ter, chang va moydan kirlab ketgandi. Unga avval Sherbek aka, keyin men salom
berdik. Biroq u salomimizga alik olmadi. Buning
oʻrniga burnidan pishqirgansimon nafas chiqarib
soʻradi:

— Kim ruxsat berdi bu yerda ov qilishga?!

— Ov qilayotganimiz yoʻq. Boshqa ish bilan yuribmiz, — dedi Sherbek aka.

— Ov qilmayotganmishlar! Boʻlmasa nega miltiq
ko`tarib yuribsanlar? Qani, yur... Hammang oldimga
tush.

— Nega oldingizga tushar ekanmiz? Oʻzingiz kimsiz?

Sherbek aka: «Qoʻyavering, bu oʻzi shunaqa», degandek menga qarab qoʻydi. Otliq koʻzini yana ham
chaqchaytirib baqirdi:

— Men oʻrmon qorovuliman! Shu yerning xoʻjayiniman! Sen oʻzing kimsan?!

Otliq menga oʻqtalib soʻzlar edi. Men uni tinchlantirish uchun:

— Men mana shu Bogʻiston tumanidanman. Redaksiya xodimiman, — dedim.

— Men Bogʻiston tumaniga pochinaysa qilmayman,
bildingmi? Bu yerda ov qilishga haqqing yoʻql..

— Ov qilayotganimiz yoʻq, mullaka. Boshqa bir
ish bilan yuribmiz. Otdan tushing pastga, tuzukroq
gaplashaylik...

— Bilaman qanaqa boshqa ishing borligini! Qani,
joʻna hammang uyingga!

U oʻdag`aylab bizga yaqinroq keldi. Ana shunda
men uning oʻlarday mastligini bilib qoldim: ogʻzidan
aroq hidi anqirdi. Nooʻrin jahli chiqishi, yuzlariga
qizil donachalar toshib ketishi ham shundan boʻlsa
kerak.

— Ketdik, — dedi Sherbek aka hammamizga birma-bir imlab, — baribir hozir foydasi yoʻq.

Kelgan izimizga qayta boshladik.

; 49 ;


— Qaytib, bu tomonlarga yoʻlama birontang ham!
Ov qiladigan qo`llaringni urib sindiraman...

Biz unga javob bermadik. U anchagacha baqiribchaqirib turdi, ogʻziga nima kelsa shuni aytaverdi.
Uningcha biz oʻgʻri, qaroqchi, o`zi esa o'rmonni baloqazolardan himoya qilib turgan halol-pokiza odam edi.

Archazor orasida anchagacha uning ovozi eshitilib
turdi. Oʻzining kimligini bizga koʻrsatib qo`yish uchun
boʻlsa kerak, yana oʻq uzdi. Oʻq tovushi yonginamizdagi
qoyalarga urilib, aks sado berdi.

Biz churq etmasdan yurib borib, kecha dam olgan
joyimizga — Choponbergan g'orining toʻgʻrisidagi archa soyasiga oʻtirdik. Hammamizning kayfiyatimiz
buzilib, ruhimiz tushib ketgan edi. Bolalar ham xomush boʻlib qolishdi. Soʻzsiz bir-birimizga tikildik.
Qosim aka uh tortdi-da:

— He, attang! Ishning beliga tepdi-ya, bachchagʻar, — dedi.

— Men oʻrmon qorovullarini juda yaxshi odamlar
boʻladi, deb oʻylardim-a...

— Oʻrmon qorovullari — yaxshi odamlar. Ammo
sholi kurmaksiz boʻlmaydi, uka, — dedi Sherbek aka
menga. — Yaxshi odamlar orasida mana shunaqa falokatlari ham boʻladi...

— Biz taniysizmi? Kim oʻzi u?

— Men uni yaxshi taniyman, — dedi Sherbek
aka, — Chori Boliev degan zot shu boʻladi. U ham
meni biladi. Tanimaslikka oldi. Bezbet boʻlib ketganda. Oʻzini-o“zi shu ahvolga solib yuribdi... Men oʻqigan
maktab-internat yaqinida pedtexnikum bor edi. Boliev ham oʻsha texnikumda oʻqirdi. Bir-birimizni koʻrib
yurardik. Yomon oʻqimasdi nazarimda. Texnikumni
bitirib, universitetga kirdi. Biologiya fakultetini bitirib, kolxozda tuproqshunos agronom boʻlib ishladi,
soʻngra maktabda oʻqituvchilik qildi. Ichkilikka berilib, ishdan haydaldi. Allaqaysi tanishi orqali avtobazada omborchi ham boʻldi. Zapchastlarni sotib ichaverdi, chamasi, u yerdan ham ketdi. Soʻngra, o'rmon
xoʻjaligida uchastka agronomi emish deb eshitdim.
Avvalgi direktori bilan qalin edi, chamasi. Keyin
agronomlikdan tushib oʻrmon qorovulligiga oʻtdi.
Qisqasi, ichkilik uni ana shunday ahvolga solib
qoʻygan.

; 50 ;


— Men ham taniyman uni, — dedi Zarif.

— Qaerda koʻrgan eding? — soʻradi Sherbek aka.

— Dadam unga koʻklam payti ikkita aroq keltirib
beruvdilar.

— Nega? Dadanglarga pul berib qo`ygan ekanmi?

— Yoʻq... U aroqni olib ketdi. Biz oʻsha kuni
to`rtta archa kesib, eshakka sudratib ketdik. O`zi,
men ketganimdan keyin kesinglar, degan ekan...

Sherbek aka qisqagina kulib qoʻydi.

— Ko`ʻrdilaringmi, ana shunaqa pastkash bu.

— Shunaqa ekan, nega dadilroq gaplashavermadik
u bilan? Feletonbop odam ekan-ku oʻzi...

— Bilasizmi, Hakimjon, u bilan hozir adi-badi aytishib oʻtirishdan foyda yoʻq. Nodon bilan teng boʻlib
obro“ olarmidingiz.

— Boʻlmasa, birorta aroq va'da qilib, ishni davom
ettirish kerak edi.

— Toʻgʻrisi, shu pastkash bilan gaplashgim kelmadi. Baribir nomardlik qilib bir kunimizni yedi. Haligi oʻqlar hamma narsani izdan chiqardi, rejamizni
oʻzgartirib yubordi. Ayiqlar ham iniga urib ketdi...
Yaxshisi, tezroq turaylik-da, Tursunboy akaga uchrashaylik. Aroq-paroq oborib berib, oʻsha aroqxoʻrning
nafsini tinchitsin. Ertaga ishimizni davom ettiraylik.
Vaqtincha kelishib turmasak bolmaydi, vaqtni qoʻldan
boy beramiz...

Hammamiz qirga koʻtarila boshladik. Mototsiklga
yaqinlashayotganimizda Sherbek aka menga:

— Vaqti kelib Bolievni bir feleton qiling, — dedi.
Men javob berishga ulgurmasdanoq:

— Aslida bunaqa odamlar feleton qilishga ham
arzimaydi, — dedi Qosim aka. — Shu nokas tufayli
yana bir kunimiz hayf ketdi-ya?

— Zarif, dadang qaerda qoʻy boqyapti bugun? —
dedi Sherbek aka mototsiklni oʻt oldirayotib.

— Qozonsoy tomonda boʻlsalar kerak.

— Qani, oʻtiringlar...

Kichiksoyga tushayotganimizda yana Haydar akaga yoʻliqib qoldik. U otdan tushib hammamiz bilan
koʻrishdi, hol-ahvol soʻradi. Sherbek aka hamma voqeani aytib berdi. Soʻzining oxirida Zarifning dadasi
Tursunboy akani qidirib ketayotganimizni aytdi.

www.ziyouz.cdihn kutubxonasi

— Tursunboyni qidirib ovora boʻib yurmanglar...
Ertaga kelib ishlaringni qilaveringlar. Bolievni men
oʻzim tinchlantiraman, — dedi Haydar aka.

— Qanday qilib, tinchlantirasiz?

— Ikkita yarimtalikni koʻrsatsam boʻldi u pyanistaga... Hozir uyga borib, dam olinglar-da, ertaga kelaveringlar.

Haydar aka uzangiga oyogʻini qo`yayotgan edi. Sherbek aka choʻntagidan pul chiqarib, unga uzatdi:

— Nima bu? — dedi Haydar aka jilmayib. — Yoningizga solib qoʻying, kerak boʻladi. Biz ham erkakmiz, uka, ot minib yuribmiz.

U egarga oʻtirib, otga yengilgina qamchi urdi.

TANISh BAShARA

Yigirma birinchi iyul kuni Ayiq uya yaqiniga bemalol yetib keldik. Oftobning issigʻi kechagidan koʻra
yuqori edi. Bo`yi uncha baland boʻlmagan butalar
yaxshi soya bermaydi, g“ir etgan shabada yoʻq. Shuning uchun oʻtirgan joyimizda rosa dimiqib ketdik.
Orqa tomondagi soyda zargʻaldoqlar sayraydi, jizildoqlarning ovozi eshitiladi. Zarif bilan Durbek issiqdan qochib, chap tarafdagi katta qoyatoshning soyasiga oʻtishdi. Sherbek aka ularni chaqirdi:

— Beri kelinglar... U yerda turish mumkin emas.

— Nega? — deb soʻrashdi bolalar yaqin kelishib.

— Haligi bola gʻor tomonga oʻsha yerdan oʻtishi
mumkin. Biz unga koʻrinmasligimiz kerak...

— Anovi qora narsa nima ekan? — dedi shu payt
Qosim aka. U kelganimizdan beri hech nimaga ahamiyat bermasdan Ayiq uya soyiga koʻz tikkanicha
oʻtirar edi. Hammamiz changallar orasidan Ayiq uya
soyiga tikildik. Qalashib yotgan qoya toshlar oldida
bir qora nuqta gʻimirlab yurar edi. Bir mahal haligi
narsa yugurganicha qoya toshlarning chap tarafidan
aylanib oʻtib, qirga chiqdi. (Kecha ayiqlar ham oʻsha
tarafdan pastga tushishgan edi.) Qirdagi daraxt yoniga bordi-da, oʻsha yerda gʻimirlab yurdi. U qir ustida
avvalgidan ham kichkina koʻrinar edi.

— Oʻsha, — dedim men. — Kecha koʻrganimiz —
togʻda oʻsgan bolaning oʻzi...

www.ziyouz. 88m kutubxonasi

Negadir bu bola kun sayin, soat sayin koʻnglimga
yaqin boʻlib borayotgan edi! Shuning uchun ichki bir
hayajon bilan:

— Mening jiyanim! — deb qoʻydim.

— Atrofni kuzatayotgan boʻlsa kerak, — dedi Durbek. Zarif oʻrtogʻining soʻzini quvvatladi:

— Hech kim yoʻ“qmikan, deb qarayotgandir-da...

Hammamizning nigohimiz qir ustidagi qora nuqtada edi. Qora nuqta aylanib pastga tusha boshladi.
Qoya toshlar oldiga yetib koʻzdan gʻoyib boʻldi. Birbirimizga qarab qoʻydik.

Uzoq kutmadik. Qoya toshlar oldida yana ayiqlar
paydo boʻlib qolishdi. Ular ona ayiq boshchiligida
ancha beriga — yalanglik joyga kelishdi. Ona ayiq
to`xtadi-da, havoni hidlab-hidlab qoʻydi. Ikkala yosh
ayiq goh bir-biri bilan, goh bola bilan olishar edi.

Ona ayiq yalanglikda yoni bilan yotib oldi. Koʻp
o'tmay bu tomonga ag`darildi-da, oʻrnidan turdi.
Ayiq bolalari ham onaning harakatini takrorlashdi.
Bola esa ayiqchalar yonida qo`llarini tizzalari ustiga
qoʻyganicha turardi. U ayiqchalar harakatidan
zavqlanib kular edi shekilli, g'alati ovozlar quloqqa
elas-elas chalinardi.

Ona ayiq oʻrnidan turdi-da, yoʻlga tushdi. Bu
ulkan maxluq ohista qadam tashlaganicha kechagi
yoʻlidan biz tomonga kelardi. U yoʻl-yoʻlakay toʻxtab
havoni hidlar, keyin yana yoʻlida davom etardi.
Ayiqning bizga yaqin kelmasdan qaytib ketishini
bilardik. Shunday boʻlsa ham bir oz xavotirga tushdik. Sherbek aka miltiqni qo`liga oldi.

— Agar yaqin kelaversa, manavi tosh orqasiga
otinglar, — dedi u bolalarga.

Ona ayiq koʻrinishidan nihoyatda bamaylixotir edi.
Lekin u bir nimadan xavotirlandimi yoki har kungi
odatiga rioya qildimi, iziga qaytdi. Gapning ochigʻi,
ayiqning kelishidan bir oz xavotirlandik. Shuning
uchun boʻlsa kerak, yalangʻoch bolani tuzukroq kuzata
olmadik. Faqat Qosim aka bundan mustasno edi.

— Koʻzlarim yaxshi taniy olmayapti-yu, yuragim
bir nimalarni sezyapti! — dedi u ichki hayajon bilan...

Sherbek aka miltig'ini yerga qoʻydi. Bundoq
qarasam, peshonasida marjon-marjon ter.

— Terlab ketibsiz, — dedim kulib. U ham jilmaydi:



— O`zingiz-chi?

Darvoqe, havoning issiqligiga hozirgi xavotirlanish qoʻshilib, hammamiz terlab ketibmiz. Xuddi
komanda berilgandek choʻntaklarimizdan dastro“mollarimizni olib yuz-koʻzimizdagi terni artdik. Bolalar
esa: «Sizlar ham qoʻrqar ekansizlar-ku!», degandek
ogʻizlarini qoʻllari bilan berkitib kulishar edi.

Ayiq va ayiqchalar qoya toshlar oldidan oʻtib,
qir ustiga koʻtarilishdi. Bola ham ular bilan birga
edi. Ular qir ustidagi daraxt yonida bir zum turishdi-da, narigi tomonga oʻtib ketishdi. Ulardan ajralgan bir qora nuqta qoya toshlar oldiga tushib, yana
gʻoyib boʻldi.

Ancha kutdik. Soyda qimirlagan jon koʻrinmasdi.
Butalar orasiga dasturxon yozib, keltirgan narsalarimizdan tamaddi qila boshladik. Navbat bilan soyni
kuzatib turdik. Biroq kuzatuvimiz koʻngildagidek
boʻlmabdi. Biz Ayiq uyadan chiqqan bolani koʻrmay
qolibmiz. Hammamiz dasturxon atrofida jimgina non
chaynab, choy ichib oʻtirgan edik, chap yonimizda bir
nima shitir etdi. Oʻsha tarafga koʻz tashlab, hammamiz qotib qoldik. Bizdan besh-olti qadam naridan —
haligina Durbek bilan Zarif soyalagani borgan qoya
yonidan kechagi bola oʻtib ketdi. Men ikkala qoʻlimni
koʻtardim-da: «Jim oʻtiringlar» deb ishora qildim.
Bola tevarak-atrofga olazarak boʻlib oldinga bir oz
engashgancha borardi. U gʻor tomonga ketdi. Agar
uni orqasidan quvsak, harakatlarimiz behuda ketishi
turgan gap. Chunki u togʻda — tosh va butalar orasida yugurib-elishga koʻnikib ketgan.

Togʻda oʻsgan bola toshlar orasidan oʻtib, koʻzdan
yoʻqoldi.

Durbek bizlarga hayratli koʻzlarini tikib:

— Vuy, qiziq-a, — dedi. — Qip yalangʻoch yuriptiya. Badanidagi junlarini...

Qosim aka indamadi. U yerga qaraganicha ko`ziga
gʻilt-gʻilt yosh olib oʻtirardi.

— Sen endi koʻryapsan, — dedi Zarif Durbekka. —
Men ilgari ham necha martalab koʻrganman.

— Koʻrsang ham shunday yaqindan koʻrmagansan, — dedi Durbek...

Biz bolani g“ordan qaytayotganida albatta ushlashimiz, bunday qulay paytni boy bermasligimiz lozim



edi. Sherbek aka tezda pichoq bilan yoʻgʻongina changal shoxini kesdi-da, darhol tikanlarini tozalab, Durbekka berdi.

— Zarif ikkalang mana shu yerda turasizlar, —
dedi u oʻgʻliga. — Bolaning yoʻlidan koʻz uzmaysizlar. Agar koʻrinib qolsa, mana shu choʻpni sekin balandga koʻtarasizlar. Bizlar uchovimiz huv anavi qayroqsimon toshning panasida turamiz. Sizlar choʻpni
koʻtarsangiz, uning kelayotganini bilamiz. Xoʻpmi?

— Xoʻp.

Uchovimiz aytilgan joyga oʻtdik. Sherbek aka
baland tosh yonida oʻrtasidan boʻlingan qopni yozib
turdi. Qosim aka ancha beriroqda — yoʻlakning Ayiq
uya soyiga yaqinroq joyida edi. Men ularning oʻrtasida
turdim. Sherbek aka haligi bola koʻrindi deguncha,
uning ustiga qopni yopishi, agar bola qochsa, Qosim
aka arqon tashlab ushlashi, men esa qaysi biriga
yordam kerak boʻlsa, shu tomonga yugurishim kerak
edi...

Bolalar haligina changaldan yoʻnilgan choʻpni sekin
koʻtarishdi. Tosh orqasidan g`alati ovozlar keldi.
Kelayotgan kimsaning ingrayotganini ham, xirgoyi
qilayotganini ham bilib boʻlmasdi.

Sherbek aka birdaniga harakatga keldi. Nimadir
«tap» etdi. Qopga oʻralib qolgan bolaning tipirchilagani, «Au! Au! Ha-ba!» degan boʻgʻiq ovozi eshitildi.
Hammamiz oʻsha tomonga yugurdik.

— Tezda qoʻlini bogʻlanglar, yomon urar ekan, —
dedi Sherbek aka. Bir amallab arqon bilan qoʻlini
bogʻladik. U tinimsiz tipirchilar, baqirar edi. Uchta
dastro“molni birga oʻradik-da, yuzidan qopni ola solib,
ogʻziga tiqdik. Bundan boshqa ilojimiz yoʻq edi.
Agar ona ayiq bolaning ovozini eshitib qolsa, bizga
hamla qilishi mumkin.

Men bolaning yuzidan qop olingan zahoti unga
hayrat bilan tikilib qoldim-da, beixtiyor:

— Yopiray, bu koʻzlarni qaerda koʻrganman?! —
deb yubordim. Uning yuz-koʻzlari menga tanish edi.
Lekin qaerda koʻrganimni oʻsha zahoti eslay olmadim.

Qosim aka darhol bolaning oʻsiq sochlari orasidan
chap qulog'ining oldini silab koʻrdi-da, bolani quchoqlab, yigʻlab yubordi.

www:ziyouz.38m kutubxonasi

— Voy, Ortiqboy oʻgʻlim, oʻ“zingmisan? — Qosim
akaning yelkalari titrar, koʻzidan oqqan yosh yovvoyilashgan bolaning patila-patila sochlariga tomardi...

Qosim aka jiyandan sal beri surilib, uning yuziga
tikildi. Yana yigʻladi, bolani oʻpdi, oʻgʻlining tuk
bosgan yuzlariga yuzini ishqaladi. Bola esa tinimsiz
qimirlab turar, hayrat toʻla koʻzlari bilan bizlarga
tikilar, ogʻzidan tiqinni chiqarib tashlashga intilar
edi. Hammamizning yuragimiz ezilib ketdi. Sherbek
aka ham, men ham koʻz yoshimizni qoʻlimiz bilan
artib tashladik. Durbek bilan Zarif ham xomushlanib bolaga tikilishardi. Qosim akaning harakatlari,
koʻz yoshlari Jiyanga ham ta'sir qildi shekilli, bir
ozdan keyin harakatlari sustlashdi, hammamizga birbir qarab chiqdi.

Sherbek aka qog`ozga oʻralgan narsalarni oldi.
Qog`ozdan koʻylak-shalvar, mayka, trusi chiqdi. Avval trusi bilan shalvarni, soʻngra qoʻlini yechib, mayka bilan koʻylakni kiydirdik-da, yana qoʻlini bogʻlab
qoʻydik. Bola ustidagi kiyimlarga hayron boqar edi.

Bir mahal Sherbek akaning yuziga koʻzim tushdiyu, hayron boʻldim. Uning oʻng chakkasi qip-qizil
qon edi.

— Iya chakkangiz qonayaptimi?

Sherbek aka chakkasini qashigan edi, qoʻliga kichkina koʻkimtir par ilindi. O€q ostiga koʻz tashladida
boshi uzilgan kaptarga ko`zi tushib:

— diyan tushmagur mana bu bilan boplab tushirdi, — dedi. — Ogʻzidan dastroʻmolini olinglar, nafasi
boʻgʻilib qolmasin.

Qosim aka oʻgʻlining ogʻzidagi dastroʻmollarni
sugʻurib oldi. Yana qichqirib yuborarmikan, deb
xavotirlangan edik, yoʻq, indamadi. Lekin hali qoʻlini
yechib yubormadik. Jiyanning hozirgi holati boyagi— gʻor tarafga ketayotgan yovvoyi odamning holatiga sira ham oʻxshamas edi. Bir oz enkayib turishini aytmasa, kiyim kiydirilganidan soʻng duppa-durust
odamga oʻxshab qoldi. Uning sakkiz yildan beri oʻsib
ketgan sochi tartibsiz osilib yotardi. Shuning uchun
boʻlsa kerak, xuddi qiz bolaga oʻgʻil bola kiyimi kiydirib qo“yilgandek koʻrinardi. Men Jiyanga tikilib
turib, Sherbek akaning aqlu farosatiga ichimda tasanno oʻqidim. Qosim aka ikkovimiz o`shancha yoʻldan

; 56 ;


yoʻqolgan bolani izlab chiqibmiz-u, unga ehtiyotdan
kiyim-kechak olish esimizga ham kelmapti.

Qosim aka bilan Sherbek aka Jiyanni ikki qoʻltigʻidan
ushlab, yoʻlga tushdilar. Qolganimiz arqon, dasturxon
va miltiqni koʻtarib ularga ergashdik. Jiyan qattiq
qarshilik koʻrsatmasa ham, istamagan holda qadam
tashlar, onasidan ajratib olib ketilayotgan buzoq singari dam-badam orqasiga qarab qoʻyar, chamasi qadrdon
ayiqlaridan umidini uzolmas edi. Choponbergan gʻorning

yonidan oʻtayotganimizda ham, xayrlashayotgandek,
orqasiga bir-ikki bor g'amgin qarab qoʻydi.

Qirga koʻtarila boshladik. Sherbek aka yonbagʻirlikdagi archa yonida turgan mototsiklni yuqoriga chiqarish uchun ketdi. Men Jiyanning bir
qo`ltig`idan oldim. Jiyan mototsiklni koʻrib choʻchidi,
tisarila boshladi. Qir ustida uni zoʻrlik bilan kajavaga oʻtqazdik. Qosim aka orqa oʻrindiqqa oʻtirib, uni
ushlab ketadigan boʻldi. Durbek, Zarif va men piyoda
yoʻlga tushdik.

— Zarif, sen ham borgin, albatta, — dedi Sherbek
ака. — Uyingga bir kirib, ota-onangga aytib qo`y.
Direktorimiz iltimos qildi, de... Soyga tushib, sekin
yuraveringlar. Men oʻzim qaytib kelib, sizlarni olib
ketaman.

ZIYOFAT

Kunduzi soat uchlardan oshganda qirdan Kichiksoyga tushdik. Zarif uyiga kirib, oyisidan ruxsat soʻrab
chiqdi. Uchalamiz Kichiksoydagi qingʻir-qiyshiq yo`lga
tushib olib, soʻzlashib ketdik. Hammamiz bugungi
kunimizning sermazmun oʻtayotganidan mamnun edik.
Yuzlarimizda tabassum oʻynardi, charchoqni his qilmas edik.

Agar shu maromda yursak, Sherbek akaning hovlisigacha toʻrt-besh soat yoʻl bosishimiz kerak edi.
Xayriyat, yoʻlga tushganimizga biror soat boʻlarboʻlmas qarshimizdan mototsikl chiqdi.

— Dadamning mototsikli, — dedi Durbek. Uning
ustida bir yigit oʻtirardi. Yigit darhol mototsikldan
tushdi-da, men bilan quyuq soʻrashdi. Taxminan yigirma beshlarga kirgan, oq yuzli, ikki yoniga osilib
tushgan sochlari mallaroq, ogʻzining ikki tarafiga bit
www. ziyouz bm kutubxonasi

tadan tilla tish qoplatgan bu yigit Sherbek aka direktor boʻlgan maktabda adabiyot o`qituvchisi ekan.
Oʻzini, Mansur Akbarovman, deb tanishtirdi.

— Shunchalik tarixiy ish qilibsizlar-u, bizlar bexabar qolaveribmiz-da,— dedi u har qaysimizga birma-bir
tikilib.— A, Durbekvoy, ota oʻgʻlisiz-da, Yashang!.. Zarifboy, ilgariroq bizga ham aytmabsizda, togʻda shunaqa
narsalar bor, deb. Obbo! Qoyil-e!.. Qani chiqinglar, qishloqqa qaytamiz. Sizlarni ziyofat kutyapti...

Sherbek akaning hovlisiga kirib bordik. Hovlida
chindan ham tuppa-tuzuk ziyofatga tayyorgarlik sezilardi. Uy orqasidagi ulkan supaga gilamlar toʻshalgan,
koʻrpachalar solingan. U yerda Qosim aka shu qishloqning ikkita keksasi bilan suhbatlashib oʻtiribdi. Qosim
akaning yonida Jiyan — Ortiqboy. Hovlida, qozon atrofida yurganlarga, togʻ cho“qqilariga olazarak qaraydi.

— E, keldilaringmi? — dedi uydan bir nechta kosa
koʻtarib chiqayotgan Sherbek aka. — Xayriyat!.. — U
bir kulib qoʻydi-da, soʻzini davom ettirdi. — Kichiksoydagi ayrim bolalar Jiyanni koʻrib hayron qolishdi.
Men ham bolalarning yonidan oʻtayotganimizda mototsiklni ataylab sekinroq haydadim. Hammasi ogʻzini
ochib qarashadi, orqamizdan yugurishadi... Yoʻlda
uchragan bolalarning hammasi xuddi tush koʻrgandek
boʻlib qolishdi... qani, ana u tomonga oʻtinglar.

Men adabiyot oʻqituvchisi bilan supaga oʻtdim.
Keksalar bilan soʻrashdik. Qosim aka meni qariyalarga tanishtirdi. Bolaning topilishiga shu yigit sababchi boʻldi, dedi. Chollar menga mamnun qarab, bosh
qimirlatib qoʻyishdi.

— Otangizga rahmat, yaxshi ish qilibsiz, — dedi
ulardan biri. — Elga el qoʻshilsa — davlat, eldan el
ketsa — zahmat, deydilar. Siz elga el qoʻshibsiz, oʻgʻlim.

— Xoʻp savob ish boʻpti-da, — dedi ikkinchi qariya
Jiyanga tikilib. — Boyaqishning ayiq bo`lib ketishiga
sal qolgan ekan oʻziyam...

Negadir kulgim qistadi-yu, oʻzimni arang bosdim,
Qosim aka kelishimni kutib turgan shekilli, qulog`imga
sekin shipshidi:

— Soyga olib tushib, bir choʻmiltirsak, qanday
boʻlarkin? Buning badaniga yaqin orada suv tegmagan. Hamma yogʻi sasib ketyapti... Yuz-qoʻlini yuvishni ham butunlay unutib yuborgan koʻrinadi. Tirnoq


larini qarang... Mayli, tirnogʻini keyin olarmiz-u, hozir
choʻmiltirib kelaylik...

Men bir-ikki piyola choy ichdim-da, oʻrnimdan
turib, Durbek bilan Zarifni chaqirdim. Ular oftoba,
sovun, sochiq keltirishdi. Toʻrt kishi Jiyanni soyga
olib ketdik...

Soydan qaytib kelganimizda supada oʻtirgan mehmonlar davrasi maktab o`qituvchilari, qoʻni-qoʻshnilar
hisobiga yana ham kengaygan edi.

Ziyofat boshlandi. Bu ziyofat sakkiz yil mobaynida yoʻqolib ketib, yana insonlar orasiga qaytgan
Jiyan sharafiga uyushtirilgandi. Lekin uning o'zi
buni bilmas, bunday gaplarni tushunishga uning ongi
yetmas edi. U koʻrpacha ustida oʻzini u yoq-bu
yoqqa tashlar, oʻrnidan turib ketar, oyogʻini dasturxonga uzatib yuborardi.

Jiyanning bir yonida Qosim aka oʻtiribdi, bir yonida — men. Tursa oʻtqizdiramiz, ag'“anasa turgʻizamiz,
tizzasiga turtib, toʻgʻri oʻtirishga majbur qilamiz.
Durbek bilan Zarif esa Jiyanning atrofida parvona,
tengdosh boʻlgani uchun mehribonlik koʻrsatishadi.
Lekin Jiyan hali insoniy mehribonlikni yaxshi his etmaydi, bolalarning gaplariga tushunmaydi, ularga
xoʻmrayib qaraydi.

Hammamiz choy ichib oʻtirganimizda Jiyanning oldiga ham bir piyola choy qoʻyildi. Qosim aka oʻgʻliga:
«Sekin ichgin», deb soʻz bilan ham, imo-ishora bilan
ham tushuntirdi. Ammo Jiyan tushmagur piyolani
koʻtardi-da, choyni bir yoʻla og`ziga tashladi. Ogʻzi kuyib
oʻsha zahoti choyni Qosim akaning yuziga va dasturxonga purkab yubordi-da: «Au, au» deb oʻrnidan turib
ketdi. Davradagilar sarosimaga tushib qolishdi. Qosim
aka ikkovimiz uni darhol joyiga oʻ“tqazdik. Durbek piyolada sovuq suv olib keldi. Ichirdi. Bir oz tinchidi.

Jiyan sharafiga uyushtirilgan ziyofat davom etdi.
Dasturxonga aroq keltirildi. Haligi ikki qariya, bemalol ichishib, noz-ne'matlardan totinib oʻtiringlar,
bizdan tortinmanglar, deyishdi. Davrada boya yoʻlda
tanishganimiz — adabiyot oʻqituvchisi Mansur Akbarov soqiy edi. Meni ichirishga koʻp urindi. Men
uzrimni aytdim:

— Ichmayman. Hali umuman ichganim yoʻq. Hech
boʻlmasa yigirma yoshga kiray, armiyaga bosib kelay,



keyin bir gap boʻlar, — dedim soqiyga. Qariyalar:
«Baraka top, oʻgʻlim», deb alqashdi.

Qosim aka, Sherbek aka, Mansur Akbarov va boshqalar
bir-ikki martadan ichishdi. Qariyalar bizlarning ishimizga omad tilab, oʻrinlaridan qoʻzgʻalishdi.

Qosim akaning bir oz kayfi oshib qoldi. Jiyanning
sochlarini siladi. Oʻgʻlini quchoqlab, peshonasidan oʻpdi,
yigʻladi. Ichganlarning hammasi gapga tushib ketishdi. Men uzoqlarga tikilib, xayolga botdim. Bir mahal
Jiyan yana dasturxonga bir nima purkab yubordi-da,
Oʻrnidan turib: «Au, au! Ha-ba!» deb qichqirdi. Hammamiz hushyor tortib, oʻrnimizdan irgʻib turdik. Jiyanni qayta oʻtqizdik. Ma'lum boʻlishicha, Jiyan Qosim akaning oldida turgan aroqni suv deb oʻylab,
ho'plab yuboribdi.

— Endi boyaqish suvni ham puflab ichadigan
boʻldi, — dedi kimdir...

Men Jiyanga tikilib qoldim. Uning koʻzlari negadir menga tanish edi. Jiyanni ushlagan paytimizda
ham, bu koʻzlarni qaerdadir koʻrganman, deb
oʻylagandim. Qaerda koʻrgan ekanman-a? Ha, topdim!
Jiyanning koʻzlari Begali akaning koʻzlariga nihoyatda oʻxshardi. O“xshar edigina emas, oʻsha koʻzlarning
aynan oʻzi! Voy tovba, er yigit togʻasiga oʻxshaydi,
deb bekorga aytishmas ekan-da!

Mansur Akbarovning kayfi anchagina oshib qoldi
shekilli, hech kimga gap bermay qoʻydi. U Qosim
akaga yuzlanib dedi:

— Men «Fan va turmush» jurnalida bir maqola
oʻqiganman. Hindistonda ham bir bola mana shu sizning oʻgʻlingizga oʻxshab yoʻqolib qolgan ekan. Oʻsha
bola oʻn yillarcha o`rmonda yashagan. Keyin odamlar
topib olishgan. Oʻrmon hayotiga oʻrganib qolgan bola
shahar sharoitiga koʻnikolmagan. Bir yil oʻtar-o“tmas
haligi bola oʻlgan...

Kimdir:

— Yaxshi gaplardan gapiring, — deb luqma
tashladi.

— Men bor gapni, oʻ“qiganimni aytyapman... Shuning uchun bolani qishloqqa olib keting-u, oʻz holiga
qoʻying. Hozircha radio, televizorni ham koʻrsatmang.
Eng avval oddiy hayotga koʻniksin. Hali ongi past,
miyasi murakkab narsalarni oʻziga sigʻdirolmaydi...



Tushundingizmi? Bolaning ongini asta-sekin oʻstirish
kerak. Eng avval yosh bolalar bilan oʻynab yursin, til
oʻrgansin...

Garchi kayf ustida gapirayotgan boʻlsa ham, Mansur Akbarovning soʻzlari menga ma'qul tushdi.

Quyosh allaqachon togʻlar ortiga oʻtib ketdi.
Davradagilar tarqala boshlashdi. Jiyan charchadimi
yoki oʻtirishga koʻnikdimi, ancha tinchib qoldi.

— Men bir narsaga hayronman, Hakimjon, — dedi
Qosim aka menga sekingina. — O“gʻlimni qulogʻi ortidagi ortigʻ“idan tanidim. Koʻzi ham: «Sizning o`gʻlingizman», deb turipti. Ammo peshonasi gʻalati-ya...

— Nima qipti peshonasiga?

— Yoshligida peshonasi doʻng edi. Rahmatli katta
onam buni goʻdakligida suyib erkalar, peshonasi
doʻngligini maqtar edilar. «Qoʻchqor boʻlar qoʻzining
peshonasi doʻng boʻlar», deb qayta-qayta aytar edilar... Endi boʻlsa, mana qarang...

Qosim aka Jiyanning sochlarini ikki tarafga surib,
peshonasini menga koʻrsatdi, Jiyan dadasining bu harakatiga hayron edi. Chindan ham uning peshonasi
bir qadar qiya tushgan, boshqa bolalarnikidan koʻra
puchroq koʻrinar, oʻsib ketgan sap-sariq tuklar qoshi
bilan qoʻshilib ketgandi.

— Yoki biror narsaga urib olganmikan-a? — soʻradi
Qosim aka. Men unga nima deb javob berishni bilmasdim. Shu payt mehmonlarni kuzatib, yonimizga qaytgan Sherbek aka:

— Nima gap? — deb soʻradi. Qosim aka hozirgina
bildirgan mulohazasini takrorladi. Sherbek aka ham
Jiyanning peshonasiga tikilib qoldi.

— Menimcha, hech nima boʻlmagan, — dedi u. —
Peshonaning doʻng-pastligi miyaning rivojlanishiga
bogʻliq boʻlsa kerak. Ana, meni aytdi dersiz, Jiyanning
peshonasi asta-sekin oʻsadi. A, Toʻgʻrimi, Ortiqvoy?

Sherbek aka Jiyanning yelkasiga qoʻlini tashladi.
Jiyan koʻzini pirpiratdi-yu, indamadi. U bunday xatti-harakatlarga endi koʻnika boshlagan edi.

— Buning sochini qaerda oldiramiz, Sherbek aka? —
dedi Qosim aka. Sherbek aka yoshroq boʻlsa ham Qosim
aka uni hurmat yuzasidan «aka» deb murojaat qilardi.

— Hozir kech boʻlib qoldi. Erta-indin oldiramiz, —
dedi Sherbek aka.

www.ziyou kom kutubxonasi

— Ertaga qaytsakmikan, deb turuvdim...

— Bir-ikki kun oʻynab yuringlar-da, endi. Mana,
oʻgʻlingiz ham topildi, — dedi Sherbek aka.

— Yoʻq, aka, ertaga ketamiz. Iloji bolsa barvaqtroq jo“nashimiz kerak. Nima dedingiz, Hakimjon?

— Toʻgʻri, ertaga ketishimiz kerak, — dedim
men. — Sizga ko'p rahmat, Sherbek aka. Ancha
tashvishga qo`ydik.

— Qanaqa tashvish? — kuldi Sherbek aka. —
Bunaqa tashvish hech kimga ham malol kelmasa kerak, deyman. Axir biz yoʻqolib qolgan boyligimizni
topib oldik-ku... Bu Ortiqvoy zoʻr yigit boʻladi hali!..

— diyanning sochini hozir oldirmasak, — dedim
men oʻrtadagi jimlikdan foydalanib, — avval bir-ikki
marta suratga tushirish kerak. Esdalik boʻlib qoladi.
Hamma vaqt eslab yurishga yaxshi... Keyin sochini
ham, tirnogʻini ham oldiraverasiz.

— Juda toʻgʻri gap, — dedi Sherbek aka.

Kech kirib, qorongʻilik tushdi. Biz bugun kechasi Jiyanni qaerda, qay taxlitda yotqizish kerakligini
maslahatlashdik. Jiyan uydagi temir karavotda yotadigan, Sherbek aka bilan Qosim akaga ham oʻsha
uyga joy solib beriladigan boldi. Tunda Jiyan uyqusirab turib ketsa, yana biron kor-hol yuz bermasin
deb, ikki qoʻlini karavotga bogʻlab qoʻyishga qaror
qildik. Ehtiyot yaxshi-da.

Oʻzimiz turgan supada Durbek, Zarif va men uchun
joy solindi. Bolalar bir oz suhbatlashib, kulishib yotishdi-yu, uxlab qolishdi. Men behi shoxida osilib turgan
lampochka yorugʻida tuman gazetasi uchun xabar
yozdim:

«1964 yil 21 iyun kuni Archali togʻ yaqinidagi Ayiq
uya soyidan ayiqlar orasida oʻsgan oʻn uch yoshli bola
tutib olindi. Bolani ushlab olishda uning otasi —
Koʻkrabot tumanidagi davlat xoʻjaligi buxgalteri Qosim Ziyodov, Atlas qishlogʻidagi oʻrta maktab direktori
Sherbek Rahmatov, oʻ“quvchilardan Zarif Tursunboev,
Durbek Sherbekovlar ishtirok etdilar.

Qosim Ziyodovning aytishiga koʻra, bola bundan
sakkiz yil muqaddam besh yasharlik paytida tasodifiy
voqea tufayli yoʻqolgan. U qandaydir yoʻl bilan Archali togʻ yaqinidagi Ayiq uya soyiga kelib qolgan va

; 6 i
www.ziyouz.colfkutubxonasi

ayiqlar bilan yashagan... Qosim Ziyodov oʻz oʻgʻlini
goʻdakligidagi belgilariga qarab, yaxshi tanidi».

Men ushbu xabar gazetada bosilib chiqqungacha
Qosim akalarnikiga yetib borishimizni oʻylab, uni quyidagi soʻzlar bilan tugatdim:

«Sakkiz yil davomida ayiqlar orasida yashagan bola
hozir o“z uyida — Koʻkrabot tumanidagi davlat
xoʻjaligida yashamoqda. H. Xolmatov».

Xabar yozilgan qog`ozni toʻrt buklab, shimimning
choʻntagiga tiqib qo`ydim. Chiroqni oʻ“chirdim-da, toʻrt
kundan beri qadrdonlashib qolgan bolalar yoniga kirib yotdim.

BOGʻ`ISTONDAN KO'KRABOTGAChA

Sherbek aka xoʻp insonparvar, olijanob, tanti odam
ekan-da! Men bilan Qosim aka tufayli qanchadan-qancha
tashvish tortdi-ya, boyoqish. Kelganimizdan beri oʻzi
ham, oʻgʻli ham biz bilan ovora, kajavali mototsikl ham
biz bilan band. Hovlisidagi tashvish xarajatlarni aytmaysizmi? Toʻrt-besh kungacha mehmon kutish, mehmonlarning koʻngliga qarash— oson ish emas! Bunday
kishilarga ming marta rahmat aytib, tashakkur bildirsangiz ham koʻnglingiz joyiga tushmaydi. Vaqti kelib men
ham yaxshiligini qaytararman, degan oʻy bilan oʻzingizni
yupatishingiz mumkin...

Archali togʻ darasiga qilgan safarimizni oltinchi
kuni, ya'ni 22 iyul ertalab Sherbek aka bizni mototsiklda tuman markaziga olib joʻnadi. Durbek va
Zarif bilan birma-bir xayrlashdik. Jiyanni kajavaga
oʻtqazib qo`ydik. Jiyan kechagidek har narsaga tixirlik qilavermaydigan, imo-ishoraga birmuncha tushunadigan boʻlib qoldi. Shuning uchun qoʻl-oyogʻini
bogʻlashni ep koʻrmadik.

Biroq tuman markaziga yetib, avtostansiyaga kirishimiz bilan Jiyanning koʻzlari yana ola-kula boʻlib
qoldi. Ulkan avtobuslar uning koʻziga bahaybat,
qoʻrqinchli maxluqlardek koʻrindi shekilli, qochishga
joy izlab tipirchilay boshladi. Hammamiz mototsikldan
tushdik-da, Jiyanni ham kajavadan tushishga undadik.
U kajavadan tushdi-yu, qoʻlimizdan sugʻurilib chiqib,
biror tarafga juftakni rostlamoqchi boʻlib qoldi.

www.ziyof?com kutubxonasi

Qoʻllaridan mahkam ushladik. Yuragiga qoʻlimni olib
borsam, gup-gup uryapti, har urganida qo'limni siltab yuboray deydi. Atrofimizda yigʻilib kulishayotgan bolalarga hamma gapni tushuntirib oʻtirishning
payti emasdi. Shuning uchun Sherbek aka ularni tarqatib yubormoqchi boʻldi:

— Qochinglar! Ketinglar! Nimani tomosha qilasanlar! Maymun oʻynatyapmizmi senlarga?..

Tomoshabin bolalar tarqalishar ekan, yana hiringhiring kulishar, gap otishar edi:

— Maymundan ham battar-ku!..

— Sochini qaranglar. Umrida taroq koʻrganmi oʻzi?

— BStilyaga! Stilyaga! Stilyaga!..

Men tezroq avtobusga chiqib, tomoshabin bolalardan qutulaylik, deb oʻyladim-da Sherbek akaga qoʻl
uzatdim:

— Boʻpti, siz qayta qoling qishloqqa. Atrofimizda odam ko`payib ketmasdan avtobusga kirib, oʻtirib
olaylik.

Sherbek aka menga qoʻlini uzatdi-yu, kulib:

— Shoshmang. Xatni bering bu yoqqa, — dedi.

— Qanaqa xat? — hayratlanib soʻradim undan.

— diyan bilan andarmon boʻlib esingizdan chiqipti-da. O'zim ham, Hakimjonning esidan chiqib qolmasa edi, deb oʻylab turuvdim... Kecha kechqurun
uyingizga xatmi, bir nima yozdingiz-ku. Chiqaring
oʻshani, bironta odamdan berib yuboraman.

— E, ha! — dedim kechagi xabar yodimga tushib. —
Redaksiyaga bir xabar yozgan edim. Qarang, yodimdan
koʻtarilibdi.

— Yoningizda qolib ketmasin. Bering menga.

— Sizga ortiqcha xizmat boʻladi-da, Sherbek aka.

— E, shu ham xizmat boʻptimi? Mototsiklga nima
yoʻl. Bahonada Arslonovni ham koʻrib oʻtaman.

— Mayli, rahmat! — Men toʻrt buklangan qogʻozni
cho'ntagimdan chiqarib, Sherbek akaga uzatdim. —
Odil amakimga mendan salom ayting. Otpuskasini yaxshi o“tkazayapti, deng...

Sherbek aka, ishi shoshilinch boʻlgani uchun, biz
bilan xayrlashib joʻnadi. Qosim aka ikkalamiz Jiyanning ikki qoʻlidan ushlab avtobus tomonga yurdik.
Avtobusga yaqinlashganimizda Jiyan ancha tixirlik



qildi. U avtobusdan qoʻrqar, toʻgʻrirogʻi, hurkar edi.
Birimiz qoʻlidan tortib, birimiz orqasidan itarib, ichkariga kiritdik. Ota-bola bitta oʻrindiqqa oʻtirishdi.
Men ularning ortidagi o“rindiqdan joy oldim.

Avtobusning chap tarafidagi oldingi oʻrindiqlarda
uch qariya, ularning roʻparasida ikki kampir, bir
necha bola oʻtirishar edi. Orqaroqda bashang kiyingan yigit-qizlar bor edi. Kirganimiz hamono hammaning koʻzi bizlarga qadaldi. Birov hayrat bilan tikilar,
birov piq-piq kulardi. Oldinda oʻtirgan chollardan biri
biz tarafga burilib, Qosim akadan soʻraydi:

— Ho“, oshna, kimingiz boʻladi bu? Qaysi teplitsada oʻstirgansiz uni?..

Yon tarafimizdagi yigit-qizlar kulib yuborishdi-yu, biroq Qosim aka bilan mening avzoyimni koʻrib,
jim boʻlib qolishdi. Qosim aka cholga bir nima deb
javob berishni joiz ko`rmadi, cholning yuziga qaramadi ham. Xomush oʻtiraverdi. Savol bergan qariyaning
roʻparasida oʻtirgan qip-qizil guldor las koʻylak kiygan kampir oʻz choliga dashnom berdi:

— Uyalmaysizmi birovlardan kulgani? Tavba deng!
Bizning ham bolalarimiz, nevaralarimiz bor. Birontasi shu taxlitda oʻsadigan boʻlsa, nima degan odam
boʻlamiz?

Shundan keyin bizga hech kim hech nima demadi.
Avtobusga bizdan keyin kirganlar ham Jiyanga birrov qarab olardi-yu, keyin joyiga oʻtirardi...

Qoq tush paytida shaharga yetdik. Biror joyga
kirib ovqatlanib olishimiz lozim boʻlsa ham, ammo
fursatimiz yoʻq edi. Koʻ“krabotga tezroq yetib olishimiz kerak. Buning ustiga... Jiyan bilan restoran yoki
oshxonaga kirib oʻtirishni koʻz oldingizga keltiring!
Shularni mulohaza qilib, tik turgancha bir juftdan
cheburak yeb oldik. Oʻsha joyda ham atrofimizni odamlar oʻrab olishdi. Jiyanning kulgili koʻrinishi yetmagandek biz uni doimo ikki qoʻlidan ushlab yurardik.
Men uning qoʻliga cheburak olib berdim. Chap qoʻlini
Qosim aka ushlab turibdi. Jiyan oʻsib ketgan tirnoqlarini cheburakka botirib ovqatlanyapti. Atrofdagi
odamlarga parvo ham qilmaydi. Koʻzlari xas-xashak
yeyayotgan buzoqchaning koʻzlaridek beparvo, bema'no
boqardi...

Tezroq avtobusga shoshildik...



Avvalgi safar — Begali aka bilan kelganimdagidek
Koʻkrabot tumani markazida avtobusdan tushdik. Ikki
tarafiga har xil magazinlar va idoralar joylashgan
koʻcha boʻylab keta boshladik. Quyosh osmondan saxiylik bilan issiq nur sochar, asfalt yoʻl ustidagi
havo oftobda qaynayotgandek jimirlar edi. Ko`chalarda
odam siyrak. Magazinlarning ayrimlari ochiq, ayrimlari yopiq. Ochiq magazinlarga kirib chiqayotganlar
ham juda kam.

Biz koʻchaning oʻng tomonidagi yoʻlakdan yurdik.
Akas daraxtlari yoʻlkaga ola koʻlanka — soya tashlab
turar, biz esa ana shu daraxtlar ostidan borardik.
Soya uzilib qolgan joylarda jazirama issiqdan tezroq
qutulish uchun qadamimizni tezlatamiz-da, soʻngra
yana avvalgi maromga tushib olamiz.

Yurib-yurib, oʻng tarafdagi koʻcha boshlangan joyda toʻxtadik. Bundan bir hafta avval Begali aka bilan
kelganimda huv nariroqdagi tepalik joyda mashina
kutgan edik. Oʻshanda kech tusha boshlagan, botayotgan quyoshning tafti pasaygan vaqt edi. Hozir bunday jazirama payti u yerda jon saqlash qiyin. Shuning uchun yoʻl burchagidagi daraxtlar soyasida turganimiz ma'qul. Xoʻjalik tarafga qanaqa mashina burilsa, darhol qoʻl ko“taramiz-u, toʻxtatamiz. Biroq, aksiga olgandek, mashina tezda kelavermadi. Hozirgina
biz yoʻlkasidan yurib kelganimiz katta ko`chadan
qoʻshni tumanlarga oʻtib qaytayotgan mashinalar ham
nihoyatda kam edi.

Tuman markazidagi choyxonaga kirib, bir oz dam
olsak ham boʻlardi-yu, biroq negadir Qosim aka unamadi. Haligina avtostansiyada uchovimiz gaz suv ichgan
edik. Darhol chanqay boshladik. Qosim aka ikkimiz
hech narsani sezmagandek jimgina turibmiz. Ammo
Jiyan o`zi tengi bolalarga xos ibtidoiy odob va yurishturishni ham bilmas edi. U bir joyda muqim turolmas,
tinimsiz nari-beri oʻgirilar, qaerlargadir ketishga intilar, biz qoʻlidan tutib, turganimiz uchun noiloj qolib,
olaygannamo qarab qoʻyardi...

Taxminan biror soat kutdik. Nihoyat usti ochiq
ulkan kuzovli «ZIL» katta yoʻldan burilib toʻxtadi.
Shofyor yonida oʻtirgan oʻrta yoshli baqaloq kishi
pastga tushib, Qosim aka bilan iliqqina soʻrashdi. Negadir men bilan Jiyanga unchalik ahamiyat bermadi.



— Shaharga teri topshirgani boruvdik, — dedi u
kabinaga qaytib kira turib. — Qani, chiqib olinglar...

Jiyanni bir amallab kuzovga chiqardik. Haligi
baqaloq odam esa bizning harakatimizni beparvo kuzatib turdi. Keyin gapsiz-soʻzsiz kabinaga kirib oʻtirib
oldi. Kuzovga chiqqach, uchovimiz ham kabina orqasidagi toʻsiq taxtani ushlab oldik. Mashina yoʻlga tushdi.

Men Qosim akadan shofyor yonida oʻtirgan odamning kimligini soʻradim.

— Xo'jalikda ekspeditor boʻlib ishlaydi, — dedi
Qosim aka.

— G'alati odam ekan-a, — dedim. Baqaloq odamning e'tiborsiz qaragani, gapning rosti, menga g'alati
tuyulgan edi. — Siz bilan quyuq soʻrashdiyu, Jiyan
ikkalamizning yuzimizga ham qaramadi.

— E, parvo qilmang, Tojahmad oʻzi shunaqa odam.
Beparvo. Dunyoni suv bossa, toʻpig'iga chiqmaydi.
Faqat ishi bitadigan odam bilan gaplashadi...

Mashina bepoyon adirda na'ra tortib borar, yoʻlning
ikki tarafida hosili oʻrib olingan gʻallazorlar biz tomonga kelayotgandek tuyular, soʻngra orqada qolib ketar
edi. Qosim aka ikkovimiz Jiyanning ikki qoʻlini toʻsiq
taxtaga mahkam bosib olganmiz. Boʻlmasa Jiyani
tushmagur qoʻli sal boʻshasa, tezlik bilan ketayotgan
mashinadan o`zini tashlab yuborishdan ham toymaydi.
Qiyin-da, kap-katta bolaga gap uqdirib bo“lmasa!.. Bolaning togʻ“-toshlarda oʻtkazilgan sakkiz yillik umrini
oʻyladim-u, Qosim akaning bundan bir hafta avval
Eshmirza aka haqida aytganlari esimga tushdi...

uu.

Oʻsha kuni — Qosim akalarnikiga birinchi marta
borganimda, Begali aka tunda mototsikl bilan uyiga
ketdi. Qosim aka ikkovimiz uni kuzatib qoʻyib, uyga
kirdik. Joyimizga yonboshlab olib, Jiyanning yo`qolishi
haqida yana soʻzlashdik.

— Haligi Eshmirza aka qanaqa odam? — soʻradim
Qosim akadan. — Begali aka ham Jiyanni axtarib
Bogʻistonga borganini undan yashirdi. Mening kimligimni ham unga aytmadi. Siz uni boya «noinsof»
dedingiz. Sizlarga biror yomonlik qilganmi u?

Qosim aka uh tortdi-da, oʻylanib qoldi. Soʻngra:



— Mana shu koʻrgiliklarning hammasiga oʻsha noinsof sababchi-da, — dedi. — O“g“limni oʻsha nomard
yoʻqotgan, deb gumon qilaman.

Men yotgan joyimdan turib oʻtirdim.

— Qanday qilib? Nega undan gumon qilasiz?

— Biz oʻsha yillari u bilan birga ishlardik, — deya
soʻz boshladi Qosim aka. — Men bosh buxgalter edim, u
mening qoʻlimda oddiy hisobchi edi. Bir kuni ishdan
bir-ikki soatga javob oldi-da, uch-toʻrt soat yoʻq boʻlib
ketdi... Oʻsha kuni oʻgʻlim yoʻqoldi. Hamma yoqni
qaradik. Tuni bilan uxlamadik. Uch-to`rt kundan keyin
Eshmirzaning eshagi togʻdan topildi. Oʻsha kuni
oʻgʻilchamning Eshmirza bilan eshakka minib ketayotganini Qulmat bobo koʻrgan ekan... Baxtga qarshi u
kasal boʻlib qoldi, keyin oʻldi. Undan aniqroq bir gap
soʻray olmadik... Eshmirzaning ko`zlari allaqanday bejo
boʻlib yurdi. Yuzimga tik boqolmasdi...

— Bolani Eshmirza adashtirgan, deysizmi?

— Ha, oʻsha adashtirgan. Boʻlmasa bola oʻzicha
yoʻqolmas edi.

— Nega adashtiradi?... Biron xusumati bormidi
sizda?

Qosim aka bir zum jim qolib dedi:

— Mendan oʻch olgan boʻlsa kerak...

— Nega? Siz unga yomonlik qilganmidingiz?

— Yomonlik qilganim yoʻq... O`zi qitmir odam-da...
Xo`jalikda mendan avvalo bosh buxgalter edi. Men
kursni bitirib kelganimdan keyin oddiy hisobchi boʻlib
qoldi. Bu — bir... Bosh buxgalterligida bolim boshqaruvchisi bilan til biriktirib, ancha-muncha pulni o“margan
ekan. Xizmatchilik-da, men oʻsha ishkalni oshkor qildim.
Pulni to“ladi-yu, qamoqdan arang qultuldi. Bu — ikki...
Bir qizga odam qo`ygan edi — qizning otasi bermadi.
Oʻsha qizga, taqdir ekan, men uylandim. Bu — uch...
Shuning uchun men bilan orasi yaxshi emas... Mana shu
ovoragarchiliklarning sababchisi — oʻsha nomard...

— Sudga bermadingizmi uni?

— Nima deb sudga berasiz?.. Qoʻlingizda dalilingiz boʻlmasa, bolani urgan yoki oʻldirganini birov
koʻrgan boʻlmasa... Oʻzi oʻtaketgan makkor odam-da.
Hiylakorlik bilan ish qildi badbaxt. O`zingiz oʻylab
qarang, birovni urgan yoki oʻldirgan jinoyatchi albatta topiladi. Oʻn yildan keyin bo`lsa ham topiladi.



Qidiruv tashkilotlari hozir buyumga tushgan barmoq
izlaridan ham jinoyatchini topib olaveradi. Buni Eshmirza ham yaxshi biladi. Shuning uchun u oʻch olishning boshqacha yoʻlini topgan...

Men xayolga choʻmib qoldim. Naqadar razil odamlar bor-a, dunyoda!

— O`zi bilan hech yuzma-yuz boʻldingizmi?

— Boʻlmasam-chi. Bir necha marta janjallashdim...
hatto yoqalashdim... Baqrayib turaveradi, qilmishlaridan tonadi, olaman sattor — bilmayman, deydi... E,
uka o`sha nomard meni kamida oʻn yilga qaritib yubordi...

— Oʻzi oilali, bola-chaqali odammi?

— Xotini bor. Bitta oʻgʻli ham bor. Tavba deb
gapiray-ku, oʻgʻli tentaknamo. Normalniy emas. Oʻzi
ham kasalga chalinib qolgan. Jigarimi, oʻtimi, allaqaysi
a'zosi yaxshi ishlamas emish. Baxilning bogʻi
koʻ“karmas, deganlari shu-da. Uch-toʻrt yil boʻldi, ishdan ham boʻshab olgan.

— Hozir ishlamaydimi?

— Ishlamaydi. Qishloqning chetrogʻidan bir uy
sotib olgan. Sakson-to“qsonta tovuq boqadi. Besh-oʻnta
kurkasi ham boʻlsa kerak. Hech kim bilan qoʻniqoʻshnichilik qilmaydi. Elning koʻziga yomon koʻrinib
qolgan. Kimning niyati xolis, kimning niyati buzuq —
xalq yaxshi biladi... Mayli, uka, siz ham charchagansiz,
endi yotib uxlaylik. Hademay tong otadi...

JIYAN O`Z UYIDA

Ulkan «Zil» xo`jalikning markaziy boʻlimiga borar
ekan. Bizni Qosim akaning qishlogʻi yaqinidagi ayrilishga tashlab ketdi. Biz mashinadan tushib, ikki yoni
sementdan ishlangan, usti shifer bilan yopilgan,
yoʻlovchilar soyalaydigan ayvonchaga yoʻl oldik. Shu
joyda ozgina hordiq chiqarib, keyin taxminan bir chaqirimcha nariroqda koʻrinib turgan qishloqqa bormoqchi edik. Biroq dam olishga ulgurolmadik.

Qishloq tomonda chang-toʻzon koʻtarildi. Koʻp
oʻtmay qandaydir mashinaning ovozi eshitildi. Hammamiz oʻsha tomonga tikildik. Doʻnglikda yuk mashinasi koʻrindi. Mashina yaqinroq kelganida uning ustiga uy-roʻzgʻor buyumlari ortilganini, koʻch-koʻronlar



oʻrtasida qandaydir kimsaning zontik tutib oʻtirganini
koʻrdik. Koʻzlarimiz beixtiyor mashinaga qadaldi. Jiyan ham mashinaga — shunday issiqda olis yoʻldan
yugurib kelayotgan «gʻaroyib maxluqqa» koʻzlarini
katta ochgancha tikildi.

Men mashina ustida oʻtirgan odamni tanidim. Qosim
aka ham uni tanidi shekilli, o`sha zahoti avzoyi oʻzgarib,
teskari oʻgirilib oldi. Mashina yonimizdan oʻtib, katta
yoʻlga burilayotgan paytda zontikli odam — Eshmirza
aka qoʻlini choʻzib, kabina ustiga bir-ikki bor urdi.
Haydovchi yigit hayron boʻlib yuqoriga bir qarab
qoʻydi-da, mashinani yoʻlning oʻng tomonida toʻxtatdi.
Soʻngra kabina zinasidan bir oyogʻini yerga tushirib,
Eshmirza akadan:

— Ha, nima gap? — deb soʻradi. Eshmirza aka
allaqachon oʻrnidan qoʻzgʻalib, kuzovdan tushishga tayyorlanar edi. U sho£yorga bir nimalar deb gʻuldiradida, yerga tushib, biz tomonga yurdi. U yoʻlni kesib
oʻtar ekan, sigir qarash bilan biz tomonga bir necha bor
tikildi. Yonimizga kelib, Qosim akaga roʻpara boʻldi.

— Salom, Qosim! — dedi koʻrishish uchun 401
choʻzib. Qosim aka uning salomiga alik olib, xushlamay koʻrishdi. — Oʻgʻlingni topibsan, muborak
boʻlsin!.. Izlab ketganingni eshitgan edim. Shundan
beri qishloqda duv-duv gap... Oʻgʻling topilmaganida
ham bari-bir qishloqdan ketar edim...

Qosim aka bir oz jim turdi-da:

— Ha, umri bor ekan, topildi, — deya Eshmirza
akaga sovuq nazar tashladi. — Endi oʻgʻlimni
yoʻqotganlarni ham topmoqchiman!.. Senga yoʻl boʻlsin?

Eshmirza aka bu orada men bilan koʻrishib, Jiyanning yelkasiga qoqib qoʻydi-da:

— Koʻchib ketyapman, ogʻayni, — dedi.

Qosim aka ta'nali ohangda soʻradi:

— Nega? Qaerga ketyapsan?!

— U yogʻini so`rab oʻtirma... Ketyapman, vassalom! O`z qishlogʻim oʻzimga begona boʻlib qoldi...

Qosim aka yana jahl bilan soʻradi:

— Nega?

Eshmirza aka yerga qaraganicha dedi:

— Esim borida etagimni yopganim ma'qul koʻrindi.
Endi bu yerda turolmayman. Bu yerda yashab... mana
bu bolaning koʻzlariga qanday qarayman?



Eshmirza aka shunday deya turib, Jiyanga bir
qarab qoʻydi. Qosim aka Eshmirza akaga ta'nali
koʻzlarini qadab:

— Qilgʻilikni qilib qoʻyib, endi qochib ketayotgan
ekansan-da, — dedi.

— Unday dema, ogʻayni... Qochib ketayotgan
bo`lsam ham, mana mashinani toʻxtatib, oldingga
keldim... Oʻ'gʻ“lingning daragini topib, bir muxbir yigit
bilan yoʻlga chiqqaningni oʻsha kuni eshitdim. Mana
bu kishi boʻlsa kerak. Oʻshandan beri halovatim yoʻq.
Yashirib nima qilaman... Mana, ursang ham, oʻldirsang
xam — ixtiyor senda. Oldingda turibman...

Qosim aka bir muddat hayron boʻlib, menga maslahat solgandek bir-ikki qarab qoʻydi. Men gapga aralashmadim. Qosim aka, yoʻlga tushaylik, degandek imladi. Ayvonchadan chiqib, qishloq tarafga yura
boshladik. Nima qilarini, qay soʻz bilan xayrlashishini bilmagan Eshmirza aka noiloj bitta-bitta qadam
bosib, mashina tarafga ketdi. Koʻp oʻtmay mashina
jo“nadi. Mashina ortidan koʻtarilgan chang-toʻzon
uning oʻzini koʻrsatmay qoʻydi.

Qosim akaning hovlisiga toʻsatdan kirib bordik.
Hovli sahni quyosh haroratidan qizib yotar, ayvonda
hech kim yoʻq, hatto it ham issiqdan qochib, iniga
kirib ketgan edi. Qosim aka katta oʻgʻlining nomini
aytib chaqirdi:

— Anvarjon, ho Anvarjon!

Zulayho opa bolalarini uxlataman, deb oʻzi ham
uxlab qolgan boʻlsa kerak, koʻzlarini uqalay-uqalay
uydan chiqib keldi. U oʻz koʻzlariga ishonmagandek
bizga bir muddat tikilib turdi-da, yugura kelib oʻzini
Jiyanga otdi:

— Voy mening Ortiqjonim, tashlab ketgan oʻgʻlim!
Kelib qoldingmi shu ahvollarga tushib?— Opa Jiyanni oʻpar, hoʻng-hoʻng yigʻlardi. — Mayli, qanaqa
boʻlsang ham oʻzimning oʻgʻlimsan, chirogʻim...

Qosim aka ham, men ham Zulayho opaning
soʻzlarini eshitib, yigʻlar edik. Jiyan oyisiga ajablanib qaradi, yuzlariga tikildi, so'ngra uning koʻziga
ham yosh keldi, oyisining koʻkragiga asta boshini
qoʻydi. Zulayho opa bir nima esiga tushgandek,
oʻgʻlining paxmoq sochini koʻtarib tashladi-da, yana
oʻpishga tushdi:

; 71 ;


— Men hech kimga bermayman seni. Oʻzimning
oʻgʻlimsan, qarogʻim...

Zulayho opa shu soʻzlarni ayta turib, yiqilib tushayozdi. Bundoq qarasam, rangi oqarib ketgan. Borib
suyab qoldim. Uydan Qosim akaning katta oʻgʻli — Anvarjon chiqib keldi. Qosim aka bilan Anvarjon Zulayho
opani uyga suyab olib ketishdi. Jiyan ikkovimiz qoldik.

Hovlida begona odamlar paydo boʻlganidan xabar
topgan it inidan chiqib hura boshladi. Jiyan mening
qoʻlimdan sugʻurilib chiqib, itga tomon ketdi. Bolasi
tushmagur itni tanib qoldi, shekilli, ancha qari it ekanda, deb o`yladim. It esa hamon huryapti, zanjirini
siltab, oʻzini oldinga otadi. Jiyan yaqinroq borib enkaydi-da, itni birdaniga boʻgʻib oldi. Bu shunchalik tez
boʻldiki, Jiyanning qanday qilib it ustiga mingani-yu,
uni boʻgʻa boshlaganini payqamay qoldim! Ular oldiga
borganimda esa it tipirchilaganicha, xirillab yotardi.

Jiyanning yelkasidan ushladim:

— Qoʻyvor, Jiyan. Qoʻy... boʻldi. Oʻzingning
iting-ku.

Qayoqda deysiz, jahli chiqib ketgan boʻlsa kerak,
mening kelganimni ham, yelkasiga qoʻl tegizganimni
ham bilmadi. Ichkaridan Qosim aka chiqib keldi.
Ikkalamiz Jiyanni siltab, qoʻlini itning boʻgʻzidan
boʻshatdik. U bizga jahl bilan tikildi.

Bolani hovli oʻrtasiga boshlab borar ekanmiz, Qosim aka ikkovimiz bir-birimizga ma'noli qarab qoʻydik.

— Itni boʻri deb oʻyladi chog“i,— dedi Qosim aka.—
Demak, boʻrini yomon koʻrib qolgan boʻlsa kerak.

Negadir shu topda Zarif aytib bergan, qatrong£ʻi
daraxtining ostida o`lib yotgan qizil boʻri ko`z oldimga
keldi.

Ayvonda Anvarjon koʻrindi. Qosim aka oʻgʻlidan
soʻradi:

— Ha, opang qalay, tuzukmi?

— Yaxshilar. Yostiqqa suyanib oʻtiribdilar.

— Qani, chovgumda suv keltir, ukangning qoʻlini
yuvdiraylik. Umivalnikdan qoʻl yuvishni bilmaydi hali.

Anvarjon suv olib kelganiga qadar ukasiga bir
necha bor qaradi. U hali Jiyan bilan koʻrishgani ham
yoʻq, u bilan qanday muomala qilishni bilmasdi. Qosim aka Jiyanning qoʻlini yuvdira boshladi. Anvarjon
chovgumda suv quya turib, ukasining egniga ilash


gan xas-choʻplarni terib tashladi. Qosim aka yerda
choʻzilib yotgan itga ishora qilib:

— Boyoqishni tamom qilibdi shekilli, — dedi. Anvarjon chovgumni yerga qoʻyib, itga yaqinlashdi. Odam
sharpasini sezgan it qoʻrqa-pisa boshini koʻtardi-da,
sudralganicha iniga kirib ketdi.

Hammamiz uyga kirdik...

Oʻsha kuni kechqurun ham, ertasiga ham Qosim
akalarnikiga juda koʻp kishilar kelishdi. Jiyanning
topilishi sharafiga bu yerda ham ziyofat boʻldi. Hamma mehmonlar Qosim aka bilan Zulayho opani
tabriklashar, shuncha yil yoʻqolib ketib, qaytib kelgan Jiyanga mehribonchilik koʻrsatishardi...

HOZIRChA, XAYR!

Qosim akalarnikida uzoq turmadim. Bir kecha
tunadim-u, ertasiga nonushtadan soʻng yoʻlga
chiqdim.

— Tez-tez kelib, Jiyandan xabar olib ketaman,—
dedim uy egalariga. — Sizlar ham biznikiga mehmon
bo`lib boringlar.

Qosim akaga uy adresimizni yozib berayotganimda
Zulayho opa taxmondagi koʻrpalarni bir-bir tushirdida, sandiqdan beqasam chopon oldi. Keyin:

— E, qoʻysangiz-chi, bu nimasi, — desam ham
qoʻymay, uni menga kiydirdi.

— Hali sizlar yoshsizlar, o“zbeklarimizning odati
shunaqa, — dedi. Soʻngra belimga atlas qiyiqcha
bogʻlab, peshonamdan oʻpdi. — Endi ukam
boʻldingiz, — dedi u koʻziga yosh olib. — Tug`'ishgandan tutingan afzal, degan gap bor. Endi, ukam
yo`q, deb xafa boʻlmayman...

Darvoza oldida Begali akaning mototsikli turardi.
Qiyiqchaga tugilgan chopon va boshqa sovgʻa-salomlarni kajavaga qo`ydik. Begali aka mototsiklni oʻt
oldirdi...

Meni butun oila a'zolari kuzatib qolishdi. Jiyan
ham ular bilan birga edi. U hali xayr-xoʻshlashish
nimaligini ham, kuzatib qoʻyishning ma'nosini ham
tushunmas edi. Biroq uning aka-ukalari yonida menga
g'amgin qarab turishi koʻnglimga allanechuk ta'sir
qildi. Mototsiki yonidan qaytib borib, u bilan qay


tadan quchoqlashib xayrlashdim. Uni izlashga anchamuncha vaqt sarflab, tashvish tortganim uchunmi,
Jiyan bu yerdagi boshqa bolalardan koʻra menga
qadrdonroq, yaqinroq edi.

Begali aka meni mototsiklda shaharga olib borib
qoʻydi...

жех

Men Koʻkrabot tumoniga tez-tez borib, Jiyanning
keyingi ahvolidan, undagi o`zgarishlardan xabardor
boʻlib turmoqchi edim. Biroq unday qilolmadim. Meni
bundan ham muhimroq vazifalar kutib turgan ekan.
Chunki...

Otpuskamni tugatib ishga tushdim. Harbiy idoradan chaqiruv qogʻozi keldi. Harbiyga jo'nadim. Shunday qilib, hozir harbiy xizmatni ado etib yuribman.

Uzoq safarda yurishning ham xosiyati koʻp ekan,
umringizda koʻrmagan joylaringizni miriqib tomosha
qilasiz, notanish kishilar bilan tanishasiz, yangi doʻstlar
orttirasiz. Eng muhimi, oʻzingiz tugʻilib oʻsgan joyning qadr-qiymatini yaxshiroq anglaydigan boʻlib qolar
ekansiz.

Mana, uch-toʻrt oydan beri xuddi shunday holatni
boshimdan kechiryapman. Tengqurlarim bilan harbiylar safida xizmat qilib yuribman. Ona qishlogʻimni
nihoyatda sogʻinganman. Ozgina boʻsh vaqtim bo`lsa,
oyimlar, dadamlar, ikkala singlim birma-bir koʻz oldimdan oʻtadi. Oʻrtoqlarimni koʻrgim keladi, ular bilan yomg£ʻirli kunlarda qoʻziqorin, ismaloq terishga
chiqqanim, yoz paytlarida choʻmilish uchun ataylab
qoʻshni qishloqdagi sharsharaga borganlarim esimga
tushadi. Ba'zan xayolan oʻzim oʻqigan maktabga kiraman... Koridor boʻylab kezaman. Ikki tomonda ulugʻ
kishilarning portretlari, «Oʻquvchilar qoidasi»dan olingan parchalar, donishmandlar yozib qoldirgan hikmatli soʻzlar... Oʻrta eshikdan kiraverishda devorga ilib
qoʻyilgan ulkan rom oldida xayolan toʻxtayman...

Donishmandlik bilan aytilgan soʻzlarning mazmuni haqida oʻylanib ketaman. Ko`pincha oʻzim ishtirok
etganim Jiyan voqeasi esimga tushadi. Chunki oʻsha
voqeada ham kishilarning bir-biriga doʻst, oʻrtoq va
birodarligi oʻz ifodasini topgan, deb oʻylayman.



Redaktorimiz Odil Arslonov bir kuni jurnalistlik
kasbi haqida soʻzlab oʻtirib: «Yozib oʻrgangan odam
yozmasdan turolmaydi», degan edi. Oʻsha gap rost
ekan. Mana, men yosh, havaskor jurnalistman. Oʻzim
Vatan himoyachilari safida turibman-u, bir nimalarni
yozgim keladi. Oʻylab-o“ylab Jiyanni izlab topganimiz
tarixini ezishga qaror qildim. Harbiy mashq va darslardan salgina boʻshagan paytlarimda qoʻlimga qog'`ozqalam oldim-u, yozishga kirishdim. Har kuni oz-ozdan
yozaversangiz ham hikoya qilmoqchi boʻlgan voqealaringizni tugatib qoʻyar ekansiz...

Harbiylar safidan eson-omon qaytganimdan keyin
Qosim akalarnikiga albatta boraman, Jiyanning keyingi hayoti bilan tanishaman, degan niyatim bor.



"
YAShASh UChUN KURASh

QAYTISh

Harbiy xizmatni oʻtab, qaytishda ikki yil birga
bo“lgan oʻrtoqlarim bilan Toshkentga tushdim. Zilziladan keyingi oylar edi. Koʻcha yuzlarida, ochiq
hovlilarda son-sanoqsiz brezent kapalar... Buldozerlar,
skreyperlar tinimsiz ishlaydi, vayron boʻlgan uylarning tuprogʻini samosvallar allaqayoqlarga tashib ketyapti. Zilziladan lat yegan katta-katta binolarni tanklar
bilan buzayotganlarini ham koʻrdim. Aytishlaricha,
shahar deyarli qaytadan qurilayotgan ekan...

Qisqasi, biz kelgan paytimizda Toshkent shahri
sertashvish kunlarni o“z boshidan kechirayotgan ekan.
Tashvishlanmay boʻladimi, axir?! Qancha-qancha uylar
zilziladan yiqilib tushsa, odamlar majruhlansa, yana
buning ustiga yer silkinishi qayta-qayta takrorlanib
tursa!.. Biroq odamlar bir-birlariga umidsizlik, tushkunlik bilan boqmaydilar. Hamma qayoqqadir shoshiladi, qandaydir bir yumushni bajarishga oshiqadi. Gazetalarda yozilganidek, yuzlar tashvishli-yu, qalblar mehnat ishtiyoqi va jasorat hissi bilan tepardi!

Oʻsha kuni peshindan keyin Eskijo“va bekati yaqinidagi istirohat bogʻiga kirdik. Xizmatdoshlarimning
hamqishloqlari — fargʻonalik talabalar bizning tashrifimiz munosabati bilan choyxonada osh uyushtirgan
ekanlar. Yaxshi suhbat boʻldi. Yoshi oltmishlardan
oshgan bir qariya bizga juda antiqa osh pishirib berdi.
Oʻzi ham davramizga qoʻshildi. Asli kattaqoʻrgʻonlikman,
dedi. Ismi Zuhur, familiyasi Ermatov ekan. Zuhur ota
juda dilkash, suhbati jonon odam ekan. Osh ustida oʻzi
koʻrgan, eshitgan voqealardan qiziq-qiziq hikoyalar
aytib berdi. Ayniqsa uning o`rgatilgan ayiq haqidagi
hikoyasi menda gʻalati taassurot qoldirdi... Mayli, bu
haqda fursati kelganda gapirib berarman...

Kechqurun yana poezdga chiqdik. Hammamiz
qizgʻin suhbatlashib, harbiy xizmat yillari birgalikda



kechirgan onlarimizni eslashib ketdik. Inoqligimiz tobora ortib borar, bundan keyin uzoq vaqtgacha birbirimizni koʻra olmasligimizni oʻylab, yuraklarimiz
toʻlqinlanib ketar edi.

... Tong g'ʻira-shirasida taksidan tushdim. Ikkita
chamadonni ko`tarib, ochiq turgan darvozadan hovlimizga kirdim. Dadam bilan oyim bugun keladi, erta
keladi, deb oʻtirgan boʻlsalar ham, toʻsatdan kirib
borganim uchun shoshib qolishdi. Ikkovlari bir-birlariga
navbat bermay boʻynimga osilishardi. Ikkovlarining
ham koʻzlarida yosh. Qayta-qayta oʻpishadi... Singillarim Ra'no bilan Dono ham men bilan bir-bir koʻrishdi-yu, ikkala chamadonni uyga olib kirishdi. Soʻngra
qoʻni-qoʻshnilarga xabar qilgani ketishdi. Ikkovining
ham og`zi qulogʻida. Boʻylari ancha choʻzilib qolibdi.

Qoʻshnilardan birinchi boʻlib Aloviddin amaki
chiqdi.

— Qani, qani, soldat bola, — dedi u аиспор
yozganicha menga yaqinlashar ekan, — bir koʻrishib
qoʻyyaylik... Obbo, chindaki Hakim polvon boʻlib ketibsiz-ku...

Dadam darhol ogʻilga kirib, boquvdagi qora qoʻyni
yetaklab chiqdilar-da:

— Mana, Aloviddin, — dedilar, — Hakimjonning
eson-omon kelishiga atab boqib yotuvdik, xabaringiz
bor. Qoʻy soʻyish mening qoʻlimdan kelmaydi. Bir
ilojini qiling endi...

Aloviddin amaki dadam tomonga bora turib:

— Pichoq uchiga bir nimtasini berasiz-da, — deya
sharaqlab kuldi.

— Mayli, mayli, — dedilar dadam jilmayib. —
Hamma goʻshtini olsangiz ham ixtiyoringiz. Faqat kalla-pochchasi bilan oʻpka-jigarini oʻzimizga qoldirsangiz boʻlgani...

Men ayvon roʻparasiga qoʻyilgan soʻriga suyanib
indamay turibman. Bunday paytda odam oʻzini qanday tutishi kerak, deb hayron boʻlaman.

— Qani, askar bola, beri keling, — dedi Aloviddin
amaki. Men ularga yaqin bordim. Aloviddin amaki
arqonni dadamning qo`llaridan oldi-da, qoʻyni mening
atrofimdan bir aylantirib oʻtdi.

— Boʻldi, ishingiz bitdi, askar bola. Mehmonlarni
kutavering. Endi bu yogʻini oʻzimiz tinchitamiz...



Qoʻni-qoʻshnilar, qarindosh-urugʻlar birin-ketin
chiqa boshlashdi. Xuddi toʻy bo“layotgandek hovlimizda odam koʻpayib ketdi...

Ertasiga, indiniga ham anchagina mehmonlarni
kuzatdik. Keyingi kunlarda mehmonlar kamaydi, dadam va oyim bilan bemalol gaplashib oʻtiradigan
boʻldik. Biror haftalardan keyin Odil Arslonov boshliq
redaksiya xodimlari meni koʻrgani kelishdi.

— Ishga qachon chiqmoqchisan, Hakimjon? — deb
soʻradi Odil aka suhbat orasida. — Redaksiyada bitta
oʻrin ikki oydan beri boʻsh turibdi. Xohlagan paytingda ishga tushaversang boʻladi...

Men nima javob berishimni bilmay oʻylanib
oʻtiraverdim.

— Qani, toʻrt-besh kun o`ynasin, keyin bir gap
boʻlar, — dedilar dadam...

Redaksiya xodimlarini kuzatib qo`yganimizdan keyin dadam, oyim uchovimiz qoldik.

— Endi, oʻgʻlim, ixtisr o'zingda, — dedilar dadam
gapni uzoqdan boshlab. — Biz senga ishlagin ham
deyolmaymiz, oʻqigin ham deyolmaymiz... Bir vaqtlar mening oʻzim, oʻqishdan oʻgʻlimning zehni pastroqmikan, deb yurardim. Mana, zehning yomon emas
ekan. Kechkida oʻqib boʻlsa ham oʻninchini yaxshi
bitirib olding... Bizga qolsa, yoshligingda o`qib olganing ma'qulmikan, deyman. Hozircha sening ishlab
topgan pulingga zoriqib qolayotgan joyimiz yoʻq.
Koʻzimiz tirikligida oʻqib olsang, har qalay... yaxshi
boʻladi deymanda.

Oyim gapga qo`shilmasdan indamay oʻtirardilar.
Bundoq qarasam, koʻzlaridan yosh tomchilayapti.
Roʻmollarning uchi bilan koʻz yoshlarini artib oldilar... Nega yigʻlaydilar-a, deb hayron boʻldim...

Ana shu suhbatdan keyin oliy oʻquv yurtiga kirish uchun tayyorgarlik koʻra boshladim. Hisoblab
qarasam, qabul komissiyasiga hujjat topshirish-u, imtihonlarga tayyorlanish uchun bor-yoʻgʻi yigirma kun
vaqt qolibdi. Shuning uchun Koʻkrabot tumaniga borish, Jiyanning hozirgi ahvolini oʻz koʻzim bilan koʻrib
kelishning ilojini topolmadim. Jiyanni koʻraman, deb
ikki-uch kun vaqt sarflasam-u, shu sababli bir yil
oʻqishdan qolib ketsam, unda xijolatpazlik boʻladi.
Qani, bir amallab oliy oʻquv yurtiga kirib olay-chi,



- sogʻomonlik boʻlsa, Jiyan taraflarga keyinroq o'tarman,

dedim-da, shaharga jo'nadim.

Xullas, imtihonlarni koʻngildagiday topshirib
geologiya fakultetiga kirib oldim. Oʻqishlar boshlandi. Koʻp oʻtmay- qishki sessiya yetib keldi. Qishki
kanikulda atigi bir hafta dam oldik. Buning ustiga
qishning eng ayozli kunlari edi. Shunga koʻra
Koʻkrabotga borib kelishni yana yoz oylarigacha kechiktirdim... Yozgi imtihonlarni topshirib, qishloqqa qaytdim. Uyda uch-toʻrt kun dam olgan boʻldim-da,
Koʻkrabotga yoʻl oldim.

хиех

Koʻkrabotga yetib borib, Jiyan bilan qay tarzda
uchrashganimni bayon etishdan avval Qosim aka ikkalamizning bir-birimizga yozgan xatlarimiz haqida
qisqacha soʻzlab beray...

Odatda harbiy xizmatni oʻtayotgan askar birovlarga xat yozishdan zerikmaydi. Birovlardan kelgan xatlar esa, soldat uchun zoʻr ovunchoq, hordiq chiqarish
boʻladi. Buni armiya safida xizmat qilib koʻrganlar
juda yaxshi bilishadi. Shu boisdan men ham harbiy
xizmatda yurgan paytlarimda bir qancha tanish-bilishlarimga xat yozardim, ulardan javob xatlari olganimda
oʻzlari bilan diydor koʻrishgandek xursand boʻlardim.

Qosim akaga ham toʻrt marta xat yozgandim. Xatlarimda eng avval, hurmat yuzasidan, Qosim aka bilan Zulayho opaning sogʻligʻini soʻrardim. Soʻngra
Jiyanning hozirgi ahvolini batafsil yozib yuborishlarini
iltimos qilardim. «Jiyan oʻzini qanday tutyapti?»,
«Til oʻrganib, bemalol gaplashadigan boʻlib qoldimi?»,
«Aka-ukalariga munosabati, Siz bilan Zulayho opaga
mehribonligi qanday?..» Xuddi ana shu xildagi savollarni har bir xatimda takrorlar edim.

Biroq mening xatlarimga Qosim akadan negadir
javob kelavermadi. Shundan keyin xavotirga tusha
boshladim. Bunday paytlarda koʻngilga har xil gaplar
kelar ekan... «Nahotki, adabiyot oʻqituvchisi Mansur
Akbarov aytgan hindistonlik bolaga oʻxshab... — deya
oʻylar edim oʻzimcha. — Qosim aka ham shuning
uchun xat yozishga qoʻli bormayotganmikan?.. Eh,
jiyanim Ortiqboy, agar seni yana bir koʻrsam, yuragim


да агтоп до аз еди Веш уапа Ко"гагп Капшап. Sogʻ
omon yurganmikansan?»

Harbiy mashqlardan boʻshab, hordiq chiqarayotgan paytlarimizda ana shunday xayollarga berilib ketar edim. Xizmatdoshlarim sport maydonchasida voleybol, futbol oʻyinlari bilan mashgʻul boʻlishardi. Men
boʻlsam, simyogʻochga suyangancha xomush turib qolar edim...

Qosim aka, har xil sabablarga koʻra, menga oʻz
vaqtida xat yozmagan boʻlsa ham, uyimizga kelib,
dadam bilan oyimning ahvollaridan ikki marta xabar
olibdi. Birinchi safar oʻzi kelib, dadam bilan tanishib
ketibdi. Ikkinchi safar Zulayho opa bilan kelibdi. Dadam bilan oyimga bosh-oyoq sarpo keltirishibdi. Oyim
ham shunga yarasha izzat-hurmat koʻrsatib kuzatibdilar. Qaytib kelganimdan keyin oyim gapirib berdilar.
Zulayho opang yoqimtoygina, xuddi avvaldan koʻrib
qoʻygandakkina juvon ekan, dedilar. Men ularning
tanishib, qadrdonlashib qolganlaridan xursand boʻl.
dim...

Nihoyat, harbiy xizmatni oʻtab boʻlishimga taxminan toʻrt oylar qolganida Qosim akadan xat oldim.
Xatni oʻqib chiqdimu, yuragimning tafti bosildi. Jiyanning sogʻ-salomat yurganligini, boshqalarga bir oz
tashvish orttirgan boʻlsa ham asta-sekin jamoaga
qoʻshilaetganligini bilib, koʻnglim joyiga tushdi. Mana,
oʻsha xatning toʻla koʻchirmasi:

«Salomnoma

Harbiylar safida oʻz xizmatini ado etib yurgan
qadrdon ukamiz Hakimjonga yetib ma'lum va ravshan boʻlsinkim, ushbu xat, bizkim, Ko`krabot tumanida istiqomat qilib turguvchi akangiz Qosim va
opangiz Zulayho tarafidan yozildi. Hakimjon uka, avvalo bizning koʻpdan-koʻp sog'inchli salomimizni qabul qilgaysiz. Qanday, eson-omon xizmat qilib yuribsizmi? Kayfiyatingiz xushmi? Xizmat qilayotgan joyingizni ob-havosi yaxshimi? Sovuqlarga koʻnikib ketdingizmi? Biror narsadan qiynalayotganingiz yoʻqmi?..
Bizlardan ahvol soʻrasangiz, hammamiz sogʻ-salomat,
oʻynab-kulib yuribmiz. Katta jiyaningiz Anvarjon,
oʻzingizning chindaki jiyaningiz Ortiqboy, kichik jiyanlaringiz — hammasi sogʻ-omon.



Hakimjon uka! Siz menga bir nechta xat yozdingiz. Men boʻlsam, vaqtida javob yozolmadim. Buning
uchun qayta-qayta kechirim soʻrayman. Birinchidan,
qoʻlim cho“t tashlashga oʻrgangandan beri hech kimga
xat yozmaganman. Ikkinchidan, Ortiqboy tushmagur
ancha vaqtgacha hammamizni tahlikaga solib yurdi.
Shuning uchun sizga javob yozolmadim. Siz har xatingizda asosan Ortiqboyni soʻrar edingiz. Mana, xudoga shukur, hozir odam qatoriga qoʻshilib qoldi...

Hakimjon, gapning ochigʻini aytsam, Siz shu yerdan xayrlashib ketganingizdan beri boshimiz tashvishdan chiqqani yoʻq. Eng avval qoʻni-qoʻshnilar,
soʻngra atrof tevarakdagi tanish-bilishlar Ortiqboyni
koʻrgani kelishaverdi. Ustma-ust kelavergandan keyin
mehmon ham, sadag`“asi ketay, jonga tegar ekan. Lekin, ilojimiz qancha, eshikdan kelganni it qopmas,
degan gap bor. Hammasini qoʻlimizdan kelganicha
kutib oldik. Hammasining savoliga bilganimizcha javob berdik. Hammalari, bir koʻray deb keldik, qiziqib keldik, deyishadi. Koʻrgani kelishsa-ku yaxshi,
bosh ustiga. Ammo kelganlarning ba'zi birlari bolaga xuddi yovvoyi odamni yoki oʻrmondan tutib kelingan allaqanday maxluqni tomosha qilgandek qarashadi. Ana shunday paytlarda opangiz ikkalamiz juda
xafa boʻlib ketamiz.

Har xil odamlar keldi. Hakimjon uka, eson-omon
qaytganingizda, diydor koʻrishganimizda bafurja
soʻzlab beraman Sizga...

Ortiqboyning oʻzi ham xiyla hunarlar koʻrsatdi.
Biror yilgacha bizni rosa qiynadi. Tun-kechalari
toʻsatdan dodlab turib ketadi. Lip etib hovlidan chiqadida, devordan oshib, allaqayoqlarga joʻnaydi. Oʻzingizga
ma'lum, biz taraflarda devorlar juda pastqam boʻladi.
Shuning uchun devordan osongina oshadi-da, toʻgʻri
kelgan tomonga yoʻl oladi. Uyqusiraydimi yoki togʻ ni
qo' “msaydimi — bunisini hech kim bilmaydi. Oyogʻiga
zanjir-panjir bogʻlab qoʻyaylikmikan, deb maslahatlashamiz-u, yana oʻzimizcha eldan nomus qilamiz...
Hovlidagi it bilan olishganini oʻzingiz koʻrgan edingiz. Itimiz kasalga chalinib qolganga o'xshaydi.
Oʻshandan beri biror marta vovillagan ovozini eshitganim yoʻq. Tuvakka solingan ovqatni yeydi-yu, yana
uychasiga kirib ketadi. Agar Ortiqboy o`sha tomonga



yaqinlashsa, it boyoqish uychaning ichida yotganicha
«voy-voy-voy» degandek, yalinchoq ovoz chiqaradi...

Bunisi ham mayli-yu, ikki uy naridagi bir
qoʻshnimizning itini oʻldirib qoʻygani yomon boʻldi.
0721 ham chogʻroq eshakdek it edi. Egasi davo qilib
keldi. Men aytishib-tortishib oʻtirmadim. Oʻrtaga
boshqa qoʻshnilar tushdi. Yoʻqolgan pichoqning sopi
oltin degan gap bor. Shunga koʻra itning xuniga bitta
qoʻchqor berdim.

Ana shunaqa gaplar, Hakimjon uka. Ba'zan oʻzimcha
xayolga tolaman, nima boʻlsa ham oʻgʻlim topildiku,
el-yurtda yuzimiz yorug` boʻldi, topilmaganida er-xotin
bu dunyodan armon bilan oʻtar edik, deyman.

Ortiqboyning esi kirib qoldi. Uncha-muncha gapiradi. Bachchagʻar oʻzi yoshligida ham juda kamgap
bola edi. Endi bir amallab maktabga bersakmikan,
deb maslahatlashyapmiz. Shu narsa ham boshimizni
qotiryapti. Esizgina, oʻzingiz shu yerda boʻlganingizda,
bir ilojini toparmidingiz.

Gapni ham rosa choʻzib yubordim chogʻi. Xoʻp,
xayr, Hakimjon uka. Sogʻ-salomat bo`ling, tezroq qayting. Oʻzingizga va birga yurgan joʻralaringizga butun uy-ichimizdan yana bir karra salom.

Ha, darvoqe, ish bilan Bogʻistonga borganimda sizlarnikiga kirdim. Yana bir safar opangizni olib bordim. Hammalari sogʻ-salomat oʻtirishibdi.

Xayr, omon boʻling. Qadrdonlik hurmati bilan Qosim akangiz.

1966 yil, 8 yanvar».

Men ana shu maktubni olganimdan keyin taxminan bir yarim yilda Koʻkrabot tumaniga yoʻl oldim.
Yoʻl-yo“lakay jiyanim Ortiqboyda yuz bergan oʻzgarishlarni o`zimcha tasavvur etardim. Qosim akalarning hovlisiga qadam bosishim bilan Jiyan yugurib
chiqib, boʻynimga osilib olsa kerak, deb oʻylovdim.
Afsuski, oʻsha kuni Jiyan uyda emas ekan...

JIYANIM QANI?

Kechga yaqin — taxminan soat toʻrt-beshlar orasida jiyanim Ortiqboy tufayli oʻzimga qadrdon boʻlib
qolgan hovliga kirib bordim. Kichkina darvozadan
kirdim-u, bir-ikki daqiqa turib qoldim. Butun hovli



yuzi quyosh taftidan xumdondek yonar, qimirlagan
jon koʻrinmasdi. Uy oldidagi uzun ayvon ham quyosh
tig“iga ro“para boʻlgani uchun boʻm-boʻsh edi. Hovli
oʻtgan uch yil ichida deyarli oʻzgarmapti... Pastqam
devor, ayvonli uy, yogʻochga qoqilgan, suvi oftobda
isib yotgan umivalnik, ayvonning narigi yonida it
uchun qurilgan uycha... Qoziqqa bogʻlangan zanjirning bir uchi uycha ichiga kirgan... Ha, aytgancha,
ayvon yaqiniga bir juft oʻrik niholi ekilibdi. «Hayriyat,
bu taraflardagi hovlilarga ham daraxt ekish rasm
boʻla boshlabdi», deya koʻnglimdan oʻtkazdim.

Uy ichkarisidan gʻoʻng`“ir-g“oʻngʻir ovozlar eshitilgandek boʻldi. Soʻngra eshik ochilib, Qosim aka, Zulayho opalar ko`ʻrinishdi. Qosim aka ayvon oʻrtasidagi
zinadan pastga tushaturib soʻzlardi:

— E, e, askar yigit, keling, keling. Nega qarab
turibsiz. Voy sizni qarangu. Oʻz uyingizdek kirib
kelavermaysizmi?.. Qani bir quchoqlashaylik... Esonomon, omon-eson.. Ota-ona, qarindosh-urug“ — hammalari sogʻsalomatmi?..

Zulayho opa, garchi men bilan opa-uka tutingan
Бо ва ham, ancha tortinibroq koʻrishdi. Otgan uch
yil ichida boʻ“yim oʻsib, chinakam yigit taxlitiga kirib
qolganim uchun ham tortingan boʻlsa ajab emas. Ikkala qoʻlini yelkamga qoʻydi-da, boshimni enkaytirib,
peshonamdan astagina o`pib qoʻydi.

Anvarjon bilan ham quchoqlashib koʻrishdim.
Uning bo`yi choʻzilib, moʻylovi sabza urib qolibdi.
Ota-onasining ortidan ergashib chiqqan ikki oʻgʻil va
bir qizchani ham qoʻlim bilan erkalab yuzlaridan birbir oʻpib qoʻydim. Biroq ularning orasida Jiyanning
yoʻqligi meni taajjublantirdi.

— Йуап qani? — deb soʻradim ulardan. Qosim aka
kulimsirab javob berdi:

— Jiyaningiz shu yerda, xavotirlanmang... Qani,
ichkariga...

Zulayho opa u yoq-bu yoqni yig`ishtirish uchun
boʻlsa kerak, uyga kirib ketdi. Men qoʻlimdagi kichkina
chamadonni Anvarjonga tutqazdim-da, boshimdan
do“ppimni olib qoqdim, koʻylagim va shimimdagi changlarni tozalagan boʻldim, tuflimni artdim. Umivalnikda
qoʻlimni yuvdim. Bu orada Anvarjon chamadonni ichkariga qo`yib, uydan sochiq olib chiqdi.



Uyga kirdik. Mayda bolalardan boʻlak hammamiz
xontaxta atrofidan joy oldik, taomilga binoan qoʻlimizni
yuzimizga tortdik.

— Qalay, askarlikdan eson-omon qaytdingizmi? —
soʻradi Qosim aka.

— Harbiydan qaytganimga bir yildan oshdi, —
dedim kulib. — Hozir askar emasman, talabaman..

— E, shunaqami hali?.. Qarang-a, ish bilan andarmon boʻlib...

Zulayho opa eriga, ana shunaqa beparvosiz-da, degandek, ta'nali qarab qoʻydi.

— Faqat bu kishi ishlaydilar! — dedi u kinoya
bilan. — Hamma narsaga ishni pesh qilaveradilar!..
Borib bir xabar olib keling, deb necha marta aytdim.

— Tezroq koʻrishmaganimizga men ham aybdorman, — dedim Qosim akaning «aybini» yengillatish
uchun. — Bultur harbiydan qaytganim zahoti oʻqishga
kirish uchun tayyorgarlik koʻrdim...

Qosim aka bilan Zulayxo opa dadam, oyim, singillarimning sogʻ-salomatligini qaytadan soʻrashdi.
Anvarjonning oʻrta maktabni tamomlagani, oliy oʻquv
yurtiga kirish uchun tayyorlanayotganini aytishdi.

Men hovlida Qosim akaning: «Jiyaningiz shu yerda» deganini eshitib, Jiyan uyda uxlab yotgandir,
deb oʻylovdim. Uning uyda yoʻqligini bilib, Zulayxo
opa choy damlagani chiqib ketganida Qosim akadan
yana soʻradim:

— Jiyan narigi uyda emasmi?

Qosim aka non ushatayotib beparvo javob berdi:

— Uyda emas, hali zamon kelib qoladi.

Qosim akaga tikilib qoldim. U oʻtgan uch yil ichida bir oz to`lishib, oʻzini qoʻyibdi. Yuzlari avvalgidan koʻra qizg'ishroq, qarashlari jiddiy. Sochi siyraklashib, peshonasining yuqorisida yakkam-dukkam tuklar
qolibdi...

Zulayxo opa choy damlab kelib, Qosim akaning
oldiga qoʻyib ketdi. Uydan chiqa turib Anvarjonni
chaqirdi. Uyda Qosim aka ikkalamiz yolgʻiz qoldik.

— Jiyanni rosa sogʻinuvdim-da, qani oʻzi? — deya
sabrim chidamay yana soʻradim. Qosim aka boyagiday
kulimsiradi:

— Aytdim-ku xavotirlanmang, deb. Bugun albatta
keladi...



— Qanaqa ahvolda yuripti oʻzi? Gapirishi, yurishiturishi?.. Bundoq gapirsangiz-chi, axir oʻzini-ku
koʻrsatmayapsiz...

— Sizga yuborgan xatimda ham yozuvdim chogʻi, —
Qosim aka boʻshagan piyolaga choy quyib, menga uzatdi. Soʻngra oʻzining choyidan bir-ikki hoʻpladi-da, gapini davom ettirdi. — Ishonasizmi, opangiz ikkalamiz
rosa bir yilgacha tashvish-u xavotir bilan kun
oʻtkazdik. Bir yoqdan Ortiqboyning oʻzi bizni tahlikaga solib yurdi, ikkinchi yoqdan boshqalar ham tashvish orttirdi... Siz shu yerdan xayrlashib ketgan kuningizning ertasidan boshlab har xil muxbirlar, fotograflar, rassomlar kelaverishdi. Bizga ham tinchlik
yo`q, boyoqish bolaga ham. «Qachon yoʻ`qoluvdi?»,
«Qaerdan topildi?», «Qanday ushlandi?», «O`sha ayiqlar
hali ham bormikan?» Xullas, ming xil savol berishadi. Opangiz ham, men ham, bilganimizcha javob beraylik deb, endi ogʻiz juftlaganimizda mikrofonni olib
kelishadi. Oʻsha zahoti gapirayotgan gapimizni yoʻqotib
qoʻyamiz.

Ortiqboyning oʻziga savol berishadi deng. U esa
miq etmaydi, koʻzi mo`ltirab turaveradi. Aslida miq
etishni bilmasdi-da, o`shanda gapga umuman tushunmasdi... Fotograflar bilan rassomlar ham rosa erinmaydigan xalq boʻlishar ekan. Undoq turgʻizib suratga oladi, bundoq turgʻizib apparatini chiqillatadi...
Rassomlar, bir joyda qimirlamasdan tursin, deydi.
Bola esa, ularning gapiga tushunmaydi, birdaniga
oʻrnidan turib ketadi-da, uygami... yoki boshqa yoqqami yoʻl oladi...

Muxbirlar bilan fotograflarning izi eskirmasdan turib, universitetdan bir toʻp olimlar kelishdi.
Ularning orasida biologlar, morfologlar... yana
antropologlarmi-ey, allaqanaqa fan olimlari bor ekan.
Yetti kishi boʻlib kelishdi. Bittasi, fonetikman,
oʻgʻlingizning tili bilan tovushini tekshiraman, deydi. Mayli, tekshiravering, dedim. Men-ku, mayli,
dedim. Opangiz qoʻrqib ketdi, yig'layverib garang
qildi. Bitta oʻgʻlimni shuncha doʻxtir tekshiradimi,
igna suqaverib bir balo qilib qoʻyishmasin, deydi.
Bular — doʻxtir emas, ukol-pukol qilishmaydi, shunchaki u yoq-bu yogʻini koʻrishadi, deb arang tinchlantirdim.



Opangizni shunaqa gaplar bilan ovuntirib turgan
paytimda oʻsha olimlardan biri, bolani shaharga olib
ketamiz, deb qolsa boʻladimi, Zulayxo opangiz yana
izillab yigʻ“lashga tushdi. Siz, hu dastlab kelgan paytingizda, bolani qidirib topsam, muzeygami, hayvonot
bogʻigami topshiraman, degan edingiz-ku. Opangiz
boyoqishning esiga oʻsha gap tushib qoldi shekilli:
«Muzeyga beradigan bolam yoʻq», deb Ortiqboyni uyga
yetaklay boshladi. Bolaning oʻzi esa nima gap ekanini
bilmay hammaga birma-bir tikiladi deng...

O`sha — bolani shaharga olib ketamiz, degan
olimning oʻzi sal hovliqmaroq ekan chamamda. Familiyasi Qurbonovmi, Yusupovmi, bir balo edi, hozir
yodimda yoʻq. Biolog ekan, novcha boʻyli, koʻzlari
chaqchaygan yigit. Iltimos bilan soʻrasa, mayli, derdim balki. Dabdurustdan, olib ketamiz, deydi-da,
qarang! Mening ham jahlim chiqdi. Oʻzimni bir amallab bosdim.

— Bu bola — mening oʻgʻlim. Xohlasam koʻrsataman, xohlamasam, hovlimdan chiqib ketinglar, deyman!.. Bolani bu yerdan olib ketishni xayolingizga
ham keltirmang! — dedim haligi hovliqma olimga.
Jahlim chiqqanidan rangim oqarib ketgan boʻlsa kerak, qaytib bir ogʻiz ham gapirmadi. Sheriklari ham
unga xoʻmrayib-xo“mrayib qarab qo`yishdi.

Ammo lekin oʻsha kelganlarning ichida antropolog
olimga besh ketdim. Kiroyi oʻgʻling boʻlsa, xuddi shunday bama'ni boʻlib yetishsa ekan deb, qoʻydim ichimda. Oʻzi yosh. Taxminan oʻttiz yoshlarda. Bemavrid
bir ogʻiz ham gapirmaydi. Otasi oʻzbek, onasi oʻris
ekan. Balki eshitgandirsiz, familiyasi Eshonxoʻjayev,
ismi Valeriy?

— Yo`q, eshitmaganman, — dedim Qosim akaga. —
Men Toshkentda o“qiyapman. Siz aytgan olimlar esa...
Buning ustiga sohamiz ham boshqa-boshqa...

— Iloji boʻlsa oʻsha yigit bilan tanishib oling,
Hakimjon, — dedi Qosim aka. — Zarar qilmaysiz.
Bironta qogʻozchaga nomini yozib qoʻysangiz ham
boʻladi.

Qosim akaning gapi bilan choʻntagimdan kalendar
daftarcha va ruchka olib: «Eshonxoʻjayev Valeriy»,
deb yozib qo`ydim. Daftarcha bilan ruchkani choʻntagimga sola turib, Qosim akadan soʻradim:



— Shu maqtayotgan yigitingiz ham Jiyanni tekshirib koʻrdim?

— Tekshirib koʻrdi, — dedi Qosim aka.

— Nima dedi?

— Hu oʻsha yili Sherbek akaning hovlisida gaplashuvdik-ku. Oʻsha gapni aytdi, hali miyasi deyarli
taraqqiy etmagan, dedi. Oʻzi ham Moskvada oʻqigan
ekan-da, oʻzbekchada tutilibroq soʻzlar ekan... Bolaning miyasi bora-bora rivojlanib ketadi, dedi.

— Oʻsha yigit keyin yana keldimi, yoʻqmi?

— Kelgani yoʻq. Yana Moskvaga oʻqishga ketgan
emish, deb eshitdim. Haligiday fan doktori boʻlib
kelsa kerak-da... Har qalay, aytganlari toʻgʻri chiqyapti. Ortiqboy shu uch yil ichida ancha oʻzgardi...

DIYDOR

— diyanni maktabga berdingizmi?

— Ha, darvoqe, Ortiqboy jiyaningiz birinchi sinfni bitirdi.

— Xayriyat... Oʻqishi tuzukmi, axir?

— Yomon emas, birinchi sinf bolasi nimani bilsa,
u ham shuni biladi.

— Ha, durust ekan-ku.

— Durust deysiz-ku, lekin... durust emas-da.

— Xoʻsh, oʻ“qishida biron chatoqlik bormi?

Qosim aka xiyol xomushlanib dedi:

— Chatoqligi yoʻg“u oʻzi kap-katta boʻlib qoldi.
Yosh bolalarning ichida soʻppayib oʻqiyapti. O`n oltiga kiryapti axir...

— Parvo qilmang, Qosim aka. Jiyan hali zoʻr yigit
boʻladi. Kim о"айуари7 Oʻqituvchisi tajribaliroqmi?

— O`qituvchisi yaxshi. Qoʻshni qishloqlik. Amir
degan bola. Darsdan keyin har kuni bir soat qolib
oʻqitdi jiyaningizni. Otasiga rahmat. Harflarni hijjalab
soʻz yasaydigan qilib berdi. Hisobdan ham toʻrt amalni
bilyapti... Amir — yaxshi bola, jonkuyar. «Agar kelasi
yili direktor ruxsat bersa, ikkinchi sinf bilan uchinchi
sinf darsini bir yoʻla o“rgataveraman», deydi.

— Direktor ruxsat bermasligi ham mumkinmi?

— Mumkin... Chunki maktab direktorimiz — nokasroq yigit. Anovi, la'nati Eshmirzaning jiyani boʻladi.
Ortiqboyni maktabga berayotganimizda ham ancha ti


xirlik qildi. «Yoshi oʻtib ketgan, birinchi sinfda oʻqishi
mumkin emas», dedi. «Bo`lmasa mumkinlik yoʻlini
topib bering. Qaerga olib boray bolani?» dedim.
«Mumkin boʻladigan yoʻlini oʻzingiz qidiring. Ixtiyor
oʻzingizda, farzand sizniki», dedi. «Farzand ham meniki, ham davlatniki. Maktab ham davlatniki. Oʻqitasiz,
vassalom», dedim. «Oʻqitmayman, vassalom!», dedi
koʻzimga tik boqib. Figʻ“onim oshib, oldidan chiqdim.
Tumanga ketayotib bir mashinaga oʻtirib, maorifga
bordim. Surishtirib toʻgʻri mudirga kirdim. Xonasida
bir odam bor ekan. Shunday-shunday, deb bor gapni
aytdim. Haligi, yonida oʻtirgan odam viloyat maorifidan ekan. Jahli chiqdi uning ham. Mudirga qaradi,
mudir yerga qaradi. Darrov, xoʻjalik markaziga
qoʻngʻiroq qilib, Koʻpayni chaqirtirishdi. Maktab direktorining oti Ko“pay-da. Yomon koʻrgan odamlar
orqasidan «koʻppak» deb atashadi. Nafsi ham yomonroq chamasi... Shunday qilib, maorif mudiri menga,
ketmay turing, dedi. Bir soatcha kutdim. Bir mahal
Koʻpay kirib keldi maorifga. Mudir bilan viloyatdan
kelgan vakil rosa ta'zirini berishdi. «Agar shu odam
viloyatga yoki vazirlikka jindek shikoyat bilan borsa,
keyin oʻzingizdan xafa boʻling, javobgarlikka tortilasiz», dedi yuqoridan kelgan vakil. «Umumiy oʻrta
majburiy ta'lim haqidagi qonunga qarshimisiz?» Qani
Ko`ʻpayda til boʻlsa-yu, bir ogʻiz lom-lim deb javob
bersa... Ertasiga uyimizga odam yuborib, Ortiqboyni
maktabga chaqirtirdi...

uu.

Ma'lum boʻlishicha, Jiyan uch-toʻrt kundan beri
togʻasi Begali akaga qarashib — qoʻy boqishib yurgan
ekan, Zulayxo opa Anvarjonni uydan chaqirib chiqib,
Begali akanikiga yuborgan ekan. Kechga yaqin hovli
yaqinida mototsikl ovozi eshitildi. Qosim akaning
kichik bolalari:

— Togʻam keldilar, togʻam keldilar. Qoʻy olib keldilar, — deya biz oʻtirgan uyga kirishdi. Qosim aka
ikkalamiz oldinma-keyin hovliga chiqdik. Bu vaqtda
Begali aka bilan Anvarjon oyogʻi bogʻlangan qoʻyni
kajavadan chiqarib, hovliga olib kirishayotgan edi.
Begali aka bilan ko`rishdim. Jiyan esa, negadir hovli


ga kirmasdan mototsikl yonida turgan ekan. Anvarjon
qoʻyni yerga qoʻyiboq, chang boʻlgan qo`lini qoqdida,
ukasini chaqirdi.

— Ortiq, ho Ortiq! Nega qaqqayib turibsan? Yoʻlda
senga nima degan edim?

Oʻtgan uch yil ichida Jiyanning boʻyi ancha
choʻzilib qolibdi. Rangi-ro“yi binoyidek. Yuzi bir qadar oqargan, qanshari xiyol toʻlishibdi. Sochi ustarada qirilgan, boshida nimdoshgina doʻppi. Xullas,
oddiy qishloq bolasiga aylanibdi-qoʻyibdi.

Qosim aka ham, Begali aka ham iljayib darvoza
tomon yurishdi. Men ham ularga ergashdim. Begali
aka Jiyanni qoʻltigʻidan olib, ichkariga undadi.

— Meni togʻa demasang ham mayli, bachchagʻar.
Haqiqiy togʻang shu kishi boʻladilar. Borib koʻrish...

Bola tortinchoqlik bilan yerga tikilganicha menga
yaqinlashdi-da, boʻynimga osildi. Chap yuzimdan
oʻpdi-yu, qoʻl berib soʻrashishni unutib, uy tomonga
yoʻl oldi. Hammamiz kula-kula uni uyga kirib ketguncha kuzatib turdik. Jiyanning jussasi oʻz yoshiga munosib boʻlsa ham qarashlari, oʻzini tutishi negadir sakkiztoʻqqiz yoshli bolalarni eslatar edi. Shoshilib borayotganidan boʻlsa kerak, gavdasini oldinroqqa egib ichkariga kirib ketdi.

Hammamiz uyga kirdik. Jiyan allaqachon dasturxon yoniga choʻkka tushib, non yeb oʻtirgan ekan.

— Hakimjon tog`ang bilan 407 berib so“rashmading
ham, — dedi Qosim aka oʻgʻliga. — Qoʻlingni yuvmasdan uyga kirib, non yeb oʻtirishingni qara-ya.

Jiyan men bilan qoʻl berib so“rashmadi-yu, oʻrnidan
turib, uydan chiqdi. Hayal oʻtmay qoʻlini yuvib kelib,
yonimizga choʻkdi. Egnida havo rang katak shohidan
to`qilgan yengsiz koʻylak, boshida chang va teridan
xiralanib qolgan qalampir nusxa doʻppi. Nazarimda
peshonasi xiyol o“sgandek. Koʻzlari avvalgidek olazaraklik, qoʻrquv bilan emas, aksincha, xotirjamlik bilan
boqadi. Atrofida oʻtirganlarga, uydagi buyumlarga
ma'nodor nazar tashlaydi. Bundan uch yil avval yuzlari
cho`ziq, qorachadan kelgan bola edi. Endi yuzlari sal
kengayibdi. Rangi-ro“yi qoradan koʻra, oqish-qizilga
moyil. Enkayibroq, yerga qarab oʻtirib non yeyapti.
Har zamonda burnini tortib qoʻyadi. Men boʻsh piyolalardan biriga choy quyib, unga uzatdim.

www.ziyouz?dom kutubxonasi

— Ma, Jiyan, choy ichgin...

U chap qoʻlini koʻksiga qoʻyib, o'ng qoʻli bilan
piyolani oldi. Yaxshi ta'lim beribsizlar degandek, Qosim akaga qarab qoʻydim.

Begali aka bilan Anvarjon hovlida yotgan qo`yni
boʻgʻizlash uchun chiqib ketishadi. Koʻp o'tmay Qosim
aka ham oʻrnidan turdi.

— Men ham chiqib yordamlashay, Hakimjon, —
dedi u. — Siz jiyaningiz bilan suhbatlashib oʻtiring.

Uyda ikkalamiz qoldik. Men uning yelkasiga qoʻl
tashlab erkalatmoqchi boʻldim.

— Obbo, Jiyan-e, katta yigit bo“lib yuribsanmi?

U parvo qilmadi, yuzimga ham qaramadi, indamay
oʻtiraverdi.

— Ishlaring yaxshimi?

— Yaxshi, — dedi u yerga tikilganicha. Uning
ovozi akasi Anvarjonnikidan koʻra yoʻg`“onroq edi.

— Maktabda oʻqib, birinchi sinfni bitiribsan.
Eshitib xursand boʻldim.

U indamadi, burnini bir tortib qoʻydi. Uning
oʻtirishi, oʻzini tutishi, kamgapligi yoqimli edi. Bilmadim, uni izlashda qatnashib, mehnatim singani
uchunmi, shunday jiyanim borligidan benihoya xursand edim. Har holda u bundan uch yil avvalgi yarim
yovvoyi bolaga sira ham oʻxshamas edi. Mabodo yolgʻiz
oʻzini boshqa joyda uchratsam, dabdurustdan taniy
olmas edim.

Jiyan piyolasidagi choyni ichib boʻlib, dasturxonga qoʻydi.

— Yana choy quyib beraymi, Jiyan? — deb
soʻradim.

— Yoʻq, — dedi-da, oʻrnidan turdi. Men ham hovliga chiqdim.

uu.

Koʻ`krabotga borganimning ikkinchi kuni mototsiklda Begali aka qoʻy boqadigan yaylovlarga yoʻl oldik.
Qosim aka ishiga keta turib bizni kuzatib qoʻydi.

Biz shimol tarafga — qirga koʻtarilib borardik.
Rulda — Begali aka, orqasida — Jiyan, kajavada —
men. Begali aka qattiq-qattiq soʻzlab, bu yerlarning
sharoitini, ob-havosini tushuntirib borar edi.



Aslida bizning xoʻjalik qiyalanib borib, ulkan
togʻlarga ulanib ketadigan qirning shundoqqina yon
bagʻrida ekan. Qirdagi oʻt-oʻlanlar sargʻayib, allaqachon qovjiray boshlagan. Uzoqda — togʻ choʻqqilariga
yaqin qiyaliklarda yashil-qora dogʻlar koʻzga tashlanadi. Begali akadan soʻragan edim: «Ular — togʻda oʻsgan
archalar», dedi.

Oʻsha kuni Begali aka choʻpon boʻlgan otarga bordik. Begali akaning sherigi bilan tanishdim.
Toʻrttovimiz qir oʻrtasidagi ulkan tosh soyasida tushlik qildik. Har ehtimol uchun Begali akaning ishdagi
koʻrsatkichlarini yon daftarimga yozib oldim.

Mening iliq, samimiy muomalalarim ta'sir qildimi
yoki vaqt oʻtgan sari yaqinligimiz orta bordimi, Jiyan men bilan ochilib-yozilib gaplashadigan boʻlib qoldi. U mening savollarimga uzoq kutdirmay javob berar, oʻzi ham mendan ba'zi narsalarni soʻrab qoʻyar
edi. Shunisi borki, uning savollari nihoyatda oddiy,
bolalarga xos savollar boʻlardi. «Harbiyda yurish
qanaqa boʻladi?», «Miltiq bilan nechta dushmanni
oʻldirgansiz?», «Durbin bilan Toshkentni koʻrib
boʻladimi?» va hokazo. Men uning savollariga kulmasdan, tushuntirishlar bilan javob berar edim...

Kechqurun Begali akaning uyiga qaytib, oʻsha yerda tunadik.

Uchinchi kuni erta bilan nonushtadan keyin Jiyan
ikkovimiz qirga koʻtarildik. Begali akaning maslahati
bilan non, pishirilgan goʻsht, termosda choy, ehtiyotdan bitta miltiq oldik. Men Jiyan bilan bafurja suhbatlashib, uning togʻda kechirgan hayotini oʻzidan
soʻrab olmoqchi edim.

Dastlab biz yonma-yon keta boshladik. Qirning yaylovga tutashgan qismi uncha tik emas, surri qiyalik
edi. Men Jiyanga qarab:

— Hu anavi — ikkinchi choʻqqiga yetsak, oʻsha
yerda dam olamiz, — dedim. Jiyan hayron boʻlib menga qaradi-da:

— Bugun togʻda yotib qolamizmi? — deb soʻradi.

— Nega yotib qolar ekanmiz? Qaytib kelamiz-da, —
dedim unga.

— U yerga kechqurun... kun botganda yetamizku... Keyin... kechasi qanday qaytamiz?

— Oʻsha choʻqqi shunchalik uzoqmi, Jiyan?



— На, uzoq... u yerda archalar koʻp.

— Archalar koʻp deysanmi? Yana nimalar bor?

— Choʻchqalar ham bordir, — dedi Jiyan.

— Yovvoyi choʻ“chqami? — soʻradim qiziqsinib.

— Bilmadim... Qora choʻchqa-da. Egasi yoʻq...

— Sen oʻsha choʻqqiga chiqqanmisan, Jiyan?

— Bilmadim... Esimda yo`q...

Men darhol tushundim. «Demak Jiyan bu togʻlarga
keyingi uch yil ichida chiqqani yoʻq. Yoʻqolgan paytlarida oʻsha yerlardan ham oʻtgan boʻlishi mumkin»,
deb oʻyladim oʻzimcha.

Qirning qiyaligi yuqoriga koʻtarilgan sari tikkalanib borar edi. Men harsillab Jiyandan orqada qola
boshladim. Jiyan chaqqonlik bilan yuqoriga koʻtarilar,
turli-tuman shaklda qir bagʻriga oʻrnashib qolgan ulkan, qirrali toshlarga yoki hali mevasi pishib yetilmagan yovvoyi bodom daraxtchalariga yetib olib, meni
kutib turar edi. Men oʻzim koʻzlagan choʻqqiga yetish
uchun rosa bir kun kerakligiga toʻla ishonch hosil
qildim. O`shanda ham Jiyandagi chaqqonlik bilangina
yetish mumkin. Men esa, halitdan o“pkam ogʻzimga
tiqilib, harsillab qolyapman.

Jiyan chaqqonlik bilan yoʻl boshlab, bir kichik
choʻqqiga chiqdi. Men ham bir amallab unga yetib
oldim. Aslida bu chin ma'nodagi choʻqqi emas, pastdan
koʻringan birinchi choʻqqiga bir pillapoya edi, xolos.

— Boʻldi endi, yuqoriga koʻtarilmaymiz, Jiyan,—
dedim men harsillaganimcha. — Shu yerda dam olamiz.

— Mayli, — dedi Jiyan.

Men harbiydan qaytganimdan beri — bir yil ichida ancha boʻshashib qolganimni his etdim... Cho“qqidan
yetti-sakkiz metr pastdagi yovvoyi bodom soyasiga
tushdik. Yovvoyi deyishimning boisi shuki, uning mevasi achchiq edi. Jiyan yelkasidagi miltiqni olib yerga qoʻydi. Men dasturxonni yozib, termosni ochdimda, qopqogʻiga choy quydim... Atrofimizdagi toshlar,
daraxtchalar ortida joʻrlar! navbatma-navbat sayrar,
har zamonda uzoqdan kaklik ovozi eshitilib qolar edi...

Men choy ustida Jiyanga har xil savollar berdim.
Uning yoʻqolgan kunidan boshlab topilishigacha kechir
! Jo'r — tog`larda yashaydigan bulbulsimon sayroqi qush.



gan hayoti bilan qiziqdim. Aslida u bilan toqqa birga
chiqishimning boisi ham shu edi. Jiyan mening har
bir savolimga uzuq-yuluq javob berar edi. Men esa,
zoʻr qiziquvchanlik bilan qayta-qayta soʻrab, undan
koʻproq narsa bilib olishga intilar edim.

Biz, yovvoyi bodom soyasida chamasi uch-to`rt soat
qolib ketdik. Soʻngra qirdan pastga tushayotganimizda yoʻl-yo“lakay yana suhbatlashdik. Jiyanlarning uyiga yetgunimizcha kech kirib, qorongʻilik tushib qoldi. Shungacha men Jiyanning togʻda kechirgan hayoti
haqida ma'lum tasavvurga ega boʻldim...

Ochigʻini aytganda, Jiyanning soʻzlash qobiliyati,
fikrlash doirasi oʻz yoshiga nisbatan hali ancha past
edi. Axir shuncha yillik bosqichni uch yil ichida toʻla
oʻzlashtirib olish osonmi? Shuni nazarda tutib, hurmatli kitobxonlarning ruxsati bilan, Jiyanning togʻda
kechirgan hayotini, bola yoʻqolgan kunlarda Qosim
aka oilasi chekkan iztiroblarni oʻz tilimdan soʻzlab
berishga qaror qildim.

YOMON AMAKI

... Bola oʻsha badbaxt kunni bir umr boʻyi esdan
chiqarolmasa kerak... Hali ham kechagiday yodida,
oyisi ertalab choy damlab kelib, dasturxonga qoʻydi-yu, tokchadagi tugunni qoʻliga oldi. Eshikdan chiqa
turib, orqasiga oʻgirildi-da:

— Anvarjon, men togʻanglarnikiga borib kelaman, — dedi katta oʻgʻliga. — Dadang ham ishga
ketadilar. Ukang ikkoving uyda oʻynab oʻtiringlar.
Men sizlarga qurt olib kelaman, qoʻyning qogʻonogʻidan! olib kelaman...

Oyisi ketdi. Dadasi ular bilan nonushta qildi. Dasturxonda non, mayiz, qogʻozli konfet bor edi... Soʻngra
dadasi ham ishga otlandi. Uydan chiqa turib u ham
ikkala oʻgʻliga tayinladi:

— Oying halizamon kelib qoladi. Kelgunicha uydan koʻchaga chiqmanglar... Mana buni oʻynab
oʻtiringlar. "

! Qog'onoq — yangi tuqqan sovliq sutidan tayyorlanadigan
xushxoʻr ovqat.



U tokchadagi xaltadan bir qisim yongʻoq olib,
ikkalasining oʻrtasiga tashladi-da, uydan chiqdi. Bolalar oʻsha zahoti yongʻoqni boʻlishib olishdi. Ikkalasi
bir oz muddat yongʻoq oʻynadi. Anvarjon ukasiga
qaraganda shoʻxroq edi. Uyda uzoqroq toqat qilib
oʻtirolmadi.

— Ortiq, sen yongʻoq oʻynab oʻtir. Men hozir kelaman, — dedi-da, uydan chiqib ketdi.

Ukasi ikkita yongʻoqni bir-biriga «chiq-chiq» etkizib urishtirib oʻtirdi-da, koʻp oʻtmay zerikdi shekilli, akasini chaqirdi. Javob boʻlmadi. Yana bir oz oʻynab
oʻtirdi-da, keyin oʻrnidan turdi. Yongʻoqlarini shimchasining ikkala choʻntagiga tiqdi. U hali sanoq sanashni bilmas edi. Shuning uchun har gal ikkala qoʻliga
bittadan yongʻoq olib ikki yonidagi choʻntagiga solib
qoʻyaverdi. Ikkala cho'ntakka ham uchtadan yongʻoq
tushdi. Choʻntaklari doʻppayib qoldi.

Bola do“ppaygan cho`ntaklariga qaradi, yongʻoqlarini shimchasining ustidan ushlab koʻrdi. Choʻntaklari
borligidan, choʻntaklarida yongʻoqlari borligidan
oʻzicha quvonib qoʻydi. Toʻrtta burchagi salgina
yigʻishtirilgan dasturxondagi qogʻozli konfetlardan
birini qo'liga olib, hovliga chiqdi.

— Aka, ho aka! — deb chaqirdi. Hech kim javob
bermadi. Darvozadan chiqib, u yoq-bu yoqqa qaradi.
Hech kim koʻrinmadi. Yana akasini chaqirdi. Javob
boʻlmadi. Chapga burilib, uylarining burchagiga, ya'ni
koʻchaga chiqdi. Koʻchada hech kim yoʻq edi. Bola
shu yerda bir oz turdi. Quyosh yuqoriga ko`tarilgani
sari havo qizib borar, uy orqasidagi tuproqni ham
allaqachon ilitib qoʻygan edi.

Bola quyosh nuridan koʻzlarini qisib, koʻchaning
oʻng tarafiga qaradi. Uzoqdan eshak mingan bir odam
koʻrindi. Bitta amaki kelyapti, deganday oʻsha odamning yaqinlashishini kutdi.

Eshak mingan amaki yaqinlab kelaverdi. Shunday
issiqda ham boshiga oppoq allaqanaqga telpak, egniga
qalin kitel kiyib olibdi. Bolaning dadasi bunaqa kitelni
sovuq kunlarda kiyardi. Amakining qorachadan kelgan yuzi cho`ziqroq ekan. Bola uni qaerdadir
koʻrgandek edi. Lekin tanimadi.

Amaki bolaning toʻgʻrisiga kelganda eshagini
toʻxtatdi.



— Ha, bola, nima qilib turibsan? — deb soʻradi u.
Bola indamadi, nima qilarini bilmasdan qo`lidagi konfetini oʻng choʻntagiga tiqib qoʻydi.

— Oting nima? — deb soʻradi amaki. Bola indamay yerga qarab turaverdi. U tabiatan juda kamgap edi.

— Qosimning oʻgʻlimisan?

Bola bu gal «ha» degan ma'noda boshini xiyol
qimirlatib qoʻydi. Bola emasmi, amaki hozir xurjunga qoʻl suqadi-da, bozordan olib kelayotgan narsalaridan menga beradi, deb oʻyladi u. Biroq unday
boʻlmadi. Amaki yon-atrofga bir-bir qarab qoʻydi-da,
bolaga qoʻl choʻzdi.

— Kel, eshakka mindirib olay. Qiziq joylarni
koʻrsataman...

Bola nimaningdir ilinjida amakining qo`liga ilashdi. Amaki uni oʻzining orqasiga oʻtqazib qoʻydi. Eshak minib oʻrgangan qishloq bolasi emasmi, amakini
ikki qoʻli bilan quchoqlab olganicha ketaverdi.

U tabiatan kam gap boʻlsa ham hamma amakilarni
yoqtirardi, ularga erkalanishni yaxshi koʻrardi. Uylariga mehmon amakilar kelishsa, navbatma-navbat ular
bilan quchoqlashib chiqar, ularning tizzasida oʻtirar
edi. Bola mana shu — eshakka mindirib ketayotgan
amakini ham oʻshanaqa yaxshi amakilardan deb bilgan
edi. Ammo...

Amaki eshagini qishloqdan chetga burdi. Yuqori
qismi toqqa ulanib ketadigan qirning bir yonboshida
«ish-sh» deb eshagini toʻxtatdi-da, pastga tushdi. Egar
ustidan xurjunni oldi, bolani egarga oʻtqazdi.
Xalachoʻpni bolaning qoʻliga berdi-da:

— Hayda shu yoqqa, — deb togʻ yon bag'rini
koʻrsatdi. Bola hayron boʻlib amakiga qaradi.

— Nega menga qaraysan? Hayda eshakni!

Bola amakining ko`zlaridan qoʻrqdi. Boya uning
koʻzlari bunchalik qoʻrqinchli emasdi.

— Hayda eshakni!.. Dadang oʻsha yoqda!

Bola qo`rqa-pisa xalachoʻ“pni yuqori koʻtardi. Eshak yoʻlga tushdi. Koʻp oʻtmay bola ichki bir qoʻrquv
bilan yigʻladi, eshakning boshini xalachoʻ“p bilan orqaga qayirdi. Orqada esa, haligi amaki xurjunini bir
qoʻlida koʻtarib qarab turar edi. Xurjunni yerga
qo`yib, tezda yetib keldi-da:



— Nega yigʻlaysan, itvachcha! — deb bolaning {ККаla qulogʻidan choʻzib, azot koʻtardi. Soʻngra yana zarb
bilan egarga oʻtqazib qoʻydi. Bu ham yetmagandek
bolaning ikki dumbasidan chimchilab oʻyib-oʻyib oldi.
Bola chinqirib yigʻladi, qo`lidan xalacho“p tushib ketdi. Amaki xalachoʻpni olib bolaga oʻqtaldi:

— Ogʻzingni yum! Ovozingni chiqarma! — dedi.
Xalachoʻpni bolaning qoʻliga tutqazdi, eshakning boshini yana togʻ tarafga burdi-da, dumining tagiga etigi
bilan tepdi. Eshak dikirlab yurib ketdi. Bola har qancha
joni og'risa ham yigʻlashni unutdi. U amakining yana
kelib kaltaklashidan hamda eshakdan yiqilib tushishdan
qoʻrqardi. Goh u qoʻli, goh bu qoʻli bilan egarning
qoshini, eshakning yolini ushlab borar edi...

Eshak togʻ yon bagʻridagi yolgʻiz oyoq yo`ldan
ketaverdi. Bola eshak ustida ovoz chiqarmay yigʻlar,
orqaga qarashga qoʻrqardi. Eshak, avvallari ham bu
yoʻldan koʻp marta yurgan shekilli, oʻzicha balandlikka koʻtarildi, pastlikka tushdi, yana koʻtarildi, yana
tushdi... Uning qadami bir oz sustlashdi, koʻp otmay
tagʻin tezlashdi.

Bola oʻksib-o“ksib nafas olar, orqasiga burilib qarashga hali ham yuragi dov bermas edi. Xurjunli amaki
yana kelib kaltaklasinmi?!

Havo qizigandan qizib borar, osmondan toʻrgʻay
ovozlari eshitilar, toshlar orasidan allaqanday xushovoz qushlarning sayragani quloqqa chalinar edi. Bola
egardan yiqilib ketmasligiga ishonch hosil qilib, qoʻlini
eshakning yolidan oldi. Goh u qoʻli bilan, goh bu
qoʻli bilan egarning qoshini ushlab bordi. Xurjunli
amakining: «Dadang shu yoqda», degan gapini eslab,
olislarga qaradi. Hech kim koʻrinmadi. Oʻpkasi toʻlib:

— Dado-v — deb chaqirdi. Oʻzini bir zum yigʻidan
tiyib javob kutdi. Biroq sayroqi qushlarning ovozidan
boʻlak tovush eshitmadi. Hoʻngrab yig`lashga tushdi-yu, darhol jimidi. Qoʻrqa-pisa yoni-veriga, orqa tarafga qaradi. Biron jonzod koʻrinmaydi. Eshak yolg'iz
oyoq yo`lda tinimsiz yuradi, ahyon-ahyonda oʻt chimdib yeydi, har zamonda burnini qoqqandek pishqirib
qoʻyadi. Yuqorida yalpayib yotgan yoki pastga yumalab ketishga moyil boʻlib turgan qirrali toshlar,
yakkam-dukkam kichik daraxtlar, pastda esa, qovjiray
boshlagan xas-xashaklar...



Bola issiqdan terlab ketdi. Charchoqdan mudray
boshladi. Eshak ustida mudrab alahsiradi. Tushida
kimdir qoʻlida kaltak bilan quvladi. Bola dodlab,
uygʻonib ketdi... Koʻp oʻtmadi, yana mudroq bosdi.
Mudroq bosganicha egar ustida qancha yurganini ham,
eshakning qachon to“xtaganini ham bilmadi. Bir mahal uxlagan koʻyi eshakdan yiqilib tushdi. Yaqindagina hosili oʻrib olingan g`allazor ekan. Yer yumshoq
boʻlgani uchun qattiq tushmadi. Biroq yomon amaki
chimchilagan joylar hali ham og'ʻrirdi.

Eshak allaqachon to`xtab, yerga toʻkilgan boshoqlarni tergilab yeb yurgan ekan. Bola ustidan yiqilganda hurkkansimon oʻzini nari oldi. Yana «kurt-kurt»
boshoq chaynashga tushdi. Onda-sonda pishqirib
qoʻyardi.

Bola holsizlanib turib oʻtirdi, ustma-ust esnadi.
Ko`zini ochdi, qoʻrquv bilan atrofga qaradi. Hech
kim yo`qligini bilib baralla yigʻlashga tushdi:

— Ayajon! Ayajo-n!..

Yigʻlay turib beixtiyor yonida yotgan xalachoʻpni
qoʻliga oldi. Havo ham, yer ham issiq edi. Hu nariroqda — angʻizning! chekkarogʻida chaylaga oʻxshash bir
nimani koʻrdi. Dadam oʻsha yerda emasmikan, deb
oʻyladi. Oʻrnidan turib yaqin bordi. Chayla boʻlib
koʻringan narsa yetti-sakkizta tol shoxidan yasalgan
soyabon ekan. Biroq ichida hech kim yoʻq edi. Yerga
mayin xas toʻshalgan. Ikki odam tiqilib oʻtirsa
boʻladigan tor joy ekan. Bola oʻz atrofidagi kimsasizlikdan qoʻrqib chaylacha ichkarisiga kirdi. Shu chayladan panoh topgandek boʻldi, xas ustiga oʻtirdi.
Oʻzidan oʻzi oʻpkasi toʻlib yig`i boshladi. Yigʻi aralash:
«Aya, ayajon!», deb chaqirdi. Yigʻidan toʻxtab quloq
soldi. Hamma yoq jim jit. Quyosh olov purkaydi,
osmonu falakda to`rg“aylar sayraydi. Vahimali choʻqqilar viqor bilan jim turishipti. Faqat angʻizdan
boshoq tergilab yeb yurgan eshak har zamonda pishqirib qoʻyadi.

Bola yana yig`lashga tushdi. Uzoq yigʻladi. Uning
yig'isiga hech qaerdan javob eshitilmadi. Eshak esa
uning koʻzi oldida yerga agʻanadi. Oyogʻini osmonga
koʻtarib, u tomoni bilan, bu tomoni bilan ag'anadi.

ТАпЕ 17 — hosili oʻrib olingan g'allazor.



Angʻizda chang koʻtarildi. Chang bosildi. Eshak oʻrnidan
turdi. Egar-jabduq uning qornida osilib qolgan edi.
Eshak oʻziga yopishgan pashshalarni haydash uchun
boshini qimirlatib, quloqlarini shapillatdi. Keyin yana
yerga enkayib boshoq tergilab yeyishga tushdi...

Bolani mudroq bosdi. Xas ustiga choʻzilib yotdida, uyquga ketdi. U kaltak yegani va koʻp yigʻlagani
sababli, jazirama issiqda qolgani va yomon qoʻrqqani
sababli, eshak ustida ancha-muncha yoʻl bosgani sababli nihoyatda toliqqan, charchagan edi.

TANHOLIKNING BIRINChI KUNI

Mabodo yetti-sakkiz yoshli bola xuddi shu holatga
tushib qolganida oʻz kelgan yoʻlini aniqlab olishi,
uyini bir amallab topib, kirib borishi mumkin edi.
Afsuski, bu bolaning endigina besh yoshdan olti
yoshga qadam qo`yayotgan payti edi. Shuning uchun
oʻzi kelgan tomonni ilgʻab ololmadi. Buning ustiga
tanholikning birinchi kunida yuz bergan ayrim voqealar, uchragan narsalar uni butunlay chalgʻitib
yubordi.

...Bolaning oyogʻini birov qitiqlagandek boʻldi. U
oyogʻini tortib oldi-da, boshqa tomonga agʻdarilib yotib
uxlayverdi. Tagʻin kimdir qitiqladi. Bola chalqancha
tushib yigʻlay boshladi. U o`zining tanho yotganini
bilmasdi, o“z uyimda, ota-onamning qoʻynida yotibman,
degan kayfiyatda edi. Yigʻi aralash koʻzini ochdi. Tepasida oʻz uyining faner taxtadan zeb berilgan shiftini
emas, qovjiragan barglar bilan ingichka tol novdalarini
koʻrdi. Yigʻidan toʻxtab baqrayib qoldi. Tong endigina
yorisha boshlagan payt edi. Hamma yoqda vahimali jimjitlik hukmron. Faqat saharxez toʻrgʻaylarning sayrashi
eshitiladi. Ularning ovozi bolaning qulogʻiga: «Suv,
suv» deyayotgandek tuyuladi.

Bola yomon amakini, yerga agʻanab, egarini qorniga agʻdargan eshakni esladi, nimaningdir sharpasi
eshitilgandek boʻldi. U oʻrnidan turib oʻtirdi, hadiksirab atrofga qaradi. Kechagi — eshak agʻanagan joylar bo“m-boʻsh edi. Eshak ham qayoqqadir ketib qolibdi. Biroq... chaylaning bu tomonidagi ochiq joydan
uning koʻziga gʻalati bir mahluq koʻrindi. Mushukdan
xiyol kattaroq, tumshugʻi ingichka, dumi uzun,



yuzlari oqish-sargʻish bir narsa unga tikilib turardi.
Bola bu narsaning tulki ekanligini hali bilmas edi. U
mahluqning jussasi kichik boʻlgani sababli, undan
qoʻrqmadi, aksincha qiziqsinib qaradi. Bolalik odati
gʻolib kelib qoʻlini oʻsha tarafga choʻzdi-da:

— Ma, pish, pish, — deb chaqirdi. Ammo tulki
nariga ham ketmadi, bolaga yaqin ham kelmadi, koʻzi
moʻltirab unga qarab turaverdi. Bola yonidagi xalachoʻpni qoʻliga olib, chayladan chiqdi. Aylanib oʻtib,
haligi narsaga yaqin bordi. Ikki-uch qadam qolganida
tulki qirga qarab qochdi. Ozgina yugurib, yana bolaning yetib olishini kutgandek qarab turdi. Bola oʻzining
och qolganini ham, suvsaganini ham unutib, gʻalati
narsaning izidan yugurdi. Tulki unga qarab turdi,
yetishiga yaqin qolganda yana qochib qoldi.

Bola «mushukka oʻxshagan narsa»ga andarmon
boʻlib, uning izidan yuguraverdi. Bir gal unga
qoʻlidagi xalachoʻpni irgʻitdi. Choʻp tulkiga yaqinroq
joyga borib tushdi. Endi «mushukka oʻxshagan narsa»
ehtiyot bo“lib uzoqroqqa qochadigan boʻldi.

Bola aldamchi tulkining izidan yura-yura kichikroq bir choʻqqiga chiqib qoldi. Tulki qayoqqadir
yoʻqoldi. Bola hayron boʻlib, behol oʻtirdi. U toliqqan,
och qolgan, suvsagan edi. Beixtiyor tanholik hissi
bilan yigʻlab yubordi:

— Ayajo-on! Ayajo-on...

Oʻng oyogʻining tovoni «zirq-zirq» og`ridi. Yigʻidan
toʻxtab, tovoniga qaradi. Tovonining bir chetini nimadir tilib oʻtibdi. Yigʻ“lamoqchi boʻlib ovoz chiqardi-yu, jim qoldi. Benihoya qoʻrquv, kimsasizlik vahimasi uni yanayam qamrab oldi. Bu yerda uning
yigʻisini eshitadigan, dardiga malham boʻladigan odam
yoʻq edi... Uyi, ayasi, dadasi qayoqda ekan-a?.. Tevarakka boqdi. Hamma yoqda choʻqqilar, qirlar, soylar,
qovjiragan xas-xashak... Tovoni yana og'ridi. Tunov
kuni oyoq yalang yurib, tovoniga tikan kirganda ayasiga yiqlagani, ayasi darhol tovoniga tuflab, tikan kirgan joyni tozalagani, to`g'ʻnagʻich bilan tikan uchini
olib tashlagani esiga tushdi. Shuning uchun chap
qoʻlining ikkita barmogʻiga tuflab, tovonining tilingan joyiga surdi. Suvsaganidan tupigi ham oz edi.

Ulkan choʻqqilar ortidan quyosh chiqa boshladi.
Yana oʻsha toʻrgʻaylar, allaqanaqa chiyildoq qushlar



sayrashi eshitiladi, bolaning roʻparasidagi soy tarafdan
kaklikning «kakir, kakir» degan tanish ovozi quloqqa
chalinadi... Har kuni shu mahal oyisi yuz-qoʻlini yuvib
qoʻyardi. So`ngra hammalari dasturxon atrofiga oʻtirib
choy ichishardi, non yeyishardi... U nogahon shimining choʻntagiga qoʻl solib, qogʻozli konfetni chiqardi. Shosha-pisha ochib, ogʻziga soldi. Suyunib qoʻydi:
choʻntagida yongʻoqlar ham bor edi.

U konfetni yutib boʻlib, choʻntagidan yong`oq oldi.
Chap yonidan kichik tosh boʻlagini topib, oʻng yonida— oʻzi suyanib oʻtirgan toshda yongʻoq chaqib
yemoqchi boʻldi. Yong`oq pastga yumalab ketdi, besholti qadam naridagi butaga ilinib qoldi. Bola oʻrnidan
turib bordi-da, yongʻoqni olib keldi. Bu gal yong“oqni
toshning chuqurroq joyiga qoʻyib chaqdi. Ikkinchi
yongʻoqni chaqayotganida oʻng qoʻlidagi tosh chap
qoʻlining koʻrsatkich barmog'ʻiga tegib ketdi. Barmog'i
zirillab ogʻridi. Yigʻi boshladi-yu, yana darhol toʻxtadi.
Nafs gʻoliblik qildi — chaqilgan yongʻoqni yeyaverdi.

Bola toʻrtinchi yongʻoqning mag`zini arang yutdi.
U nihoyatda chanqagan edi. Oʻrnidan turdi, yana ayasini chaqirib yigʻladi. Yig“ʻi aralash tevarak-atrofga
bir-bir qarab chiqdi. Hamma yoqda qavat-qavat togʻlar,
tuya oʻrkachidek past-baland choʻqqilar... Roʻ“paradagi
soydan yana kaklik ovozi eshitildi. Bola oʻsha tarafga
tikilib qoldi. Hu pastlikda qandaydir daraxtning uchi
ko“ringandek bo`ldi. Ularning uyi narigi qirning ortida emasmikan?.. Qandaydir kuch uni oʻsha tomonga
yetakladi. Yoʻlni qiya solib, pastga tusha boshladi.
Tezroq yurgan edi, soyga yumalab ketishiga sal qoldi. Sekin yuraverdi. Oyogʻi toyib ketgan paytlarda
xalachoʻpga tiralib qoldi...

Nihoyat uchi koʻringan daraxt yoniga yetib bordi.
Uncha katta boʻlmagan, tarvaqaylab oʻsgan baqaterak
ekan. U yaqinlashishi bilan terak shoxidagi allaqancha
mayda qushlar uchib ketishdi. Terak tagidagi jarlikda
suv koʻrindi. Lekin unga qanday tushsa boʻladi? O`ng
tarafdan yoki chap tarafdan aylanib tushishga sabri
chidamadi... Bola terak shoxlarining yonidagi — jarga
turtib chiqqan ulkan toshning tumshug£ʻida turardi.
U xiyol taraddudlanib turdi-da, qoʻlidagi xalachoʻpni
yerga tashladi. Soʻngra terak shoxiga tirmashdi. Burnini torta-torta, tili bilan ustki labini yalab pastga tusha



boshladi. Terak shoxlaridagi boʻrtmalar qorniga, sonlariga botdi. Lekin bola parvo qilmadi. U tezroq pastga
tushib, suv ichishi kerak edi!

Pastga tushgan zahoti ikkala qoʻlini toshga tirab,
ogʻzini suvga olib bordi. Suv muzdek ekan. Shoshganidan do`ppisi suvga tushdi. Parvo qilmadi, suv
ichaverdi. Koʻp suv ichib, ogʻir tin oldi. Doʻppisini olib
boshiga qoʻndirdi. Suvning tubiga qaradi, qoʻlini tiqib
koʻrdi. Chenagigacha botdi. Taxminan kir togʻoradek
joyda, zilol suv gʻilqillab turar, «togʻoradan» oshib,
tosh qirralaridan pastga tomchilab tushgan suv qayroq
toshlar orasiga singib ketar edi.

Bola oʻrnidan turdi, oʻzining suv atrofidagi har xil
goʻnglar ustida turganini koʻrdi. Qoʻy qiyi, qush axlati... Negadir oʻzini qorongʻi bir joyga qamalib qolgandek sezdi, qoʻrqib ketdi. Tezroq yuqoriga chiqib, oʻz
uyiga yetib olishi kerakligini oʻyladi. Suvni yonlab
oʻtib, qayroq toshlar ustiga tushdi. U yerda oʻzining
xalacho“pidan koʻra uzunroq bir tayoq yotgan ekan.
Boyagi — tumshugʻi ingichka maxluq esiga tushdi.
Tayoqni qoʻliga olib, yaxshi ekan degandek, mahkam
qisib qo`ydi. Soy bo`ylab yoʻlga tushdi. Peshonasidan
ter chiqdi. Har kuni ertalab choy ichib oʻrgangani
uchun boʻlsa kerak, boshi xiyol ogʻriy boshladi. Qorni
ochiqqani uchun biror narsa topish ilinjida yoʻl-yoʻlakay
ikki tarafiga alanglab borar edi.

Chorak soatlar chamasi yurib toʻxtadi. Soy tubi
unga qir bagʻridagidan koʻra ham vahimali tuyulardi. Nihoyatda och qolganidan yigʻlab yubordi, bir
zum oʻtirdi. Qir bag`riga koʻz tashladi. U yerdagi
mayda daraxtlar bolaning e'tiborini oʻziga tortdi.
Oʻrnidan turib, daraxtlardan biriga yetib oldi. Daraxt
shoxlarida oʻriksimon mevalar osilib turar edi. Ikkiuch donasini uzib olib, poʻstini yeya boshladi. Biroq
meva tamsiz edi, chaynab tashladi. Danagini chaqmoqchi boʻlib, pastdan tosh qidirdi. Shu payt qoʻlidagi
danakka qaradi-yu:

— Ie, — dedi. Qoʻlida oʻrik emas, uyida akasi
bilan chaqib yeydigan bodom danagi bor edi. Bodomni
chaqib, magʻzini ogʻziga soldi. Bodom negadir achchiq edi. Chaynab-chaynab, shirasini salgina shimdi-yu, tuppasini tashladi. Qoʻlidagi boshqa bodomlarni ham chaqib, shu taxlitda «iste'mol» qildi. Soʻngra

www.ziyouz 3X8sh kutubxonasi

ikkala choʻntagi toʻlguncha bodom terdi-da, qoʻliga
tayogʻini olib, yuqorilab ketdi.

U boshi oqqan tomonga yurardi, qaerdan yursam
ham uyimga boraman, degan oʻyda edi. Bola hatto
shu kechasi oʻzi tunagan chaylachaning qaerda, qaysi
tarafda ekanligini ham taxminlay olmas edi. Tumshugʻi
ingichka maxluq, terak ostidagi suv uni butunlay
chalgʻitib yubordi. U toliqib qolganda oʻtirar, ayasini
chaqirib yigʻlar, yerda agʻanab yotar, soʻngra oʻrnidan
turib, yana yoʻlga tushar edi.

Bola qirga chiqdi, soyga tushdi. Yana bir qirga
koʻtarildi. Qir ustidagi archa yoniga yetganda oʻng
tarafdagi pastqam yalanglikda qoʻylar yoyilib yurganini koʻrdi. Qoʻylar toʻ“dasiga yaqin yerdan koʻm-koʻk
tutun koʻtarilib turar edi. Bola archa yonida toʻxtab
qoldi. Qoʻylar yonida yurgan choʻponlar yomon amakilardanmikin, yaxshi amakilardanmikin, deya oʻyladi.
Oʻsha yoqqa borib, dadasini, togʻasini chaqirmoqchi
boʻldi. Biroq...

Uzoqdan itlarning vovullagani eshitildi. Bola quloq solib, oʻsha tarafga qoʻrquv bilan koʻz tashladi.
Bir qora it qoʻylar toʻdasidan ancha berida qirga
koʻtarilib kelar edi. Qarasa it yaqinlashib qolyapti.
Bola chaqqonlik bilan archaga tirmashib, yuqoriga
koʻtarildi. It archa tagiga yetib keldi-da, yuqoriga
bir-ikki intilib vovulladi. Oʻzi ham chogʻroq eshakdek,
tumshugʻi yoʻgʻon, qulogʻi va dumi kesilgan koʻppak
ekan. Bola daraxt ustida miq etmay turaverdi. Qoʻylar
toʻdasi tarafdan kishilarning qandaydir qichqirig'i
eshitildi. It asta-sekin iziga qaytdi.

Kech kira boshlagan boʻlsa kerak, qoʻylar toʻdasi
oʻrnidan siljiy boshladi. Bola pastga tushdi. Lekin u
choʻpon amakilarni chaqirishdan qoʻrqdi. Boyagi it
yugurib kelib qopib oladi, deb oʻyladi. Qoʻylar butunlay koʻrinmay ketganidan soʻng, haligina tutun chiqib
turgan joyni koʻzlab qirdan tusha boshladi...

Qirrali toshlardan yasalgan oʻchoq ichida ustini
endigina kul bosgan choʻg“ langʻillab turar edi. Bola
ajriq ustidan bir burda tishlangan non topib oldi.
Ishtaha bilan birpasda yeb qoʻydi. Oʻchoq orqasida
boʻshab yotgan shishani olib ketayotgan edi, goʻshti
chala yeyilgan ilikni koʻrib qoldi. Qolgan-qutgan
goʻshtlarini maza qilib chaynadi.

www.ziyouz! 93m kutubxonasi

Quyosh choʻqqilar ortiga oʻtib ketdi. Qorong£ilik
cho“ʻka boshladi. Bola qoʻrquv ichida yerga oʻtirib
olib yigʻlashga tushdi. Biroq bu yerda yigʻlab
o“tiraverishdan najot chiqmasligini ichki bir tuygʻu
bilan sezib, oʻrnidan turdi. U navbatdagi qirni, qir
ustidagi daraxtlarni koʻzlab yana yoʻlga tushdi.

YOʻ“QOLGANNI IZLAYDILAR

Oʻsha kuni Anvarjon koʻchaga chiqdi-da, ikkita
yong`oqni bir-birining orqasidan yumalatib oʻynashga
tushdi. Oʻyin bilan koʻchaning narigi betidagi hovlilar
oraligʻiga oʻtib ketdi. Bir mahal oʻyindan bosh koʻtarib
bundoq qarasa, dadasi ishlaydigan binoga yaqinlashib
qolibdi. Qosim akalarning uyi bilan xoʻjalik idorasining
oraligʻi taxminan yarim chaqirimcha kelar edi.

Anvarjon negadir boʻlim idorasi tomonga yurdi. U
dadasi ishlaydigan joyni bilishni boshqalarga koʻz-koʻz
qilishni istadimi, bino ichiga kirib, koridordan chapga burildi. Ozgina yurib, dadasi oʻtirgan xona eshigi
oldida toʻxtadi. Xonaning eshigi qiya ochiq edi. Qosim aka choʻt donalarini u yoq-bu yoqqa surib, qog'ozga
nimalarnidir yozar edi. Xonaning ichkari tomonidan
yana ikkita choʻtning chiqillashi eshitilib turar edi.
Anvarjon eshikka yaqinroq bordi-da, boshini ichkariga suqib, iljayganicha:

— Da-da! — dedi sekingina. Qosim aka ishdan
toʻxtab oʻgʻliga tikilib qoldi.

— Ie! Ha? Nima qilib yuribsizlar? — deb soʻradi
u oʻgʻlidan.

— Oʻzim, shunday, — dedi Anvarjon. Soʻngra
maqtangandek, qoʻshib qoʻydi:

— Bir oʻzim topib keldim.

Bu orada Qosim aka oʻrnidan turib, eshikka yaqinlashdi:

— Bir oʻzing topib keldingmi? Ukang qani? Ortiq
yoningdami?

Anvarjon shu savoldan keyin ukasini eslab, hushyor tortgandek boʻldi. Yuzidagi tabassum soʻnib,
qoʻrqa-pisa javob berdi:

— Ortiq uyda... Bir oʻzim keldim.

— Bir oʻzing bu yerga nima uchun kelding, tentak...
Ukang bilan uyda oʻynab oʻtirgin, demabmidim?

www.ziyou2. 88m kutubxonasi

Anvarjon indamadi. Qosim aka stol ustidagi ishini
yig'ishtirishga ham sabri chidamay, yonidagi sheriklariga ham hech narsa demay tashqariga chiqdi. Yakkamdukkam hovlilar oraligʻidagi ochiq yerlardan oʻz uyiga yoʻl oldi. Anvarjon unga ergashdi. Qosim akaning
yuragi nimanidir sezgandek bezovta edi. Shuning uchun
yoʻl-yo“lakay oʻgʻliga dashnom berib borar edi:

— Sen odam boʻlmaysan chog£ʻil.. Ukangni uyga
tashlab, mening oldimga kelib nima qilarding, tentak?! He, tovuq kalla!

Ota-bola avval hovliga, songra uyga kirdilar. Ortiqni chaqirdilar. Hovlida ham, hovli atrofida ham
Ortiq koʻrinmas, hech qaerdan ovoz bermas edi. Qosim aka oʻgʻlini hovlida qoldirib, atrofdagi qoʻshnilarnikiga ketdi. Toʻrt-besh hovliga kirib chiqdi. Biroq hovli egalaridan biror kishi ham bolani koʻrdik,
demadi. Qosim aka hovliga qaytib kirib, Anvarjonga
doʻq qilib soʻradi:

— Qani ukang? Top endi uni, la'nati!

U jahli chiqqanidan oʻzini tutib turolmadi-da,
oʻgʻlining u yuziga-bu yuziga shapati tortib yubordi.
Anvarjon chirqirib yig`lashga tushdi.

Shu mahal Zulayxo opa hovliga kirib keldi. U
janjalning boisini soʻradi-yu, Ortiqning yoʻqligini
eshitib, ayvonga yetmasdanoq, devorga suyanib oʻtirib
qoldi. Qoʻlidagi tuguni yoniga yumaladi.

— Voy shoʻrginam qursin! Endi qanday qilaman.
Voy, akamnikiga bormay men oʻlay!..

Zulayxo opa sochlarini yulqilab yig'lashga tushdi.

— Oʻlib ketganim yaxshi edi-ya! Tushimda ayon
boʻ“luvdi-ya! Bir poy kalishim suvga oqib ketuvdi-ya!
Voy shoʻrim!.. Ayang oʻlsin, Ortiqjon!.. Falokat bosmasa, seni tashlab ketarmidim? Voy, men o`lay, men
oʻlay...

Qosim aka oʻychanlik bilan hovlida turib qoldi.
Zulayxo opa tinimsiz boshini chayqab yigʻlaydi. Anvarjon yigʻlagan koʻyi burnini tortib, dam oyisiga,
dam dadasiga qaraydi.

— He attang, he attang! Ayang oʻlsin, Ortiqjon!
Do`“mboqqina bola edi-ya.

— Muncha zorillaysan endi! — deya xotiniga tasalli bermoqchi boʻldi Qosim aka. — Biror joyda yurgandir. Topilib qolar. Oʻlib qolmagandir darrov.

www.ziyouz.E8f kutubxonasi

— Toping, boʻlmasa bolani! O“lsa hisobmi sizga?!

— Qidiramiz. Topiladi, xudo xohlasa... Bunaqa dodvoy qilib o“tirishdan foyda yoʻq... Begali aka tomonga
ketganmikin? Seni axtarib...

— Hozir oʻzim oʻsha yoqdan keldim-ku, — dedi
Zulayxo opa.

Er-xotin maslahatni bir joyga qoʻydilar. Qosim
aka qishloqdagi ellikdan ziyod uyga birma-bir kirib,
bolani surishtiradigan bo`ldi. Zulayxo opa Anvarjonni yoniga olib, yana iziga qaytdi — Begali aka
tarafga ketdi...

Ammo kechgacha ham boladan darak boʻlmadi. Avval Qosim aka, soʻngra Zulayxo opa hovliga xomush
kirib kelishdi. Ayrim qoʻshnilar chiqishdi. Yigʻi-sigʻi,
dardu-hasrat boshlandi. Kechqurun Begali aka kelib,
shu hovlida yotib qoldi.

Ertasi kuni ertalab Begali aka tumanga ketdi. Mabodo bola biror sabab bilan tumanga ketib qolgan
boʻlsa olib kelishi, tuman radiosidan e'lon berishi
lozim edi. Qosim aka esa, sovxozdagi barcha
bo`limlarni, markaziy posyolkani birma-bir aylanib
chiqadigan boʻldi.

Begali aka kun botmasdan yetib keldi. U boshini
sarak-sarak qilganicha:

— Daragini topmadim, — dedi. Najot kutib oʻtirgan
Zulayxo opa ingrab yana yig`lashga tushdi. U allaqachon holdan ketib, dard tekkan bemordek sirqovlanib
qolgan edi.

Qishloqqa tun cho“ka boshlagan paytda Qosim aka
ham boʻshashib qaytib keldi. Koʻproq gapirishga madori boʻlmadi shekilli:

— Koʻrdim, degan odamni koʻrmadim, — dedi-da,
uyga kirib ketdi.

Qosim akalarning hovlisi oʻlik chiqqan uydek motamda edi.

YAShASh UChUN KURASh

Bola esa vahima-yu qoʻrquv ichida ayasini, uyini
qidirib, togʻda tentirab yurardi...

Qirdagi daraxt ostiga yetib olgunicha hamma yoqqa
zim-ziyo qorongʻilik choʻkdi. Daraxtning yoniga oʻtib,
yigʻi aralash qirning narigi tomoniga ovoz berdi:

www.ziyouz.chta kutubxonasi

— Aya! Ho, aya!

Uning ovoziga tosh oʻngurlarigina aks-sado bilan
javob qildi: «Ho, aya!! Ho, aya!..» Qanaqadir qush
«qiyq» etdi-yu, daraxt shoxida potirlab, allaqayoqqa
uchdi. Vahimadan bolaning eti jimirlab ketdi. U, uyimiz shu qirning orqasidadir, bir qichqirsam ayam
yoki dadam yugurib kelib, meni olib ketar, deb oʻylagan
edi. Yoʻq, yanglishibdi, tagʻin boshqa joyga kelib qolibdi. Xoʻrligi kelib, past ovoz bilan yig'laganicha birikki qadam bosdi-yu, oʻtirib oldi:

— Aya! Ayajon!.. Obketing!..

U uzoq yigʻlab holdan ketdi. Ayasi aytadigan
olabo`jilar esiga tushdi-da, qoʻllarini tizzalari ustiga,
boshini qoʻllari ustiga qoʻyib, qoʻnishib oʻtirdi.
Qorongʻi tunda allanimalarning kelib yeb qoʻyishini
o`ylab, yana qoʻrqdi. Ovoz chiqarmay uzoq oʻtirdi.
Soʻngra koʻziga uyqu inib, beixtiyor yonboshladi...

Ertalab yuziga oftob tekkanda uygʻondi. Turib
oʻtirdi. Dastlab oʻzining qaerlarda adashib yurgani-yu, qaerda yotib qolganini ilgʻab ololmadi. Hayron
boʻlgandek, atrofga qaradi. Uyidan adashib yurgani
esiga tushib, yigʻi boshladi. Yigʻi orasida ayasini ham,
dadasini ham qayta-qayta chaqirdi. U goʻdaklik mehrining tub-tubidan oyisining mehribon qoʻlini, muloyim ovozini sogʻinar, dadasining bir oz qoʻpol, lekin
mehr yashiringan muomalasini qoʻmsar edi. Taxminan yarim soatlardan keyin ovundi. Yigʻlab oʻtiraverishning befoyda ekanligini sezgandek, oʻrnidan turdi. Tagʻin kechagidek manzara. Yonma-yon yotgan tuyalarning oʻrkachini eslatuvchi togʻlar, qorayib
koʻringan bahaybat cho`qqilar, yakkam-dukkam daraxtlar. Yengil sokin havo, qushlar ovozi... Kecha qoʻylar
yoyilib yurgan yaylov ham huv nariga borib togʻlar
bilan oʻralgan... Oyogʻi ostida tayoq bilan kecha oʻzi
topib olgan shisha, choʻntagidan toʻkilgan uch-toʻrt
dona achchiq bodom... Demak, uylari hali uzoqda ekan.
Uylari qaysi tarafda ekan-a? Anavi yaylovga kechagi
choʻpon amakilari yana kelishmasmikin? Ha, aytgancha, ular ham yomon amakilar boʻlishsa-chi?.. Itlari
ham qopong£ʻichga oʻxshaydi... U oʻzicha, hamma kishilar ichida faqat dadam bilan togʻam yaxshi boʻlsalar
kerak. Boʻlak kishilarning hammasi yomon amakilar
boʻlsa kerak, deb oʻyladi.

www.ziyou.8om kutubxonasi

Bola burnini torta-torta, achchiq bodomlarni
choʻntagiga tiqdi-da, yana yoʻlga tushdi. Bir qoʻlida
tayoq, bir qoʻlida shisha. U qir bag`ridagi bilinarbilinmas yolgʻiz oyoq yoʻldan ketdi. Anchagacha, negadir hech narsani oʻylamadi. Bir mahal qorni ochganini bilib, yerga oʻtirdi. Ikkala choʻntagidagi achchiq
bodomlarni chiqardi. Darvoqe, ikki dona yongʻogʻi
ham bor ekan. Darhol chaqib yedi. Soʻngra uch-toʻrtta
achchiq bodomni ham chaqdi-da, shirasini shimib, tuppasini tashladi. Tamaddidan koʻngli toʻlmadi.
Yigʻlamadi-yu, qalbining tubidan chiqqan nafas bilan
oʻksinib qoʻydi... Uylariga yetib borganidan soʻng shirin nonlardan, ayasi yopib beradigan kulchalardan
shunchalik koʻp yesinki...

U bir oz oʻtirib qoldi. Quyoshning tobora qizdirayotganini aytmasa, togʻ bagʻri bexavotir edi. Osmonda uncha katta boʻlmagan bir qush uchib yurar,
toʻgʻrirogʻi uchib emas, qanotlarini silkitmasdan beozor suzar, soyu qirlar ustida aylanar edi.

Nogahon bolaning koʻzi taxminan yigirma qadamcha narida turgan yumronqoziqqa tushdi. Yunglari
sap-sariq, qoqqan qoziqdek qaqqayib turibdi. Bola yumronqoziqni yaxshi taniydi. Akasi bir marta jo'ralari
bilan tutib kelganida koʻrgan edi. «Uyasiga suv
quyaverib, ushlab oldik», degan edi akasi. Keyin ayasining poʻpisasi bilan yumronqoziqni o“z holiga qoʻyib
yuborishgan edi. O`sha yumronqoziq shu emasmikan?..
Bola emasmi, dilidagi g“amni ham, uyini topish borasidagi maqsadini ham vaqtincha unutdi.

U hushtak chalishni endi oʻrgana boshlagan edi.
Shunga koʻra hushtak chalib, yumronqoziqni oʻz yoniga chaqirmoqchi boʻldi. Soʻngra qoʻlini choʻzib:

— Mah, mah, — dedi. Yumronqoziq esa, qimir
etmasdan unga qarab turaverdi. Biroq shu payt kutilmagan hodisa yuz berdi. Yumronqoziqning orqa tarafida bir nima koʻringandek boʻldi. Keyin yumronqoziq toʻrt oyogʻini tipirlatib, «chiy-chiy»lab orqaga
keta boshladi. Bir maxluq uni belidanmi, yelkasidanmi, tishlab olib, pastga sudrab ketayotgan edi.

Bola oʻrnidan turib, yuqoriroqqa koʻtarildi. Yumronqoziqni kecha oʻzi bilan bekinmachoq oʻynagan
tumshugʻi ingichka maxluq — tulki olib ketayotgan
ekan. Bola ozgina yugurdi-yu, darhol toʻxtadi, yum
www.ziyouz.de£fA kutubxonasi

ronqoziqni qutqarishga jur'at qilolmadi. Yumronqoziq,
tipirchilayvergani uchun boʻlsa kerak, tulki uni yerga qoʻydi. Yumronqoziq esa, tez qocha olmadi. Tulki
unga bir-ikki bor tashlanib, tishlarini botirdi. Yumronqoziq bir joyda aylanib qoldi. Tulki uni tishlaganicha pastlikka tushib ketdi.

Bola hayron boʻlganicha ogʻzini ochib qoldi.
Shoʻrlik yumronqoziq! Boladan ehtiyot boʻlaman deb,
dushmanini koʻrmay qoldi shekilli. Tumshug£ʻi ingichka maxluq ham yomon ekan. Biror joyga olib borib,
yumronqoziqni yeb qoʻysa kerak...

U boyagi oʻtirgan joyiga keldi-da, tayoq bilan shishani qoʻliga olib yoʻlga tushdi. Yoʻl-yo“lakay daraxtlar yonida toʻxtab, achchiq bodomdan totinib bordi.
Bir mahal uning koʻziga kichikroq bodom danaklari
chalinib qoldi. Bundoq yulib qarasa, bodom emas,
togʻ pistasi ekan. Chaqib yeb koʻrdi. Yaxshi ekan.
Lekin pista danagi juda siyrak, har bir daraxt tupida
beshta-oʻntadan topilar edi. Ikki-uch yerda toʻxtab pista
chaqib yedi. Ikkala choʻntagiga ham pista solib oldi.
Nima uchundir ruhi kechagidan xiyol tetikroq, ertalab uzoq yig'lagani sababidan boʻlsa kerak, qaygʻusi
ham kamaygandek edi.

Bola issiqdan terlab ketdi, nihoyat chanqadi. Suv
ichish ilinjida soyga tushdi. Soy tubida qayroq toshlar
qalashib yotar, ammo biror joyda suv koʻrinmas edi.
U baland tosh soyasida oʻtirib, tin oldi. Soyning narigi tarafiga ko`z yugurtirdi. Nimadir qimirlagandek
boʻldi. Bundoq tikilib qarasa, yer sichqoni uya kovlab tuprogʻini tashqariga itarib chiqarayotgan ekan.
Pastga tushayotgan tuproq bolaning koʻziga qimirlayotgan narsa bo`lib koʻringan ekan.

U roʻparasidagi qirga koʻz tashladi. Shu mahal
uning ustidan bir qora koʻlanka, soʻngra «shuv» etgan
sharpa uchib oʻtdi. Alanglab qaradi. Hozirgina uya
qazib, tuproq chiqarayotgan yer sichqoni tomonga bir
qora narsa oʻqdek otildi. Oʻsha zahoti u yerdan bir qush
osmonga koʻtarildi. Changalida sichqon tipirchilar edi...
Bu qush hov boya qir ustida beozorgina suzib yurgan
qushning o`zi edi! Demak ovoz chiqarmay uchib yurgani bilan bu qush ham yomon ekan...

Bola qayroq toshlarni bosib oʻtib, navbatdagi qirga koʻtarila boshladi. U dastlab qaerdan boʻlmasin

www.ziyou 208m kutubxonasi

suv topib ichishi, soʻngra uyini axtarishi kerak edi.
Balki ularning uyi qirning narigi tarafidadir?!

Charchab-horib qirga koʻ`tarilganida hafsalasi pir
boʻldi. Qirning ortida tekis yerlar bor ekan. Lekin u
yerlarda bironta jonzot koʻrinmadi. Oʻng tarafda allaqanday yashil daraxt koʻringanday boʻldi. Oʻsha yerda
suv yoʻqmikan?

Bola qir ustidan xiyol oʻngga burilib pastroqqa
tushdi...

kut

Navbatdagi kun ham xuddi avvalgisidek boshlandi. Bola ertalab oʻrnidan turib esnadi. Hali ham uyida emasligini bilib yana xomushlandi. Oyisini, dadasini esladi, uyini qo“msadi, xoʻrligi keldi, koʻzlari yoshlandi. Ovoz chiqarmasdan yigʻladi. Oʻrnidan turib
yoʻlga tushdi. U kimsasiz soy-qirlarda, tasodiflar ichida yoʻl bosardi.

Bola uyiga yetib olish ilinjida kunduzlari tinimsiz
yurar edi. U asta-sekin shu taxlitdagi hayotiga koʻnika
bordi shekilli, bora-bora kunduz kunlari uncha-muncha narsadan choʻchimaydigan, hayiqmaydigan boʻldi,
faqat charchaganida, qorni ochganida, chanqaganida
oʻtirib yigʻlab olar, oyisi eshitmasligini bilsa ham:

— Aya! Ayajo-on, — deb chaqirar edi. Kechqurunlari esa qoʻrqar, yuragini vahima bosar, bir nimalar
tishlab oladigandek junjikib olar edi. Lekin qattiq
charchaganligi sababli uxlab qolar edi...

Bola qir-soylardan oʻtib borar ekan, togʻ tabiatida
yuz berib turadigan qoʻrqinchli voqealardan tagʻin
bittasiga guvoh boʻldi. Bir mahal kechagi — tumshug£ʻi
ingichka maxluq — tulki tezlik bilan uning oldidan
kesib oʻtdi. Bola kechadan beri uni yomon koʻrib
qolgan edi. U tayogʻini otib, tulkini urmoqchi edi,
ulgurolmay qoldi. Tulki soy tubiga yugurar edi. Bola
uning ketidan soyga tushmoqchi boʻlayotgan edi, haybatli bir qush uning ustidan uchib oʻtdi. Tulki esa,
soyning nariga betiga oʻtib, beli bilan yotib oldi-da,
toʻrt oyogʻini koʻtarib, tipirlata boshladi. U ogʻzini
tinimsiz ochib yumar, xuddi kulganga oʻxshab tishlarini koʻrsatib: — «Xah-xah» degandek, gʻalati ovoz
chiqarar edi. Ulkan qush esa, maxluqning shundoq

; 109 ;


ustida bir zum uchib turdi. Tulkining ustiga qoʻnishga
ham hozirlandi-yu, yana uchib ketdi. Uchib borib qopqora toshlar orasiga qoʻndi, koʻrinmay qoldi. Tulki
bir zum oʻsha taxlitda yotdi-da, oʻzini oʻnglab, yoʻlga
tushdi. U pana-pastqam joylardan juftakni rostlab borar ekan, haligi qush toshlar orasidan chiqdida, «shuv»
etib borib, tumshugʻi ingichka maxluqqa tashlandi.
Tulkini belidan changallab ucha boshladi. Osmonga
bir oz koʻtarildi-yu, uni pastga tashlab yubordi. Tulki yerga tushgan joy bola turgan joydan ancha uzoqda edi. Shuning uchun tulki qochib ketdimi, qocholmay qoldimi, — uni bilolmadi. Biroq haligi qush
taxminan maxluq yiqilib tushgan joyga qoʻndi. Oʻsha
yerga boshqa tarafdan yana bir qush uchib keldi...

Bola uchun bu voqea ham dahshatli, ham qiziqarli
edi. «Demak kechagi sichqon ushlagan qushdan koʻra
katta qushlar ham boʻlar ekan, — deya oʻzicha oʻyladi
bola. — Ular ham yomon qushlar boʻlar ekan... Boyagina oʻsha joylardan oʻtuvdim. Sekinroq yurganimda
maxluqning nima boʻlganini koʻrardim... Yoʻgʻ-e,
oʻ“shanaqa qushlar menga oʻxshagan bolalarni ham yeb
qoʻyishsa kerak».

U tumshugʻi ingichka maxluqqa — tulkiga achindi. Soʻngra kechagi voqea esiga tushdi. «Oʻzi ham
yomon edi-da, yomon boʻlmasa yumronqoziqni yermidi?» deb oʻyladi.

U burnini bir tortib qoʻydi-da, yoʻlga tushdi. Adashib qolganidan beri togʻda boʻlib oʻtayotgan voqealar
uni ancha sergaklantirib qo`ygan edi. U atrofiga avvalgi kunlardagidan koʻra hushyor boqar, agar biror
narsa daf qilib qolguday boʻlsa, oʻzini himoya qiladigan chogʻi bor edi. Ishqilib bir amallab oyisini, dadasini topsa boʻlgani. Hech boʻlmasa qoʻy boqib yurgan togʻasini topib olsa ham mayli... Uning birdan-bir
maqsadi shu edi.

MEHMONDO`“ST DARA

Yalangoyoq yuraverishdan uning oyoqlari qorayib,
tovonlari charmdek qotib ketdi. Qirlar bagʻridan pista, bodom terib yedi, soylardan suv topib ichdi,
cho`qqilarga chiqib, atrofni kuzatdi — uyini qidirdi.
Qorni ochganida, chanqab tomogʻi qaqraganida, char
; 110 ;


chab-horib, yurishga madori qolmaganida xoʻrligi kelib,
beixtiyor yigʻlab yuborardi.

— Ayajo-on! Meni obketing, — derdi yigʻi aralash.

Kechqurunlari bironta daraxt ostini qidirar, daraxtni oʻziga panoh deb bilar edi. U, mabodo biron xavfxatar tugʻilsa, darhol daraxt ustiga chiqib ketaman,
deb oʻylay olmas edi. Biroq, qandaydir ichki tuyg'u
uni shunday qilishga undar edi.

Bir kuni u tuya oʻrkachidek pastu baland choʻqqilarni yoqalab borayotgan edi, chap tarafida yamyashil daraxtlarga burkangan bir darani koʻrib qoldi.
Yuqoridan qaraganda daraxtlar shunchalik qalin ediki, goʻyo ustidan odam yursa ham boʻlaveradigandek
koʻrinardi.

Bola baland togʻning ikki qanoti oʻrtasiga joylashgan goʻzal daraga mahliyo boʻlib qarab qoldi. Shuncha kun togʻda yurib, bunaqa joyni sira ham koʻrmagan
edi. Suvi allaqachon boʻshagan shishasini koʻylagining
ichiga tiqib qoʻydi-da, ehtiyotlik bilan pastga tusha
boshladi.

Daraning boshlanishidagi ulkan daraxtga yaqinlashganda bir nimaning tinimsiz shovillayotgani eshitildi.
Daraxt shoxlarida kichik-kichik qushlar uchib-qoʻnib
yurishar edi. Bolannig yuragiga vahima tushdi. «Balki bu yerda yomon amakilar bordir. Ularning
qopong£ʻich itlari ham boʻlsa-ya!»

U toʻxtab qoldi. Oyogʻi ostidan kichkina tosh olib,
daraxtlar ustiga otdi. Tosh allaqaerga «taq» etib tegdi. Boshqa hech qanday ovoz eshitilmadi. U kaltagiga
suyanganicha qoʻrqa-pisa daraxt tagiga tushdi. Shu
yerdan daraning pastga qarab ketgan yigirma-oʻ“ttiz
qadam joyini aniq koʻrsa boʻlar ekan. Atrofda hech
kim koʻrinmas edi. Yana ozgina yurdi. Uch odamning
quchogʻiga arang sigʻadigan ulkan daraxtning tomirlari
orasidan suv chiqib turibdi. Xuddi uylaridagi choydishning qaynaganiga oʻxshab chiqyapti. Darhol qoʻlini
tiqib koʻrdi. Suvning sovuqligini bilib, oʻsha zahoti
yotib simirishga tushdi.

Muzdek suvga chanqogʻini bosib olganidan soʻng,
ulkan daraxtga koʻz yugurtirdi. Shoxlarida koʻkishsargʻish mevalari ham bor. Boʻyi yetmadi. Tayog£i bilan urib tushirdi. U har bir harakatidan keyin atrofiga,
ayniqsa daraning pastiga alang-jalang qarab qoʻyar edi.

wwwiziyouzisii kutubxonasi

Qoʻlidagi mevani tishlab koʻrdi. Achchiq ekan.
Ammo tishiga qattiq bir nima botdi. Tosh ustiga qoʻyib
urgan edi, qoʻlidagi mevaning po`sti osongina koʻchib
tushdi. Ichidagi narsa rostakam yongʻoqqa aylanib
qoldi. «Yongʻ“oq shunaqa boʻlar ekan-da, — deya oʻyladi
u. — Bu daraxt yongʻoq beradigan daraxt ekan-da».

U yongʻoqdan tushirib, chaqib yeya boshladi. Koʻp
yeganidan boʻlsa kerak, ogʻzining ichi, tili achishdi.
Koʻzi ochlik qilib ikkala cho`“ntagini yong'oqqa
toʻldirib oldi. Qo'yniga ham oʻn-oʻn beshta yongʻoq
soldi. Keyin yana pastga tushaverdi. U shildirab oqayotgan buloq suvining goh u tomoniga, goh bu tomoniga oʻtar, katta-kichik daraxtlarni ushlaganicha
daraning ichkarisiga kirib borar edi.

Ehtiyotlik bilan oldinga qarab, enkayib borar ekan,
oyogʻi ostidagi oʻtlar uning diqqatini oʻziga tortdi.
Poyasi bir-biriga oʻralashib, soyning ikki yonida oʻralib
oʻsgan oʻtning mayda-mayda mevasi bor edi. Mevasining ayrim boshchalari yam-yashil, ayrim boshchalari
esa pishgan boʻlsa kerak, qorauzum rangida. Bola
undan terib yeyishga tushdi. Juda xushxoʻ“r, nordongina meva ekan. U bunaqa mevani birinchi marta
yeyishi edi. Shu sababli bu mevaning maymunjon ekanligini bilmas edi.

Boya ustma-ust suv ichib, yongʻoq yeyavergani
uchun qorni shishgandek boʻlib, harsillab qolgan edi.
Bu nordon meva bolani ancha oʻziga keltirib qo`ydi.

Maymunjon yeyaverib zerikdi shekilli, soy boʻylab
yana pastga tushaverdi. Koʻp yurmasidan buloq suvi
ozayib borib, qayroq toshlar orasiga singib ketayotganini koʻrdi. Bir ozdan keyin soy pastlanib borib, keng
tekislik boshlandi. Tekislikning narigi yogʻida boshqa
bir togʻ“ yastanib yotibdi. Hamma yoq daraxt. Hozirgina yuqoridan tushib kelgani — buloqli soy ham, keng
sayhonlik ham katta-kichik daraxtlar bilan toʻla. Biroq
u hozir daraxtlarga qarab, ularni tomosha qiladigan
kayfiyatda emas edi. Yomon amakilardan, qopongʻich
itlardan qoʻrqar, atrofiga alanglab qarar edi.

Bola tekislik boshlangan joyda qirrali toshlardan
terilgan uy devorini koʻrib hayron boʻldi. Qoʻrqa-pisa
unga yaqinlashdi. Chinakam uy: eshigi derazasining
oʻrni ham bor. Faqat usti yopilmagan. Asta ichkariga
moʻraladi. Hech kim yoʻq. Har xil toshlar uyulib,



o`tlar oʻsib yotibdi. Uyning atrofini aylanib qaradi.
Devor ortida boshqa bir daraxtga oʻralib oʻsgan tokni
koʻrib qoldi. Uzumlari ham bor ekan. Mayiz boʻladigan
qora uzum. Kimlardir uzib olib ketibdi. Faqat kichikkichik boshlari qolibdi. Tok zangiga osilib, bir-ikki bosh
olib yedi. Pishib ketgan ekan, nihoyatda shirin...

Tosh uyni aylanib oʻtib, tekislikka chiqdi. U yoq buyoqqa alanglab qarab olgach, yuqoriga — daraxtlarga
ham razm soldi. Eh-ha, yongʻoq daraxti bu yerda ham
koʻp ekan. Shigʻil-shigʻil... Tekislikning oʻrtarogʻiga
bordi. Oʻng tarafda yana bir soy bor ekan. Unda ham
yuqorilab ketguncha dov-daraxtlar oʻsib yotibdi. Eng
yuqorisini koʻz ilg“amaydi: soy qiyshiq ketgan joylarda
burilishdan narini choʻqqilar bekitib turibdi. Demak,
tekislik ikkita soyning qoʻshilgan joyida ekan.

Tagʻin nariroq bordi. Ro“parasida ikki chetiga tosh
terilgan kattakon ariq namoyon boʻldi. Tubida ozgina
suv oqyapti. Demak, bu tomondagi soy hozirgina oʻzi
tushgan soydan katta ekan...

Bola ariq yonidagi yoʻlakka oʻtib, atrofiga qarab
oldi. Iya, ariqning narigi tomonida ham toshdan terilgan, ammo usti yopilmagan uylar. Hamma yoq jimjit.
Faqat onda-sonda daraxtlar ustidagi qushlarning
sayragani, u yoqdan-bu yoqqa uchib oʻtgani eshitiladi.

U ariq labidagi ilon izi yoʻlak bilan asta-sekin
pastga yura boshladi. Yoʻlida tagʻin allaqanday daraxtlar uchradi. Ayniqsa poyasi qizgʻish kichik-kichik
daraxtlar unga yoqib qoldi. Mevasi shigʻil-shigʻil. Boʻyi
past, shoxlari egilib turibdi. Qiynalmasdan terib olib,
yeyaversa boʻladi. Ayrim tuplarida yirik-yirik sariq
meva, ayrimlarida esa maydaroq qizil meva. Nihoyatda shirin. Bola bunday mevalarni avval ham qaerdadir yegan edi-yu, uning togʻda oʻsishini bilmas edi.
Bu doʻlana edi.

U hafta-o'n kun davomida hamma narsaga yomon
yoki yaxshi deb baho beradigan boʻlib qoldi. Yomon
amaki, yomon it, yomon qush, yomon narsa, yaxshi
daraxt, yaxshi meva, yaxshi suv, yaxshi joy... hozir
bu darada unga hamma narsa yoqar edi. Faqat yomon
amakilar, yomon maxluqlar kelib qolishmasa boʻlgani.

Bola yoʻlakdan yana pastga qarab yurdi. Kattaligi
uydek-uydek keladigan ikkita toshning bir-biriga tegib
turgan joyidagi g'orsimon uycha uning e'tiborini tort


di. Oʻsha tarafga bordi. Gʻ“or boʻlib koʻringan joy uncha
uzoq emas, yotqizib qoʻyilgan siniq kosani eslatuvchi
kovak ekan. «Kosa» ning singan joyidan bargi qayrag`och
bargini eslatuvchi bir daraxt oʻsib turibdi. Maydamayda, no“xatdek mevasi bor allaqanaqa daraxt ekan.
Bola uning mevasidan terib yedi. Poʻsti ham shirin,
yupqa danagining ichidagi magʻzi ham shirin. Danagi
bilan chaynab yeyaversa ham boʻlar ekan...

U qorni toʻq boʻlgani uchun bu mayda mevadan koʻp
yemadi. Ulkan toshlar orqasiga oʻtib, bir tup olma
koʻrib qoldi. Sarg“ayib pishgan yakkam-dukkam mevasi
shoxlarda osilib turardi. Shosha-pisha ikkitasini uzdi.
Bittasini yeyaturib, hu pastlikda allaqanday hayvonning ovozini eshitdi. Qoramol ma'radimi yoki boshqa
biror maxluq ulidimi, unisini bilolmadi. Qoʻrqib ketdi.

Bola darhol ulkan toshlarning bu tomoniga oʻtdi.
Ortiga qaray-qaray kelgan iziga qaytdi. Boya oʻzi kuzatgan tekislikdan oʻtib, ikkala soyning bir-biriga qoʻshilgan burchagidagi qirrali toshlar ustiga chiqdi.
Soyning pastlab ketgan tarafi bu yerdan aniq koʻrinib
turar edi. Bola, mabodo biror xavf-xatar tugʻilsa,
tezroq qochib qolish iloji bormikan, degan ilinjda atro£fga, orqasidagi qirrali toshlarga ko`z tashlab qoʻydi.

U ancha kutdi. Biroq hech kimdan, hech narsadan
darak boʻlmadi. Shundan keyin oʻzini bexavotir sezib,
pastga — yongʻoq daraxtlari ostiga tushdi.

OVGA ChIQQAN KIShILAR

Bola erta bilan hakkaning «shaq-shaq-shaq» degan
ovozidan uygʻonib ketdi. Turib oʻtirdi. Begona joylarda yurgani esiga tushdi. Lekin yigʻlamadi. Ikkala soy
qoʻshilgan burchakdagi qirrali toshlar pastida, birbirining ustida yotgan beshiksimon toshlarning panasida uxlab qolgan ekan. Kecha nimaningdir ovozi
eshitilganda xuddi shu yerga kelib, oʻzini panaga olgan, soyni kuzatgan edi. Bu joy rostdan ham pastni
kuzatishga qulay edi. Beshiksimon toshlar panasida
oʻtirib olgan odam ikkala toshning orasidagi choʻzinchoq yoriqdan yongʻoq ostidagi hovlisimon tekis sahnni,
undan sal nariroqni ham koʻrsa boʻlar edi.

U esnab, kerishib oʻrnidan turdi. Hakka shaq-shaqlaganicha allaqayoqqa uchib ketdi. Shishasi bilan



tayogʻini yotgan oʻrnida qoldirdi-da, pastga tushdi.
Koʻzi yetgan tomonlarga bir-bir qarab chiqdi. Hech
kim yoʻq edi. Faqat yuqorida — daraxtlar shoxida
xilma-xil qushlar chugʻurlashar edi.

Bola ariqqa bexavotir tushdi-da, shishadek tiniq
suvning ikki tarafiga oyoq qoʻyib, qoʻlini, yuzini
yuvdi. U adashib qolganidan beri birinchi marta yuzqoʻlini yuvdi. Yuzini ikkala yengi bilan artdi. Ancha hushyor tortdi. Hovuchlab suv ichdi. Keyin
ariqdan chiqdi, u tosh devorli uy orqasiga oʻtib,
uch-toʻrt bosh uzum uzib yedi. U yerdan hovlisimon
sahnga qaytib kelib, yongʻoq qoqib, chaqib yedi.
Tagʻin suv ichdi. Ariqdan chiqib, kechagi yoʻlakka
tushib oldi. Qizil, sariq do“lanalardan terib yedi. U
endi mevalarni ochkoʻzlik bilan emas, bitta-ikkitadan
terib yeyar edi. Chunki bu yerda mevalar har xil va
moʻl-koʻ“l edi.

U bargi qayragʻoch bargiga oʻxshagan daraxt —
qatrongʻi yoniga bormadi. Ulkan toshlarni aylanib
oʻtib, olmaga osildi. Ikki dona olma uzdi. Birini
choʻntagiga tiqdi, ikkinchisini tishladi. Sergaklanib
kecha ovoz kelgan tarafga qaradi. Hech kim, hech
narsa koʻrinmadi. Lekin qulogʻiga qanaqadir sharpa
eshitilgandek boʻldi. Tishlagan olmasini chaynamasdan quloq solib turdi. Shu payt bola:

— Arslon aka, ho Arslon aka! — degan ovoz eshitdi. Ovoz taxminan yoshroq yigitning ovozi edi. Shundoq yaqinginadan — soyga turtib chiqqan tepachaning orqasidan eshitildi. Biroq ovozga hech kim javob
bermadi.

Bola ulkan toshlarni qayta aylanib oʻtdi-da, avval
tosh devorli uy tarafga qochdi. Yana u yoq-bu yoqqa
qarab olib, yugurganicha kechasi uxlagan joyi — beshiksimon toshlar panasiga oʻtib oldi. Bir tarafdan
qoʻrqar, yuragi gup-gup urar edi. Ikkinchi tarafdan
shu eshitilgan ovoz egalaridan qandaydir yaxshilik,
najot kutar edi. «Yaxshi amakilar emasmikan?.. Uyimizni, dadam bilan ayamni topib berishmasmikin?»
deya oʻyladi u. Soyga turtib chiqqan haligi tepachaning
yonida kajavali mototsiklni yetaklab olgan bir odam
koʻrindi. U ogʻzini yumib olganicha alaqanday qoʻshiqni
xirgoyi qilib kelar, tez-tez toʻxtab, atrofiga hayron
boʻlib boqar edi. Bola yana bir sevindi. «Togʻamning



mototsikliga oʻxshar ekan, — deya oʻylandi oʻzicha. —
Oʻyimizga oborib qo`ysa ham boʻladi».

Haligi odam mototsiklni ulkan toshlarning berigi
tomoniga olib oʻtib, bargi qayragʻoch bargiga oʻxshagan daraxt soyasiga qoʻydi. Mototsikl kajavasidan bitta sumka oldi-da yongʻoq ostiga — hovliga oʻxshash
sahnga yoʻnaldi. Oq yuzli, gavdasiga nisbatan boshi
kichkina bu odam u yoq-bu yoqqa tez-tez qarar, chaqqon
harakatlar bilan burilar, ora-chora:

— Nay-na-nay-nay, nay-na-nay-nay, — deb ovoz chiqarar edi.

Bola endi oʻrnidan turib, uning oldiga borishga
chogʻlanayotgan edi, kutilmaganda gumbirlagan ovozni eshitib, choʻchib tushdi. Yana oʻtirib oldi. Sumka
koʻtargan odam toʻxtadi. Ovozning zo`rligidan butun
dara chayqalib ketgandek boʻldi. Chap tarafdan nimaningdir qasir-qusur ovozi eshitildi, yuqoridan
toshlar ag'nab soyga tushgandek boʻldi. Sumka
koʻtargan odam oʻsha tarafga qarab qichqirdi:

— Arslon aka! Ho Arslon aka!

Mototsikl yetaklab kelgan odamning ovozi ingichka edi. U yongʻoq ostiga kelib toʻxtadi, sumkasini
toshlar ustiga qoʻydi. Ikki qoʻlini ogʻziga qoʻyib, sherigini chaqirdi. Sherigi esa yaqinroqqa kelib qolgan
ekan, sekingina:

— Ho-v, — deb qo`ya qoldi.

Bola bahuzur oʻtirib olib, ovga chiqqan kishilarni
bir-birining ustida yotgan beshiksimon toshlar tirqishidan kuzata boshladi. Ularning yaxshi amakilar
ekanligiga ishonmay qoldi. «Miltiqlari ham bor ekan.
Koʻrib qolsalar...»

Miltiqli kishi chap tarafdagi soydan tushib keldi.
Kecha bola xuddi shu soydan tushgan edi.

— Ha, Arslon aka, ov qani? — deb soʻradi boshi
kichkina, tilla tishli odam.

— E, Nabijon qochib qoldi bachchagʻar, — dedi
sherigi yelkasidagi miltigʻini olib yerga qo`yar ekan.
Qorachadan kelgan, yuzi yumaloq, oʻrta boʻyli bu
odamning ovozi xirillabroq chiqar edi. — Yaxshi toʻngʻiz
ekanda... Yana koʻramiz. Yuqori tarafga oʻtdi...

— Mana bu joyni qarang, — dedi Nabijon degani.
U jilmayib, qoʻllarini yozib, boshini qimirlatib,
artistlarga xos harakatlar bilan bir aylandi. — Ro


hatijon-ku. Goʻrdara deb ot qoʻyganning padariga
la'nat. Jannat-ku bu yer...

— Ha, yaxshi joy, — dedi xirqiroq ovozli Arslon
aka beparvogina. — Men ham oʻn yillardan beri endi
kelishim.

Nabijon degani boshini tez-tez qimirlatib soʻradi:

— Oʻn yil deysizmi? Shu yerda turib-a?

— Ha... Hafsalasizlik-da, Nabijon...

— He, hafsalangizdan oʻrguldim. Oching sumkani.
Tagʻin bu kishining otlari Arslon emish, Arslon degani togʻlarda yurmaydimi? Ha-ha-ha-ha...

Nabijon boshini, butun a'zoyi badanini qimirlatib
kuldi. Arslon aka degani sumkadan gazeta olib, yerga
yozdi. Tandir non, pishirilgan goʻsht oldi. Nonni ushatdi, goʻshtdan toʻgʻradi.

Bola nonni juda sogʻingan edi. Ixtiyorsiz ravishda
burnini tortib, tomogʻini qirib qoʻydi. Xirqiroq ovozli odam parvo qilmadi. U non chaynar edi... Nabijon
sumkadan bir shisha oldi-yu, ogʻzini ochib stakanga
quydi.

— Xoʻp, mayli, ovimiz baroridan kelsin, — dedida, stakanni baland koʻtarib, suvga oʻxshash narsani
ichdi. Soʻngra bir nimadan jirkangandek qoʻlini ogʻziga
olib bordi, «uhh» dedi, ogʻziga bir boʻlak goʻsht tashladi. Sherigiga ham shishadagidan quyib berdi. Xirqiroq ovozli odam ham ichib yubordi.

— Toʻy qilsak chaqiramiz, kelasizmi? — deb soʻradi
u. —Toʻrt yoshli oʻgʻilcham bor.

Nabijon degani non, goʻsht chaynab turgan edi,
ogʻzidagini yutib boʻlib javob qildi:

— Albatta kelamiz-da. Pulni ko“paytiravering. Sargardonlik zoʻr boʻladimi, axir?

U har bir soʻz orasida kulib, tishlarini yarqiratib
gapirar edi.

— Bir gap boʻlar, — dedi xirqiroq ovozli Arslon
aka. — Sanatoriyamizning doʻkonchisi ovozingizni yozib
olibdi. Ancha yaxshi aytar ekansiz... Oʻzingiz artistmisiz? Teatrda ishlaysizmi?

— Yoʻgʻe, ogʻzingizga qarab gapiring, — deya
yana a'zoyi badanini qimirlatib kuldi kallasi kichkina
Nabijon. — Teatrda bir kun ham ishlagan emasman.
Lekin teatrdagilarning birontasi ham menchalik koʻp

www.ziyouz!dbfn kutubxonasi

pul topolmaydi. Ovozdan xudo bergan, oʻzingiz eshitgandirsiz. Toʻyma-to“y yuraman...

U gapira-gapira shishadagi narsadan yana quyib
ichdi. Qolganini sherigiga quyib berdi-da, boʻshagan
shishani yerga tashladi. Sumkadan buxanka non olib
ushatmoqchi boʻlgan edi, xirqiroq ovozli odam
qoʻymadi:

— Qoʻying, kesmang. Mana, ushatilgan nonlar
bor-ku... Hali qaytib kelib yermiz... Shunday qilib,
to`ylarga ham borib turaman deng-a?

— Ha, boʻlmasa-chi? Toʻy boʻlsa har kuni boraman. Yonimda bitta childirmachi, bitta raqqosa
boʻladi... Oʻyinni bilishi shart emas, qo“l koʻtarishni
bilsa boʻlgani, — yana haligi taxlitda kulib, sherigining yelkasiga urib qoʻydi. — Lekin oʻrtaga
chiqqaniga yarasha chiroyliroq boʻlishi kerak.

Bola ularning tezroq oʻrnidan turib ketishini kutardi. Agar ular ketishsa, yeydigan biror narsa menga ham
qoladi, degan ilinjda, tanglayidan oqib chiqqan soʻlaklarni
«qult-qult» yutib oʻtirar edi. Aksiga olib ovga chiqqan
kishilarning suhbatlari choʻzilib ketdi.

— ...«Raqqosa chiroyli boʻlsa, oʻrtada qistir-qistir koʻp boʻladi... Bir marta qiziq boʻlgan. Toʻyga
aytilmagan kunlarimiz, biror joyda toʻy chiqib qolar,
deb aylanib yuramiz... Bir kuni deng, peshindan
kechroq childirmachi, raqqosa uchovimiz katta darvoza oldida koʻp odam turganining ustidan chiqdik.
Shundoqqina koʻchaning burilish joyida ekan. To'y
boʻlsa kerak, deb hovliga kirdik. Bir mahal ichkaridan xotinlarning yigʻisini eshitib qoldik. Ozginadan
ichib olgan edik. Sirni boy bermadik. Oʻtirib fotiha
oʻqidik-da, qaytib chiqdik. Qarang, toʻy deb azaning
ustidan chiqib qolibmiz-a. Yaxshiyam, darvozaxonadan
kirishda «To`ylar muborak»ni aytib yubormaganimiz. Rosa sharmanda boʻlardik-da.

U kichkina kallasini bir-ikki marta qimirlatib
qoʻydi-da:

— Ie, men sizga nimalar deb valdirayapman?
Oʻzimning sirimni o`zim ochyapman-ku, — dedi. Shunday deya turib yana xirqiroq ovozli sherigining
yelkasiga urib qoʻydi:

— Mayli, sirdoshmiz-da, sirdoshmiz...

млилиг оша 35 kutubxonasi

Sherigi kulib oʻtirdi-da:

— O`zingiz biror joyda ishlaysizmi? — deb soʻradi.

— Oʻqituvchiman, — dedi Nabijon. — O“z tumanimizda emas, qoʻshni tumandagi maktabdan oʻn soat
dars olib qo`yganman. Nomiga boʻlsa ham biror joyda ishlash kerak-da.

Ozgina jim oʻtirdilar. Arslon aka Nabijondan
soʻradi:

— Qaytib ketamizmi yo tagʻin bir urinib ko'`ramizmi?

— E, qaytib ketishni gapirmang, toʻngʻizmi, arxarmi — biror narsa otib boraylik. Sanatoriyaga
quruq qaytamizmi? Bosh vrachga va'da berganmiz.

— Turaylik boʻlmasa.

— Boʻpti. Mototsikl joyida turaversinmi, Arslon
aka?

— Turaveradi. Mototsiklni boʻri yermidi?

Ular gazeta ustidagi narsalarni shosha-pisha sumkaga solishdi-da, sumkani yongʻoqning qurib qolgan
butogʻiga ilib qoʻyishdi. Arslon aka miltiqni yelkasiga
osib, oʻng tarafdagi soyga qarab yoʻlga tushdi. Nabijon
unga ergashdi. U yoʻl-yo“lakay tinimsiz gapirar, sherigining yelkasidan, qoʻltig“idan ushlab qo`yar edi. Koʻp
oʻtmay ularning sharpasi eshitilmay qoldi.

Bola xuddi shunday paytni kutib turgan edi. Darhol oʻtirgan joyidan turdi-da, pastga tushdi. Yong`oq
ostiga borib, qoʻlidagi shishani yerga qoʻydi. Yongʻoqqa
osilib bir amallab koʻ`tarildi-yu, sumkani ololmadi.
Yugurib borib tayogʻini keltirdi, uni ishga solib, sumkani tushurishga unnadi. Sumka «tap» etib yerga
tushdi. Oʻsha zahoti ichini ochdi-da, buxanka non bilan bir boʻlak kolbasa olib, o“z «manzilchasiga» eltib
qoʻydi. Soʻngra qaytib tushib, sumkani berkitdi, biroq uni joyiga koʻtarib qoʻya olmadi. Tayogʻini oldi-yu, joyiga qaytdi. Nonni ushatib, kolbasa bilan yeyishga tushdi. Darada meva-cheva koʻp boʻlgani bilan
bunaqa ovqatlarni rosa sogʻinib qolgan edi. Ana-mana
deguncha nonning salkam yarmini, kolbasaning hammasini yeb qoʻydi. Yana pastga tushib kolbasadan
olib kelishga yuragi betlamadi. Chanqaganini sezdi,
ariqqa tushib, suv ichib chiqdi...

Пагада уапа 074 ovozi yangradi... Bir ozdan keyin miltiq otgan amakilarning sharpalari eshitildi.

www.ziyou2.E8m kutubxonasi

Keyin oʻzlari koʻrindi. Ovozi xirqiroq amaki qoramtir
tusdagi ulkan bir qoʻrqinchli maxluqni yelkasiga
koʻtarib olgan edi. Kallasi kichkina amaki esa, miltiqni yelkasiga osib olganicha sherigiga yordam bergandek boʻlib kelar:

— Zap ish boʻldi-da, Arslon aka, — deb sherigiga
bildirmay kulib-kulib qoʻyar edi.

Xirqiroq ovozli amaki yelkasidagi yukni boya
oʻtirgan joylaridan sal pastroqqa tashladi. Otilgan
maxluqning qulogʻi ostida qip-qizil qon koʻrinar,
ogʻzidan bir juft oʻsiq tish chiqib turar edi. «Ola
boʻji» degani shu emasmikan?» deb oʻyladi bola.

— Ko'ylakni rasvo qildi-da, — dedi xirqiriq ovozli amaki.

— Zarari yoʻq, kelinoyim yuvib beradilar, — deb
kuldi Nabijon degani. Shu zahoti yerda turgan sumkaga koʻzi tushib, atrofga tez-tez qarab chiqdi. —
Birov kelipti shekilli...

U tez borib, sumkani ochib koʻrdi:

— Ie, buxanka non yoʻq. Kolbasa bilan goʻsht
ham oz qolipti. Bironta hazilkashingiz yoʻqmi, Arslon aka?

— TUulki-pulki kelgandir-da, — dedi sherigi beparvogina.

— Tulki kelsa, sumkaning ogʻzini yana bekitib
ketarmidi.

Xirqiroq ovozli amaki indamadi. U hozirgina oʻzi
koʻtarib kelgan maxluqni koʻzdan kechirar edi.

— Hali yosh ekan-da. Tajribasizlik qildi. Bo`lmasa
osonlikcha qoʻlga tushmas edi...

— Ie, Arslon aka, menga qarang, biz necha shisha aroq ichuvdik? — dedi Nabijon degani.

— Bir shisha aroq ichuvdik-da. Nima edi?

— Mana bu shishalarni qarang, ikkita boʻlib qolibdi-ku. Rostdan ham bu yerda bironta hazilkashingiz
borga oʻxshaydi.

Arslon aka shishalarga koʻz tashladi-yu, yelkasini
qisib qoʻydi. Kallasi kichkina amaki baland qoyalarga qarab qichqirdi:

— Ho“ hazilkash! Hazillashadigan boʻlsang tush
pastga!

U shunday deya turib yelkasidan miltigʻini olib,
osmonga qarab oʻq uzdi. Bola tosh tirqishida uning

www.ziyouz.def kutubxonasi

barcha harakatlarini kuzatib turgani uchun choʻchimadi. Xirqiroq ovozli amaki choʻchib tushdi.

— E, omon boʻling, nima qilyapsiz? — dedi u.

Kallasi kichkina amaki qah-qahlab kuldi:

— Shu yuragingiz bilan yuribsizmi? Yana Arslon
aka emishlar!

Arslon aka sherigiga qarab turdi-da:

— Mana bu toʻngʻizni Arslon otmasdan, amakingiz otdimi?! — dedi.

— Ha, qoyil, qoyil! Biru nol... «Paxtakor» foydasiga... Ha, aytmoqchi buni nima qilamiz, Arslon
aka?

— Nimani? — deb soʻradi xirqiroq ovozli amaki.

— To'ʻngʻizni-da, — dedi unisi.

— Nima qilardik, sanatoriyaga olib boramiz-da.

— Tumanga olib borib sotsak-chi?

— Sotib nima qilamiz. Buning goʻshti ham harom,
sotsangiz, puli ham harom.

— E, qiziq ekansiz, pulning haromi boʻlarmidi?
Menga pulni koʻrsating, axlatga botib yotgan bo`lsa
ham koʻzimga surtib olaman...

— Mayli-ku, Nabijon, sotsak sotaverardik-ku, sanatoriyadagilarga va'da berib qo`yganmiz. Qanday
boʻlarkin? Nima maslahat bersangiz, menga baribir.

— Mayli, sanatoriyaga olib boramiz. Bosh vrachning ogʻzini moylab qoʻyganimiz ma'qul. Kelgusi
safar xotinim bilan onamni ham olib kelmoqchiman
sanatoriyaga...

— Qani, qimirlaylik, — dedi xirqiroq ovozli amaki.
Nabijon degani miltiqni yelkasiga osdi, chap qoʻliga
sumkani oldi-da, yerda yotgan ikkita shishani birmabir toshga urib sindirdi. Ana shundan keyin bola
bularning ham yomon amakilar ekaniga qat'iy ishondi. Axir yomon boʻlishmasa yerda jimgina yotgan
shishalarni sindirisharmidi? Bu bilan amakilar bolaning nozik koʻngil! shishasini ham urib sindirishgandek edi.

Ular otilgan maxluqni mototsiklning kajavasiga olib
borib ortdilar. Mototsiklni ikki yonidan surgab yoʻlga
tushdilar. Koʻp oʻtmay ularning sharpalari koʻrinmay
qoldi.

Bola yengil nafas oldi. Bemalol tomogʻini qirib,
burnini tortib qoʻydi. Suv ichgani ariqqa tushdi.

www.ziyouz.derh kutubxonasi

G`AROYIB SARGUZAShTLAR

Bola yarim buxanka nonni koʻylagining ichiga tiqdi, tayogʻini qoʻliga oldi. Pastga tushdi-da, bir-ikki
daqiqa taraddudlanib qoldi. Endi bu yerdan albatta
ketishi kerak. Boʻlmasa yana yomon amakilar kelib
qolishi, miltiq otishi mumkin. «Olaboʻji»dek qo`rqinchli
maxluqni otib oʻldirgan kishilar... Xo`sh, qayoqqa boradi? Qaysi yoʻldan ketadi? Soydan pastga enib, haligi amakilarning ortidan ketishga qoʻrqdi... O`zi tushgan soy tarafga bir-ikki qadam bosdi-yu, yana qaytdi.
Tik qoyalardan balandga chiqolmayman, deb choʻchidi
shekilli. Oxiri oʻng tarafdagi balandlab boradigan daraga yoʻl oldi. Haligi amakilar xuddi shu daradan
qoʻrqinchli maxluqni otib kelishgan edi. Endi unaqa
maxluq qolmagandir bu yoqda...

Lekin daraning ichi qingʻir-qiyshiq, vahimali edi.
Soy tubida yirik-yirik qayroq toshlar qalashib yotar,
toshlar ustida tip-tiniq suv oqar, ba'zi joylarda suv
to'lishib sekin yurar, ba'zi joylarda oqim tezlashib
sharshara holida pastga otilib tushar edi. Daraning goh
oʻng, goh chap tarafidagi qoyalardan qachonlardir katta-katta bo`laklar ag'nab tushgan bo`lsa kerak, soy
tubida turli-tuman shakldagi qatlam toshlar до"ррауФ
yotar, soy suvi esa bunday ulkan toshlarni aylanib oʻtar
edi. Nordon mevali oʻt bu darada ham koʻp ekan.
Ularning tupi ulkan toshlar ustiga sinib tushgan xilmaxil daraxt shoxlariga oʻralib ketgan edi. Bola bu nordon
mevalardan yoʻl-yoʻlakay terib yeya borardi.

Daraning ichi har qancha vahimali bo`lsa ham,
unda qandaydir yolgʻiz oyoq yoʻlning nishonalari bor
edi. Shunga koʻra bola goh qayroq toshlar ustidan,
goh qirrali ulkan toshlar ustidan, goh shox-shabbalar
ustidan oʻtib borardi. Daraning ayrim joylari torayib, odam arang sig“adigandek boʻlib qolar, ikki tarafda osmondek baland, tik qoyalar paydo boʻlar, soʻngra
yana soy kengayib qoyalar uzoqlashib ketar edi. Hamma yoq daraxtlar bilan qoplangan. Butun dara boʻylab
qushlar sayrogʻi eshitiladi. Ba'zan qushlar bir tarafdan
ikkinchi tarafga toʻp-to“p boʻlib uchishadi. Bunday
paytda dara ichi shamol turgandek guvillaydi.

Bir mahal bolaning roʻparasidan sharshara chiqib
qoldi. Ikki tarafdagi ulkan qoyalar shu yerga kelganda

vinmziyov? 2n kutubxonasi

torayib, oʻziga xos nov hosil boʻlgan, shu «nov»dan
pastga suv otilib tushar edi. Sharshara juda ham baland
emas, taxminan bir odam boʻ`yidek kelar edi. Biroq bola
uchun bu yerdan chiqish ancha mashaqqat edi. Yuqoriga chiqmoqchi bo“lgan odam faqatgina shu sharshara
tushayotgan «nov»dan oʻtishi lozim edi. Bola sharshara
yonidagi ulkan tosh ustida ag`“rayib turdi-da, hafsalasi
pir boʻlib oʻtirib qoldi. Kelgan iziga qaytay desa, ancha
yurib qoʻygan. Xoʻsh, iziga qaytib, qaerga ham boradi?
Shu topda u qafasga tushib qolgan qushdek sezdi oʻzini.
Xo'ʻrligi kelib, yigʻi boshladi. й

— Ауа)о-ош Но-о aya!.. Obketing!..

Biroq atrofdagi hamma narsa uning yigʻisiga parvo qilmas edi. Sharshara avvalgidek tinim bilmay
pastga otilar, yuqorida ulkan qoyalar hoʻ“mrayib turar,
daraxt shoxlarida, qoyatoshlar ustida qushlar sayrar,
uchib-o“ynab yurar edi...

Qandaydir ichki bir kuch bolani bu yerdan yuqori
chiqib olishga, «qafas»dan qutulishga undadi. Oʻrnidan
turdi-da, tosh ustidan tushib suv kechdi, sharsharaga
yaqin bordi. Sharsharaning ostida — suv ichida
yoʻgʻonligi katta odamlarning bilagidek, boʻyi ikki
metrlar chamasidagi bir xodacha yotar edi. Xodachaning bir uchi sharsharaning tagidagi oʻymaga kirib
turar, aftidan katta odamlarning yuqoriga koʻtarilishi
uchun zinapoya xizmatini oʻtar edi. Bola ana shu
xodachaning uchini bir amallab koʻtardi-da, sharshara
tushayotgan joyga qoʻyib oldi. Tayogʻini sharsharaning ustiga otib yubordi. Xodacha ustida yuqoriga
koʻtarilmoqchi boʻldi. Lekin uddasidan chiqmadi. Suvda
ivib yotgan xodacha nihoyatda sirpanchiq edi. Sharsharaning ostiga kelib xodachaga osildi. Biroq bu yoʻl
bilan ham yuqoriga koʻtarilishi qiyin boʻldi. Burnini
tortib qoʻydi, tilini chiqarib, yuqori labining ustlarini yaladi. Oʻylandi. Yoʻlini topdi — sharsharaning
ostiga qayroq toshlar tashidi. Sharshara tushayotgan
joyni tosh bilan ancha koʻtardi. Soʻngra xodachaga
osilib, uning ustiga chiqdi-da, sharshara «nov»ining
ikki tarafiga tirmalana-tirmalana «nov»ning o`ziga chiqib oldi. Tayogʻi «nov»dan oqib kelib, haligi xodachaning uchiga tiralib qolgan ekan, uni qoʻliga oldi. Shimi shalabbo hoʻl boʻldi. Ko`ylagining etak tarafi,
koʻylak ichiga tiqib olib ketayotgan buxanka non ham

www.ziyouz.E6mn kutubxonasi

ancha ivib uvalandi. Bola bularga parvo qilmadi.
Yoʻ“lida davom etdi.

Daraning sharsharadan yuqorigi qismi ham avvalgi
taxlitda serdaraxt edi. Biroq soy bora-bora kengayib
ketgan edi. Bola u yer-bu yerda toʻxtab maymunjon
tergilab ogʻziga soldi, tayogʻi bilan yongʻoq qoqib yedi,
soyning chap tarafdagi surri yon bagʻridan pista terib,
choʻntagiga, qoʻyniga tiqdi. Ulkan yongʻoq daraxti
ostidagi toshga oʻtirib, nonining yarmini yeb oldi.

Oʻrnidan turib, bir toshdan ikkinchi toshga sakrab
oʻtayotganida falokat yuz berdi. Narigi toshning bir
tomonidagi baland qirrani koʻrmay qolgan ekanmi,
unga qoqilib ketib, oʻsha toshning narigi betiga yiqilib tushdi. Oʻrnidan turdi-yu, yurolmasligini bilib,
oʻsha toshga oʻtirib qoldi. Oʻng oyogʻi chidab boʻlmas
darajada qaqshab ogʻrirdi. U ikki qoʻllab oyogʻini
ushlaganicha osmonga qarab yigʻladi.

— Voy, oyogʻim! Voy, ayajon! Aya-aa!..

U yigʻi aralash oyogʻiga qaradi. Jimjilogʻi pastga
egilib qolibdi. Yuqori qismi esa, shishgandek doʻppayib
turibdi. Lablarini yumib olganicha yana yig`ladi.
Jimjilogʻining ostidan koʻtarib qo`ymoqchi boʻlgan edi,
oldingidan ham qattiq ogʻridi. Bir oz yigʻlab oʻtirdida, jimjilogʻ“ini u yoniga, bu yoniga burab koʻrdi.
Yana boʻlmadi. Oxirida nima qilishini bilmasdan
do“ppaygan joyga tayogʻini bosdi-da, oʻng qoʻli bilan
jimjilogʻini oldinga tortdi. Shu zahoti jimjilogʻi to'g'ri
boʻlib qoldi, ogʻriq ham pasaydi. Suyunib ketganidan:

— Ie, —deb yubordi-da, o`rnidan turdi...

Bola yurib-yurib suvning boshlanish joyiga — buloqqa yetib keldi. Uzoqdan qaraganda ulkan sigirning
ogʻzini eslatadigan tosh oraligʻ“idan butun dara boʻylab
oqib oʻtadigan suv chiqib yotar edi.

U tayogʻini bir yoniga tashlab, qoʻlini yuvgan
boʻldi-da, hovuchlab suv ichdi. Soʻngra oʻsha yerda
mungʻayib oʻtirdi. Kun kech boʻlib qolayotganini
bilib, qo`rqib ketdi. Yigʻlashga tushdi.

kut
Ertalab turib buxanka nonning qolgan boʻlagini
yedi. Suv ichdi. Yongʻoq terib kelib chaqdi. Qorni
toʻyib oʻtirib qoldi. Keyin uyini axtarishi, ota-onasi
; 124 ;


ni izlash esiga kelgandek oʻrnidan turdi. Buloq boshini tark etib, yuqoriga ko`tarila boshladi. Darada
daraxtlar siyraklashib bordi. Keyin daraxtsiz taqir
yalanglik boshlandi. Bola ana shu yalanglikdan yuqoriga koʻtarila bordi...

Togʻ oʻrkachiga chiqib, uzoqlarga qaradi. Oldinda yana bir necha qavat togʻlar koʻrindi. Eng naridagi tog“ osmonga tiralib qolgandek edi. U xiyol chapga burilib, oldidagi soyga qiyalab tusha boshladi...

Bola ba'zan hech nimani oʻylamas edi. Faqat
yurish kerakligini bilardi. Dastlabki kunlarda u faqat
uyini, ota-onasini qoʻmsab, ularni tezroq topish uchun
yurardi. Vaqt oʻtgan sayin koʻproq qornini oʻylaydigan boʻldi. Qorin toʻ“qlash, chanqoqni bosish uchun
ham doim yurish kerak edi. Qiynalgan, ochiqqan,
chanqagan, qoʻrqqan paytlarida yigʻlar, uyini eslar
edi. Bexavotir, bemalol yurgan paytlarida esa hech
nimani oʻylamas edi.

U ikkita qirni oshib oʻtgach, pastda bepoyon
yalanglik yastanib yotganini koʻrdi. U pastga tushdi. Issiqda yoʻl yuraverib chanqab ketgan, qaerdan
boʻlsa ham suv topib ichishi kerak edi. Biroq hech
qaerda suvning nishonasi yoʻq. Togʻ“ yon bag`ridagi
yalanglik yakkam-dukkam oʻsib yotgan toshloq yer
ekan... U togʻni yoqalab yuraverdi. Chap yonida togʻ,
o`ng yonida yalanglik edi.

Bir joyga yetganida qulogʻiga nimaningdir chiyillagani, yana nimaningdir pishillagani eshitilgandek
boʻldi. Ovozlar navbatma-navbat, ba'zan bir-biriga
qoʻshilib eshitilar edi. Bir joyda turib, nafas olmay
quloq soldi. Ovozlar oldindan, xiyol oʻng tomondan
eshitilar edi. O`sha tomonga yurayotib, «toʻp» etgan
tovush eshitdi. Yerga bir nima tushgandek boʻldi.
Yana bir-ikki qadam bosib, sahni uzunroq uydek
pastqam joyda uzun chipor ilon bilan yumronqoziqdan
ham yoʻgʻon echkemar olishayotganining ustidan chiqdi. Qoʻrqib ketdi. Chanqagani ham esidan chiqdi. Lekin qiziqsinish hissi qo`rquvdan ham ustun keldi.

...Ilon narigi tarafda boshini xiyol koʻtarib qarab
turardi. Echkemar bu tarafdan yugurib bordi.
Ikkalovi bir-biriga tashlanishdi-da, yana «toʻp» etib
yiqilib tushdi. Echkemar darhol iziga qaytdi. U bola
turgan tomonga yugurardi. Bolaning yuragi shuv etib

. 125 ;


ketdi. Endi qochishni moʻljallayotgan edi, echkemar
barglari, poyasi sargʻayib qolgan isiriq butasining
tagiga yetganda toʻxtadi. Boʻynini, yana allaqaerini
butaning poyasiga surkadi. Ilon oʻz joyida raqibini
kutib turdi. Echkemar yana ilonga yaqinlashdi.
Ikkalovi olishdi. Echkemar isiriqqa yugurib keldi...
Uchinchi marta echkemar ilon tarafga yugurib ketayotganida bola nima ham boʻlib haligi isiriq butasiga
yaqinlashdi-da, poyasidan tortdi. Barglari sargʻayib,
pishgan urugʻlari toʻ“kilay deb turgan buta poyasi
bilan sug`urilib chiqdi... Qishda dadasi gripp
boʻlganida, uylarida har kuni isiriq tutatishar edi.

Bola isiriq butasini sugʻurib olib, ikki-uch qadam
beriroqqa surildi. Echkemar raqibi bilan olishib boʻlib,
yana «oʻz butasi» tomon yugurdi. Biroq isiriqni oʻz
oʻrnida topolmadi. U yon-bu yonga yugurgilab, boshqa
butalar tagiga bordi. Qolgan butalarning hammasi
yantoq edi. Echkemar avvaliga chayqalgandek yurdi,
soʻngra oʻrnida aylana boshladi. Orqasi bilan yotib,
oyoqlarini tipirlatib turdi-da, keyin jimib qoldi. Ilon
hali ham qarab turar edi. Bola ham unga tikilib qoldi.
Lekin oʻrnidan jilmadi. Shundan keyin ilon bir yonga
burilib, xas-xashaklar ichiga suvdek singib ketdi.

Bola hayron boʻlganicha qoʻlidagi isiriq butasiga
tikildi. «Iya, bu adrasman! echkemarning oʻti boʻlar
ekan-da», — deya oʻyladi. U butani uloqtirdi-da, yana
yoʻlga tushdi. Qadamini arang koʻtarib bosar edi.
Havoning issigʻi, chanqoqlik, ochiqqanlik va hozirgina koʻz oldida boʻlib oʻtgan hodisa uni garang qilib
qoʻygan edi...

uu.

U toqqa koʻtarilar, soy-qirlarni bosib oʻtar, yana
yalanglikka tushar edi. Endi qayoqqa, nima maqsadda
ketayotganini oʻzi ham bilmas, bu haqda oʻylamas,
toʻgʻrisi, o`ylay olmas edi. Faqat yurish kerakligini
bilardi. Faqat yurib turgandagina yeyishga ozuqa,
ichishga suv topish mumkin, degan ixtiyor bor edi
vujudida. U uzoqdan odamning yoki biron uy hayvonining qorasini koʻrsa, o“zini panaga olardi.

! Adrasman — isiriq.



Bora-bora kechalari sovqotib chiqadigan, chuqurroq joylarda ustiga xas-xashak tashlab yotadigan boʻldi.
Biroq u kuz kelganini, bundan buyon tagʻin ham
sovuq kunlar boshlanishini hali toʻliq his qilolmas
edi. Kunduzlari havo yana isib ketar, baland harorat
va yurishning zoʻridan bola holsizlanar, chanqar, kechasi sovqotgani esidan chiqar edi.

Bir kuni u yaqin qir yon bagʻridagi cheki koʻrinmas
yalanglikda — boʻliq yantoqlardan sal nariroqda qandaydir ekinzor borligini sezib qoldi. U yerdagi butalar yalanglikdagi yantoqlardan koʻra boshqacha tusda — yashilroq tusda edi. Yantoqzorni sekin oralab,
oʻsha ekinzorga yaqin bordi. Sevinganidan yuzi
yorishdi. Uning koʻz oldida uzoqqa choʻzilib ketgan
tarvuz paykali namoyon boʻldi. Katta-katta tarvuzlar
yerda doʻppayib-doʻ“ppayib yotibdi.

U sergaklik bilan atrofga qaradi. Hech kim
koʻrinmaydi. Hu narida kichik bir daraxt oʻsgan.
Daraxt yonida oq eshak turibdi. Har zamonda ko'ʻziboshiga qoʻngan pashshalarni haydaydi shekilli, kallasini qimirlatib quloqlarini silkitadi...

Tarvuzning mazasini eslab bolaning ogʻzida suv
paydo boʻldi. Oʻzini tutib turolmadi. Bukchayganicha
yugurib bordi-da, eng berida turgan tarvuzni uzdi.
Qorniga tirab ko'tarmoqchi boʻlgan edi, ogʻirligini
sezib darrov yerga qoʻydi. Uni yumalatganicha olib
chiqa boshladi. Ikki-uch bor yumalatib, ortiga qarab
qoʻyar edi. Yantoq poyalari qalinlashgan joyda «oʻlja»ni
azot koʻtargan edi, qoʻlidan sidirilib tushib ketdi.
Lekin tarvuz negadir yorilmadi.

Bola yantoqlar orasiga oʻtirib, oyogʻini uzatib
yubordi. U hansirardi. Oyoqlari orasida katta tarvuzi bor! Koʻngli toʻq. Yantoqlarning boʻyi oʻsiq.
Bola hozir hech kimga koʻrinmaydi. Endi tarvuzini
bemalol yorib yeyaveradi... U nafasini rostlab olib,
tarvuzni yerga urdi. Biroq tarvuz yorilmadi. Yana
koʻtarib turib tashlab yubordi. Yerga toshdek «toʻp»
etib tushdi. Yorilmadi. Bola hayron boʻldi. Haligina
qoʻlidan tushib ketganida ham yorilmagan edi...
Yumalatib qir yaqinidagi qirrali toshga olib bormoqchi boʻldi. Ammo hali hamma yoq yorugʻ“ ekan.
Birov koʻrib qolishidan qoʻrqdi. Shu yerda oʻtirib
kutdi.



Qorongʻilik tusha boshladi. Bola oʻrnidan
qoʻzgʻaldi. Tarvuzni yumalata-yumalata qirrali tosh
yoniga olib bordi. Uni koʻtardi-da, toshning ingichka
qirrasini moʻljallab tashlab yubordi. Tarvuz yorilgandek ovoz chiqardi-da qorongʻida pastga yumalab ketdi. Bola uning ortidan yugurib borib, yana yumalatib
olib keldi. Bir tomoni xiyol yorilibdi shekilli, bolaning qoʻliga shirasi oqdi. Tarvuzni ikkinchi tarafi
bilan tosh qirrasiga urdi. Tarvuz «xah» degandek
ovoz chiqarib, ikkiga boʻlindi. Bir pallasi tosh ustidan tushib, pastga yumalab ketdi, ikkinchi pallasi
tosh yonida turib qoldi. Bola uni shosha-pisha tosh
ustiga koʻtarib qoʻyib qoʻli bilan tarvuz magʻizidan
yemoqchi bo`ldi. Lekin tarvuz magʻiziga bolaning qoʻli
uncha botmadi. Bolaning hayronligi oshdi. Tarvuz pallasini koʻtarib shirasidan hoʻpladi. Shira bolaning tiliga nordon-achqimtil unnadi. Biroq u tarvuzni tashlab
ketmadi. Nihoyatda suvsagan edi. Yerga enkayib yupqaroq tosh topdi-da, tarvuzing mag`zini kesib oldi. Afsuski, yeya olmadi. Mag'ʻziga behisob iplar aralashtirib qoʻyilgandek edi. Shu sababli chaynab yutish qiyin edi. Shunday boʻlsa, ham bir-ikki boʻlak olib,
ogʻziga soldi-da, suvini soʻrib tuppasini tashladi...

Boyaqish bolaning shuncha mehnati zoe ketdi-ya!
Ha, attang!.. Bola polizning mollarga yediriladigan
xashaki tarvuzdan iborat ekanligini qayoqdan bilsin?!

U qorongʻida yana yoʻlga tushdi... Chap tarafida
baland qir, undan ham narida yuksak choʻqqilar qorayib koʻrinardi. Yonginasidagi qir joyidan qimirlamas
edi-yu, undan naridagi yuksak choʻqqilar bola yurgan
sari u bilan birga yurar edi.

Koʻp oʻtmay oʻsha yuksak choʻqqilar ortidan toʻlin
oy koʻrindi. Hamma yoq yorishdi. Oyogʻiga yumshoq
oʻtlar ilashdi. U yumshoq ajriqlar ustida borardi...
Ro'parasida bir nima qorayib koʻrindi. Avvaliga
choʻchidi-yu, enkayganicha yurib borib, daraxt ekanini payqadi. Yana yaqin bordi. Xiyol doʻngroq joyda
oʻsib turgan daraxt ekan. Shoxlariga tikildi. Oydinda
bir nimalar yaltirab koʻrindi. Daraxt shoxiga osilib,
mevalardan uzib olmoqchi boʻldi. Oyogʻi toyib ketib,
daraxt ostidagi suvga yiqilib tushdi. Qoʻrqqanidan
«voy» deb yubordi. Oyogʻi loyga botdi, qoʻli ham loy
boʻldi. Daraxt ostidan ozgina suv oqayotgan ekan.



U darrov hushini yigʻib oldi. Qoʻlini yuvdi-da,
hovuchlab suv ichdi. Soʻngra uvatga chiqib, daraxt
ustiga koʻtarildi. Qo'li yetgan mevalarni terib ogʻziga
soldi. Jiyda ekan. Tupida turgani uchun boʻlsa kerak,
hali qotib qolmagan, yumshoqqina. Bir marta qorni
ogʻriganida dadasi bozordan olib kelgani esiga tushdi...

U toyguncha jiyda yedi. Choʻntaklariga ham, до"уniga ham jiyda tiqib, pastga tushdi. Suv ichdi. Soʻngra
qir bagʻriga ozgina koʻtarilib, yerga oʻtirdi. Ko'p
oʻtmay boshini balandroqqa qoʻyganicha, choʻzilib yotdi. Ammo shu zahoti uzoqdan mol ma'ragani eshitildi.
Dik etib oʻrnidan turdi. Jiydadan sal nariroqdan boʻlsa
kerak, buzoq ovozi eshitildi. O`sha tomondan kimningdir g'oʻngʻir-g'oʻng'ir gapirgani qulogʻiga chalindi.
Yana sukunatli jimlik choʻkdi. Har qancha oydin boʻlsa
ham haligi jiydadan narigi yoqni koʻrish qiyin edi.

Bolani vahima bosdi. Boyagi tarvuzning egasimi yoki
mana bu jiydaning egasimi poylab kelayotgan boʻlmasin
tagʻin! Indamay kelib shartta ushlab olsa-ya... U yugurib qir ustiga chiqib oldi. Har qalay, qir ustida birov
kelayotganini osongina payqash mumkin edi. U chalqancha tushib, oyga qarab yotdi-da, uxlab qoldi...

Ertalab buzoqning ovozini eshitib uygʻondi. So'ngra
bir narsa ustma-ust «taq-taq» etib turdi. Oʻrnidan
turib, kechagi jiydadan sal narida qizgʻish tusli, peshonasi qashqa buzoqni koʻrdi. Buzoqdan ancha narida
bir kishi ketayotipti. Buzoqni arqonlab ketayotgan
boʻlsa kerak. Hayriyat, qirning teskari tomoniga chiqib yotgan ekan. Boʻlmasa, u odam koʻrib qolarmidi.

U qoʻrqa-pisa atrofga nazar tashladi. Qirning oʻng
tarafi, ya'ni jiyda oʻsgan tarafi uzoqlab ketguncha
yam-yashil boʻlib koʻrindi. Ekinzorlar, daraxtzorlar,
undan nariroqda yakkam-dukkam uylar... Chap tarafda esa, ikkala qirning oʻrtasi torgina soy. Bunda ham
yam-yashil oʻtlar koʻkarib turibdi.

Bola qirning chap tarafidan yurdi. Bir oz yurgandan soʻng qir baland choʻqqili tog'ning pastlab tushgan qanotiga ulanib ketdi. U qirning oʻng tarafiga
oʻtib olib, yoʻlni davom ettirdi. Qir koʻtarilib borib,
baland toqqa aylandi. Bola uni yonlab ketaverdi.
Roʻparasida bir tup tol va bir tup tut koʻrindi. Oʻsha
tarafga bir-ikki qadam bosmasidan allaqanday ovozlar
eshitildi. Sergaklanib atrofiga qaradi. Huv uzoqda —



roʻparasidagi baland qirlar ostidagi yo`ldan u yon-bu
yonga mashinalar oʻtib turar edi.

Bola bir zum agʻrayib qoldi. Soʻngra oʻzini hech
kim koʻrmayotganini sezib, tol tagiga bordi. Yumshoq qiyoqlarni bosib oʻtirdi-da, qo'ynidan jiyda olib
yeya boshladi...

Baland qir ortida bir nimaning bo`gʻiq, ammo qattiq qichqirig'i eshitildi. Soʻngra «gup-gup-gup» degan ovoz kela boshladi. Ovoz bora-bora zoʻraydi-da,
ikkita baland qoya oraligʻidan bahaybat bir qora maxluq koʻrindi. Bolaning yuragi tipirchiladi. Oʻrnidan
turib, ortiga qochmoqchi boʻldi-yu, qochib qutulolmasligini sezib, indamay oʻtiraverdi. Qaytanga shu
yerda biqinib oʻtiraversa, koʻrmay oʻtib ketar!.. Ha,
rostdan ham ulkan maxluq uni koʻrmadi, ro“parasidan
to'g'riga oʻtib keta boshladi. Oʻtib keta turib bir
chinqirdi. Bola qattiq choʻchiganidan bir sakrab tushdi... Qoʻrqa-pisa qamishlar orasidan unga tikilib qaradi. Ulkan maxluqning orqasiga yana allanimalar tirkalib ketayotipti. Bir xili taxtadan yasalgan uyga
oʻxshaydi. Bir xili katta-katta bochkalar... «E, ha,
poezd ekan-ku», dedi u. Dadasi, katta boʻlganingda
shaharga olib boraman, poezdga tushiraman, degan
edi. Oʻsha gapni esladi.

Soʻnggi vagon oʻtib ketganidan keyin oʻrnidan turdi-da, qiyoqlar oralab oldinga oʻtdi. U hozirgina oʻtib
ketgan vagonlarni ortidan tomosha qilmoqchi edi. Shu
sababli nigohi boshqa tomonda boʻlib, oyoq ostini
koʻrolmadi. Oyogʻi bir nimaga urildi. Qarasa, uzun
ketgan temir izlar ostidagi yogʻoch ekan. Bola hayron
boʻldi. Demak, poezd shuning ustidan yurar ekanda!.. Chap tomonga qaradi. Temir izning qaergacha
ketganini ko`ʻrolmadi. Oldinga yurdi.

Sal yurganidan soʻng yoyilib oqayotgan katta ariq
koʻrindi. Ariqda suv uncha koʻp emas, ba'zi joylarida
toshlarning usti oqarib yotar edi. Ariqning narigi
tomonidan esa, goh u tarafga, goh bu tarafga
oʻtayotgan mashinalar koʻrinar edi.

Bola ariqqa tushib suv ichdi. Keyin quruq toshlar
ustidan yurib, suv oqimi bilan yonma-yon ketaverdi.
Oʻng tomonidan oʻtib ketayotgan mashinalarni hisobga olmaganda uni hech kim koʻrmas edi. Ariqda
oqib kelayotgan olma, jiyda, do“lanalardan terib yedi.



OTA-ONANING IZTIROBLARI

Endi ikki ogʻiz so`zni Koʻkrabot taraflardan tinglang...

Qosim aka oʻgʻli yoʻ“qolganiga to`rt kun boʻldi,
deganda ishxonasiga xomush holda kirib keldi. U xonaning poygagida oʻtiradigan Eshmirza aka bilan, narigi yondagi hisobchi yigitlar bilan birma-bir koʻrishdida, joyiga borib oʻtirdi. G'iyos ismli, qotmadan kelgan hisobchi yigit Qosim akaga tortmasining kalitini
chiqarib berdi.

— Oʻsha kuni birdaniga ketib qoldingiz... Hamma
narsani yig'ishtirib tortmangizga solib qoʻydim, —
dedi G“iyos. — Qalay, aka, Ortiqjondan hech xabar
bormi?

— Topilmayapti, uka, — deb qoʻydi Qosim aka.

Gʻiyosning yonidagi stolda oʻtirgan Lapas ismli
to'ladan kelgan sargʻish yigit ham Qosim akadan koʻngil
soʻradi. Ammo Eshmirza aka miq etmay oʻtiraverdi.
Qosim akaning yuziga ham qaramadi. Choʻntagidan
dastro“molini olib, burnini qoqdi, dastro“molining uchini jimjilog'i bilan burun teshiklariga tiqib aylantirdi...
Koʻp oʻtmay kitelining choʻntagidan nosqovoq chiqardi-da, kaftini toʻldirib nos otdi. So`ngra shu bahonada
xonadan chiqib ketdi.

— Men bir gap eshitdim, Qosim aka, — dedi
G`iyos. — Eshmirza akaning eshagi ham uch-toʻrt kundan beri yoʻq emish...

Qosim aka hushyor tortib G“iyosga tikildi.

— Rostdanmi?

— Ha, rost boʻlsa kerak. Xotini avvaliga qoʻniqoʻshnilarga chiqib, eshagimiz yo`qolib qoldi, degan
ekan. Soʻngra oʻzi, eshagim yo“qolgani yoʻq, oʻzim tumanga olib borib sotib kelganman, deb gap tarqatipti...

Qosim aka qimir etmay xayol surib qoldi. Uning
koʻzlari bir nuqtaga tikilgan edi. Bu orada Eshmirza
aka xonaga kirib, joyiga oʻtirdi. Qosim aka xayolini
joyiga keltirib, Eshmirza akadan soʻradi:

— Eshaging yoʻqolibdi, deb eshitdim, Eshmirza,
topildimi?

— Ha, topildi, — dedi Eshmirza aka stol ustidagi
qog`ozlarga tikilganicha. — Kecha kechqurun o'zi kirib keldi...



Qosim aka bilan Eshmirza aka bir-birlarini uncha
xush koʻrmaganlari uchun juda kam gaplashishar, shunda
ham asosan ish yuzasidan muomala qilishar edi.

— Eshagingning yoʻqolganiga necha kun boʻluvdi?

— Uch kunda topildi.

— Oʻsha kuni sen bu yerga eshak minib keluvdingmi?

— Oʻsha kuni deganing qachon?

— Mening oʻgʻlim yoʻqolgan kuni.

— Ha. Nimaydi?

— O`zim shunday... Eshaging oʻsha kuni yoʻqoldimi?

— Sen nima uchun meni soʻroq qilasan? Bu
soʻroqlaring bilan nima demoqchisan?

— Oʻzim shunday soʻrayapman, — dedi Qosim aka.
Soʻngra gapni odamgarchilik tomonga burdi. — Sen
mening oʻgʻlim yoʻqolgani uchun bir ogʻiz koʻngil
soʻramading. Men sening eshaging yo`qolganini eshitib,
koʻngil soʻradimda, ogʻayni.

— Meni, ogʻayni, dema!

— Og'ayni emasligingni bilaman-u, andisha yuzasidan aytaman-da...

— Odam borki, odamlarning naqshidir, odam borki, hayvon undan yaxshidir, — dedi tortishuvni kuzatib
oʻtirgan Lapas. — Xafa boʻlmang, Qosim aka.

— Mana, oʻz xushomadgoʻylaring bilan gaplashaver, — deya doʻngʻilladi Eshmirza aka. Shu bilan
hamma jim boʻldi. Xonada faqat choʻtlarning shaqillashigina eshitilar edi.

ka

Qishloq ichida shivir-shivir gaplar yurar, ularning
biri Qosim aka bilan Zulayxo opaning qulogʻiga yetib
borsa, boshqasi yetib bormas edi. Bola yoʻqolganidan
biror haftalar oʻtganidan soʻng Qosim aka shaharga
borib, oʻgʻli haqida viloyat gazetasiga e'lon berib keldi.
Shahardan qaytib kelgan kuni Zulayxo opa erini yangi gap bilan kutib oldi:

— Ortiqjonni oʻsha kuni Qulmat bobo anavi yer
yutkurning eshagida koʻrgan ekan-u, eshitmadingizmi?

— Eshmirzaning eshagidami?

— Ha. Yakka oʻzi eshak haydab ketayotgan ekan.

— Kim aytdi?



— Xotinlar aytyapti. Hamma eshitipti. Qulmat
boboning oʻzi aytipti. Bobo kasal emish.

— Kasal emish?.. Ertaga boramiz-da boʻlmasa. Tun
kechada kasalning oldiga borsak yaxshi boʻlmas...

Qosim aka bilan Zulayxo opa ertasiga ertalab
qishloqning shimoliy chekkasidagi yolgʻiz hovliga kirib bordilar. Zulayxo opa qatlama pishirib, ustiga
non qoʻyib, dasturxonga oʻrab olgan edi. Baxtlariga
chol toʻrt kun avval togʻdan tobi qochib qaytgan,
ahvoli kundan-kunga og'irlashib toʻshakda jobajo yotgan ekan. Qarindosh-urugʻlar cholning ahvolidan xabar olib turishar, ularning ba'zilari hozir ham shu
yerda — bemorning atrofida oʻtirishgan ekan. Qosim
aka bilan Zulayxo opani bemor yotgan uyga olib
kirishdi. Ular kirishi bilan chol koʻzini ochib qaradi. Bemor boshini xiyol qimirlatib, salomga alik olgan boʻldi-yu, oriqlab ketgan qoʻlini arang ko`tarib,
havoda silkitdi. Bu uning:

— Men hech nimani bilmayman. Bugun-erta
oladigan odamman. Meni tinch qoʻyinglar, — degani
edi.

Er-xotin noumid boʻlishib, koʻzlari yoshlanib qaytib chiqishdi.

Bir necha kundan keyin Qulmat bobo vafot etdi.
Shu bilan shivir-shivir gapning rost yoki yolgʻonligi
aniqlanmay qolaverdi. Buning alamiga chiday olmagan Qosim aka bir kuni kechqurun Begali aka bilan
Eshmirza akanikiga bordi.

— Xoʻsh, kelinglar, — dedi hovli eshigi yoniga
kelgan Eshmirza aka oʻzini hayronlikka solib.

— Qani, toʻgʻrisini ayt, oshna, oʻgʻlimni qanday
qilib yo“qotgansan? — dedi Qosim aka.

Eshmirza aka tullaklik qilib oʻzini ogʻir tutdi.

— Nega теп уо"аоёаг ekanman oʻgʻlingni?

Qosim aka jahliga chiday olmasdan Eshmirza akaning yoqasiga yopishdi.

— Yo oʻgʻlimni topib berasan, yo shu yerda oʻldirib
ketaman...

U shunday deb Eshmirza akaning boshiga, biqiniga musht tushirar, toʻgʻri kelgan joyiga tepar edi.
Eshmirza aka esa unga na qoʻli bilan, na ogʻzi bilan
javob qaytarardi. Begali aka esa, kuyovini bosib
qoʻyish uchun urinar edi. Bir mahal Eshmirza aka
. 133


ning xotini hovliga chiqib, dod soldi. Atrofdagi
qoʻshnilar yigʻilib kelishdi. Birov unday deb, birov
bunday deb ajratib qoʻyishdi...

Kunlar, haftalar shu tarzda oʻtib borar, biroq
yoʻqolgan boladan darak yoʻq edi.

YANA BIR YAVUZLIK

Agar Eshmirza aka deganimiz yana bir yovuz niyatni amalga oshirmaganida Ortiqboy bironta odamga
yondoshib, tez orada ota-onasini topib olishi ham
mumkin boʻlardi.

Bola yo'qolganidan keyin taxminan bir oylar oʻtdi-yu, Eshmirza aka otpuska oldi, qishlogʻidagilarga
hech nima demasdan yoʻlga otlandi. U avval tumanga,
shaharga bordi-da, soʻngra toqqa yaqin joylar va qishloqlarni oralab yurdi. Qaerga borsa, kim bilan uchrashsa: «Bir jiyanim yoʻqolib qoldi, oʻshani qidirib yuribman», degan gapni roʻkach qildi. Uning niyati bola
mabodo topilib qolsa, Koʻkrabotga olib ketish emas
edi. Aslida u bolani yana ham qoʻrqitib, odamlardan
butunlay bezdirib yubormoqchi edi. Eshmirza aka
oʻzining ana shu yovuz niyatiga erishdi...

U yurib-yurib, Sangzor daryochasi boʻyidagi bir
qorovulxonaga yetib keldi. Qorovulxona temir yoʻl
bilan daryocha oraligʻida qurilgan ekan. Daryocha
shu yerga kelganda oʻng tarafga burilib ketar ekanda, uning ustidan asfalt yoʻl oʻtib, temir yoʻl bilan
yonma-yon boʻlib olar ekan.

Birinchi marta koʻrgan odamingiz yovuz niyatli
kimsami yoki oliy himmatli insonmi — dabdurustdan
aytib berishingiz, unga aniqroq baho berishingiz qiyin. Shu boisdan qorovulxonaning shop moʻylovli qorovuli — Safar aka tashqi koʻrinishidan g'arib odam
boʻlib tuyulgan Eshmirza akani yaxshi kutib oldi.

— Keling, oshna... Xoʻsh, xizmat?

— E, sarson-sargardon boʻlib yurgan bandalardanmiz, mullaka, — dedi Eshmirza aka. — Bir jiyanim
yoʻqolib qoluvdi, oʻshani izlab yuribman.

Safar aka choy qaynatish uchun elektr choynakka
suv soldi.

— Esizgina, koʻp aziyat chekkan odam ekansiz, —
dedi u yoʻlovchining ahvoliga achinib.



— Mabodo adashib yurgan bola bor emish deb
eshitmadingizmi, mullaka? — deb soʻradi Eshmirza
aka.

— Unaqa gap qulogʻimga chalinmadi. Balki nariberidagi bironta qishloqda boʻlgandir. Lekin men eshitmadim... Ikki haftadan beri muttasil postdaman. Sherigim kasal. Koʻ“zoynagim sinib qoldi. Shaharga borib,
koʻzoynak obkelishga ham vaqtim yoʻq. Boʻlmasa sizga durustroq ovqat tayyorlab bersam ham boʻlardi.

-— Rahmat, mulla, — dedi Eshmirza aka...

Safar aka choy damladi. Qorovul bilan yoʻlovchi,
garchi gaplari uncha qovushmasa ham choy ustida ozozdan gaplashib oʻtirdilar. Kech kiraboshlagan, quyosh
togʻlar ortiga oʻtgan payt oʻtdi. Eshmirza aka endi
biror yoqqa yoʻl olsammikin yoki shu yerda yotib
qolsammikin, deb oʻtirar edi. Xuddi ana shu paytda...

uu

«Gʻaroyib sarguzashtlar» degan bobning soʻnggida
bolaning umrida birinchi marta poezdni koʻrgani,
soʻngra ariqqa tushib, suv ichgani, suvdan olma, jiyda, do“lanalar terib yegani haqida hikoya qilgan edik.
Xuddi oʻsha ariq Sangzor daryochasi edi.

...Bola daryocha qirgʻogʻidan suv oqimiga yonmayon yoʻlga tushdi. Boya tol soyasida o`tirganida ikkita ulkan choʻqqi bir-biriga tutashgandek koʻringan
edi. Ikkalovining oʻrtasida temir yoʻl, suvi yoyilib
oqayotgan ariq, ariqning narigi yonidan mashina yoʻli
oʻtgan ekan... Ikki tarafdagi tik qoyalar ancha vahimali koʻrinar edi.

U ariqning chap yoniga tushib olganicha oqimga
hamroh boʻlib ketaverdi. Notekis yerdan yurishda
qoʻlidagi tayogʻi unga yaxshi ish berar edi... Ancha
yurganidan soʻng suvning yoʻnalishi ariqning chap
tarafiga oʻtganini, daryochaning shu tarafdan oqayotganini koʻrdi. Yuqoriga chiqishga majbur boʻldi. Yumshoq ajiriqzor oralab yurdi, keyin kichik yonariqdan
hatlab oʻtdi. Allaqanaqa daraxtchalar ichiga kirdi.
Ko`m-koʻk, yongʻoqqa oʻxshash mevasi ham, oppoq,
yumshoq mevasi ham bor ekan. Bola ulardan tatinib
koʻrdi. Yeb boʻlmas ekan!.. Aslida bolaning daraxtchalar deb oʻylagani g“oʻza tuplari edi. Tugʻilib o`sayotgan

www.ziyouz!8sm kutubxonasi

joyida — togʻliq qishloqda paxta yetishtirilmagani uchun u gʻoʻzani ham, ochilgan paxtani ham
tanimas edi.

U g'ʻoʻzani oralab yurib, tarvuz palagini koʻrib
qoldi. Kichkina tarvuzi ham bor ekan. O`tirib olib,
yordi. Hali xomroq ekan. Baribir maza qilib yedi.
Oʻrnidan turib, hu orqada gʻoʻza oralab yurgan odamlarni koʻrdi. Odamlarni sog'inganini his etdi-yu bir
entikib qoʻydi. Lekin bola shu odamlarning oʻzidan
qoʻrqar edi. Shu sababli ulardan uzoqlashishni oʻylab,
yurishini tezlashtirdi.

Quyosh bir-biridan ajralgan boyagi choʻqqilar ortiga oʻtdi. Asta-sekin qorongʻulik tusha boshladi. Hu
narida gʻoʻza oralab yurganlarning ovozi uning
qulogʻiga eshitildi. Chap tarafiga qaragan edi, u yoqda ham bir-ikki odam koʻrindi. Ariqdan u yoqqa o'tay
desa suv koʻp, oqib ketishdan qoʻrqadi. Oldinga ketaverdi. Oldinda kichkina hovli va oq uy koʻrindi.
Uyning shundoq burchagida koʻprik bor ekan. Uy
bilan ariqning oʻrtasidan endigina koʻprikka o`tayotgan
edi, toʻsatdan bir amakining:

— Toʻxta, hoy bola? — deganini eshitdi.

Bola unga qarab qotib qoldi. Uy oldida turgan bu
moʻylovli amakining yelkasida miltig“i bor edi. Uning
yonidagi stulda, qay koʻz bilan koʻrsinki, oʻzini eshakka
mindirgan, orqasini chimchilagan yomon amaki oʻtirar
edi. U ham bolani tanib qoldi shekilli, irgʻib turdida, hoʻ“mrayib tikildi.

— Kimning oʻgʻlisan? — deb soʻradi moʻylovli amaki. — Beri kel.

Bola ilonni koʻrgan baqadek qotib qoldi, titrab,
qoʻrqib yigʻlamsiradi.

— Anavi terimchilarning bolasidir-da, — dedi
yomon amaki. Soʻngra bolaga baqirdi. — Bor! Ketaver! Yo'lingdan qolma! He, seni...

Bola ko`prikdan narigi yoqqa pildirab o'tar ekan,
moʻylovli amakining yoʻgʻon ovozini eshitdi:

— Nega soʻkasiz uni? Yo`qolgan jiyaningiz emasmi
mabodo? Bu atrofning bolasiga oʻxshamaydi... He attang, kimligini bilishimiz kerak edi-ku.

— Yoʻq, mening jiyanim emas. Oʻsha boʻlsa
tanirdim, — dedi Eshmirza aka. Safar aka o`zicha
soʻzlandi:

uwwziyouziiar kutubxonasi

— Ba'zi ota-onalarga hayronman. Bolani ham shu
ahvolga solib qoʻyadimi, axir?!

Safar aka Eshmirza akaga qarab, rangi oqarib ketganini koʻrdi.

Eshmirza aka Ortiqning koʻprikdan oʻtib boʻlib,
narigi tarafdagi qirga koʻtarilishini zimdan kuzatib
turdi. Bu tasodifiy uchrashuvdan uning oʻzi ham
hayratda edi. U, qachon boʻlmasin bolani birovlar
topib, ota-onasiga oborib beradi shekilli, deb xavotirlandi-da, oʻsha zahoti ketish uchun qorovuldan ruxsat
soʻradi. Shosha-pisha yoʻlga tushar ekan, uning xattiharakatlari qorovul Safar akaga shubhali tuyuldi.

YIRTQICh
QUSh VA MEHRIBON AYIQ

Bolaning kunlari ana shu tarzda kechaverdi. Qirga chiqdi, soyga tushdi, duch kelgan meva-chevalardan terib yedi, buloqlardan, ariqlardan, ko“lmaklardan
suv ichdi. U uyini, ota-onasini izlardi, ammo odamlarni koʻrib qolsa, ulardan qochardi. Chunki koʻrinishi
duppa-durust bir odamning дЕ" Ши tufayli oʻz
yaqinlaridan boshqa hamma odamlarni yomon amakilar deb tasavvur qilar edi...

Tinimsiz yuraverishning zoʻridan shimining pochalari titilib ketdi, ikkala tizzasining usti suzilib —
farashlanib qoldi, koʻylagining yoqasi, yengining chenak
oʻrni ham yirtildi. U kechalari sovqotib qolganidan
chalqancha tushib yotar, ertalab oyoq-qo'llari titrab
oʻrnidan turar, issiq harorat va yurishning zoʻridan bir
oz oʻziga kelib olar, oʻqtin-oʻqtin yoʻtalib qoʻyar edi.

Oʻsha kuni u oq uy yonida oʻzini eshakka mindirib, toqqa haydab yuborgan yomon amakini
ko'rmaganida balki qorovul amakining yonida qolishi,
undan oʻz uyini soʻrashi ham mumkin edi. Biroq
yomon amaki bu safar ham unga pand berdi. Shu
boisdan jon-jahdi bilan oq uy yonidan qochib,
koʻprikdan oʻtdi-da, roʻparadagi qirga oʻrlab, yolgʻizoyoq yoʻlakdan bir oz yurdi.

Yoʻlak yonida yoʻgʻon-yoʻgʻon tutlar oʻsib turar edi.
Kech kirib, qorongʻi tushayotgan payt. Bola oʻzining
holsizlanayotganini sezib, bir tutning tagiga oʻtirdi.

www.ziyouz.deh' kutubxonasi

Chap tarafida — hu narida mashinalar «g'uv-g'uv»
oʻtib turar, ba'zan ularning yorugʻida boyagi oq uy
ham elas-elas koʻzga tashlanar edi. Orqa tarafida baland-baland qirlar qorayib turibdi. Oʻng tarafida birorta qishloq borga oʻxshaydi. Ikki-uchta chiroq miltillab
koʻrinadi, itlar huradi, onda-sonda mol ma'raydi.

U tut ostida boshini balandga qilib chalqancha
tushib yotdi. Anchagacha uyqusi kelmadi. Qishloq
tomonda xoʻroz qichqirdi, eshak hangradi, itlarning
ovozi eshitildi. Oʻrnidan turib oʻtirdi. Ro`parasidan
oy koʻtarilib chiqdi, orqa tomondagi qirni yoritdi.
Oʻrnidan turib oʻtirdi. Qishloqdagi miltillagan chiroqlar birin-ketin oʻchdi. Pastdagi yam-yashil ekinzordan
salqin shabada urildi. Bolaning eti jimirladi. U yana
chalqancha tushib yotdi.

Tuni bilan sovqotib, u yon-bu yoniga agʻdarilib
yotdi. Ertalab barvaqt uygʻondi-da, koʻzini ishqalaganicha qirga yoʻnaldi. Qishloqdan odamlar kelib, ushlab olishadi, deb qoʻrqdi. Panaga oʻtib olish uchun
qadamini tezlatdi. Kechagi manzara butunlay
koʻrinmay qolganidan soʻng koʻngli tinchigandek sekinroq yura boshladi.

Qirlar unchalik baland emas, lekin bir-biriga qalashib yotar, ularning chegarasi koʻrinmas edi. Hamma
yoq qizgʻish tuproq. Siyrak oʻsgan maysalar allaqachon qovjirab tamom boʻlgan. Oyoq ostida qoʻy qiylari koʻzga tashlanadi. Balandroq joylarda, toshlar
yonida navnihol qayrag`och tuplari, u yer-bu yerda
tikanli butalar oʻsib turibdi.

Qavat-qavat qirlar bir-biriga birikib balandlab bordi. U endi baland choʻqqilar yonidan oʻtardi. Yo`lda
uchrayotgan butalar, daraxtlarning soni koʻpaydi. Bola
zirk mevalarini terib ogʻziga solar, sharbatini soʻrar,
urugʻi bilan poʻstini tuflab tashlar, ochiqqan nafsi
shu bilan bir oz orom olar edi. Yuraverishdan, soyga
tushib, qirga chiqaverishdan maqsadi noaniq edi.
Ochiqqanida, chanqaganida biron joyi ogʻriganida:

— Aya, — deb yigʻlamsirardi. U endi chinakamiga
yigʻlashni ham unutayozgan edi. Yoʻlda yana behisob
archali choʻqqilar, achchiq bodomli qirlar uchradi.
Buloq suvi oqib turgan soylardan kechib yurdi, yongʻoq
terib chaqib yedi. Bora-bora avvalgidek qirlar ustida,
daraxtlar ostida yotib qolmaydigan boʻldi. Yotish uchun



toshlar oralig`idagi kamarlarni tanlar edi. Bunday
kamarlar uni yogʻin-sochindan, salqin shabadadan pana
qilardi. Ularda issiqqina orom olib uxlash mumkin edi.

Kunlar shu tarzda oʻtaverdi. Bir kuni u baland
qir ustida keta turib pastlikda sargʻish-yashil tusga
kirgan ulkan bogʻni koʻrib qoldi. Kichraytirib aytilsa, qozondek aylana joy. Atrofi qirlar, togʻ choʻqqilari
bilan oʻralgan. Hu narigi tarafida — daraxtlar orasida bamisoli tik turgan odam taxlitidagi toshlar ham
koʻzga tashlanadi.

Bola oʻzi turgan choʻ“qqidan boqqa tushmoqchi
boʻlgan edi, qoya juda tik ekan. Qiyalanib ketgan yon
bagʻirlardan yurib pastga tushdi. Archa, tol, yovvoyi
jiyda... Ayrim joylarda oʻsgan baland teraklar siyraklashgan bargini hilpiratib turibdi. Oyoqqa yumshoq
endigina sargʻ“aya boshlagan oʻtlar ilashadi. Bogʻning
yer sathi tep-tekisga oʻxshab koʻrinar edi. Ikki joyidan kichik ariqlarda suv oqib oʻtar ekan.

U bogʻni kesib oʻtib, narigi tarafdagi cho`qqilarga
yaqinlashib qoldi. Bo`yi baland, qop-qora toshlarning
tagiga borib, ularni tomosha qildi, qoʻli bilan ushlab
ko`rdi. Soʻngra ikkita cho“qqining o`rtasidagi yassilanib tushgan qiyalikka koʻtarildi. Uchta tarafi uncha baland boʻlmagan qirlar bilan oʻralgan, faqat bir
tarafi ochiq soyga chiqib qoldi. U soyning ochiq tarafida turardi. Uning toʻgʻrisida — soyning narigi tarafida bir-biriga qalab terilgan toshlar arang koʻzga
tashlanar, toshlardan yuqorida — qir ustida qandaydir daraxt koʻrinardi. Haligina orqa tarafidagi bogʻda
turli-tuman qushlarning sayragani, uchib-qoʻngani
eshitilib turgan edi. Mana bu soy ichi esa jimjit edi.

Bola chap tarafga yurib, qirga koʻtarilmoqchi
boʻldi. Yassi qirning taxminan yarmiga yetganida
ortidan bir sharpa eshitildi. Oʻgirilib qaramoqchi
boʻlgan edi, shoshilganidan chalqanchasiga yiqilib tushdi. Koʻzini ochib, ulkan bir qush qanotlarini keng
yozganicha, panjalarini choʻzib, oʻzining ustiga
qoʻnmoqchi boʻlganini koʻrdi. Qo`rqqanidan qichqirib
yubordi. Tayoq bilan uray desa, tayoqni oʻrtasidan
ushlab olgan ekan. Buning ustiga oʻzi chalqancha
yotib qolgan. Nima qilishini bilmasdan oyoq-qoʻlini
tipirlataverdi... Shu payt qir ustidan kelgan boshqa
bir ko'lanka uning ustidan oshib oʻtgandek boʻldi.

. 139


Ungacha badbaxt qush ham xiyol koʻtarilishga ulgurib qoldi. Soʻng uchib ketdi. Haligi bahaybat
maxluq oʻz tezligi bilan soyning surri joylarigacha
yetib bordi.

Bola darhol oʻrnidan turib oʻtirdi. Undan oʻn-oʻn
besh qadam pastroqda bahaybat maxluq — qora-qoʻngʻir
tusli ayiq oʻzini oʻnglab olib, shu tomonga уо"па1аyotgan edi. Bolaning koʻz oldi jimirlashib, oyoq-qo`llari
muzlab qolgandek boʻldi. U avvalgidan ham battar
qoʻrqib ketdi. O`rnidan turolmadi, dir-dir titrab,
koʻzlari dahshatga toʻlib, «hi-hi» deya yigʻlashga tushdi.
Biroq koʻzlaridan yosh kelmas edi.

Ayiq uning yoniga bitta-bitta qadam bosib kelaverdi. Ora-sira toʻxtab, bolaning ahvolini, yigʻisini tomosha qilgandek qarab turdi. Oxiri bolaning roʻparasiga
keldi-da, koʻzini yumdi, bir zum boshini egib turdi.
Undan allaqanday qo`lansa hid anqir edi. Nihoyatda
bahaybat maxluq boshi katta, tumshugʻi uzun, faqat
koʻzlari, quloqlari kichkina ekan. Dumi bormi, yo`qmi —
bilib bo`lmaydi, oʻsiq yunglari bor, xolos,

Ayiq bir zum qimirlamay turdi-da, bolaning boshini, belini, qornini tumshugʻi bilan silab, erkalagandek boʻldi. Bolaning dilidagi qoʻrquv xiyol kamaydi.
Hayron boʻldi. Oʻrnidan turib qochgani bilan qutulolmasligini sezdi-da, endi nima boʻlsa boʻlar, degandek
burnini tortib oʻtiraverdi. Ayiq bir mahal bolaning
oldida yotib oldi. Uning boʻynidan oqish-sargʻish tusli
yoʻgʻon kamar oʻtkazib qoʻyilgan ekan. Bola bundan
hayron boʻlmadi. Chunki u, barcha ayiqlarda shunaqa
kamar boʻlsa kerak, degandek tasavvurga bordi.

Ayiq oʻrnidan turib, xiyol pastga tushdi, «xah»
degandek gʻalati tovush berdi. Bola qaradi. Ayiq ham
qarab turar edi. Bola hech nima tushunmadi. Ayiq
qaytib keldi-da, bolaning qoʻltigʻi ostiga tumshugʻini
ildirib, uni turg'azdi. Keyin pastga tusha boshladi.
Bola ham bir-ikki qadam bosdi-yu, toʻxtadi. Ayiq ham
oldinda toʻxtab qarab turdi. Yana «xah» degandek
tovush chiqardi. Bola tagʻin uch-toʻrt qadam tashlab
to'xtadi. Ayiq kutdi, ovoz berdi. Bola uning ortidan
ketaverdi. Kimsasiz soyda uning bunday ulkan maxluqqa bo'ysunmasdan iloji yo`q edi.

Bola ayiqqa ergashib, soyning toʻriga bordi. Ulkan
toshlar orasida maxluqning uyasi bor ekan. Ayiqning



izmiga boʻysunib, uyaning ichkarisiga kirib boraverdi. Uyaning og`zi bitta ayiq bemalol kirib chiqadigan
darajada edi-yu, bir-ikki qadam yurilganidan soʻng
uch-toʻrt odam yotaversa boʻladigan kamar paydo boʻlar
edi. Bola avvaliga qorongʻida hech nimani koʻrmadi,
oyogʻiga yumshoq xaslar ilashgandek boʻldi. Koʻp
o'tmay qorongʻilikka koʻzi oʻrgandi. Tashqaridan tushgan yorugʻlik bilan «xona»ning tosh devorlarini, pastga toʻshalgan xasni aniq koʻrdi.

Ayiq xas ustiga choʻzilib yotdi. Bola ham uning
izmiga boʻysungandek yonboshladi. Kech kirdi sheklli, «xona»ni zim-ziyo qorongʻilik bosdi. Ayiq oʻrnidan
turdi-da, indamay tashqariga chiqib ketdi. Bola uning
qaytib kelishini kutib, uxlamay yotdi. Biroq maxluq
tezda qaytavermadi. Bola uxlab qoldi.

U oʻsha kechasi tush koʻrdi. Tushida togʻasi mototsiklning kajavasiga oʻtqazib, allaqayoqlarga olib boribdi. U borgan joy darhol oʻzlarining uylari boʻlib
qolibdi. Ayasi, dadasi, akasi bilan quchoqlashib
koʻrishibdi. Hammalari qah-qahlab kulishar emish...
Soʻngra joy solib yotibdilar. U ayasining boʻynidan
quchoqlab uxlab qolibdi...

Uyqudan koʻzini ochdi-yu, oʻzini kechagi ulkan
ayiqning qoʻynida koʻrdi. Tong otib, vaqt allamahal
boʻlgan shekilli, uyaning ichi ham ancha yorug` edi.
U ayiqni naq boʻynidan quchoqlab yotgan ekan. Qo'lini
ehtiyotlik bilan tortib oldi-yu, ayiqning tumshugʻiga,
koʻzlariga qaradi. Ayiq ham uygʻoq ekan. Negadir
uning kichkina koʻzlaridan yosh tomchilar edi... Shunda bola o`zining yirtqich qush hamlasidan xolos etgan
ayiqdan kechagidek choʻchimayotganini sezdi. Bahaybat maxluqning butun xatti-harakati uning bolaga mehribonligini bildirayotgandek edi.

Ayiq oʻrnidan turdi-da, kechagidek tovush
chiqarib, bolani tashqariga ergashtirib chiqdi. Kattakichik toshlar ustidan oʻtib, qirga koʻtarildilar. Qir
ustidagi daraxt yonidan oʻtayotganlarida bola unga
tikilib qoldi. Bargi xuddi qayragʻoch bargidek. Ammo
mayda-mayda mevasi bor... Huv anovi mehmondoʻst
daradagi ulkan toshlar oʻrtasida oʻsgan daraxtga
oʻxshar ekan.

Ayiq yana tovush chiqardi. Bola unga ergashdi.
Yurib-yurib, bir soydagi yongʻoq tagiga yetib bordi


lar. Ayiq ulkan yongʻoq tupini quchoqlab silkitmoqchi boʻldi. Yongʻogʻ tupi qimirlamadi. Bola daraxtga
tosh otdi. Uch-to'rtta yongʻoq tushdi. Ayiq tergilab
yeyishga tushdi. Bola tosh, choʻp otib, Ко"р yongʻoq
toʻkdi. Oʻzi ham yedi. Bir mahal ayiq «xah» deb
tovush chiqardi-da, oldingi oyogʻi bilan uchta yongʻoqni
bir joyga toʻpladi. Bola ayiqning «imo»siga tushundi.
Ayiq toʻkilgan yongʻoqlarning qolganini terib olgin,
degan boʻlsa kerak. Otadek mehribonlik qilayotgan
maxluqning aytganini bajarish lozim. Bola shuni oʻylab
oʻzlaridan ortgan yongʻoqlarni birma-bir terdi-da,
qoʻyniga solib oldi.

«Otaxon» — ayiq yoʻl boshladi. Bola unga ergashdi. Yana izlariga qaytdilar.

OILANING MUSTAQIL A'ZOSI

Bolaning hayot kechirishida yangi davr boshlandi.
U uyidan adashib qolganidan beri oʻtgan vaqt ichida
har kuni xavotir bilan, vahima-yu qoʻrquv bilan tong
ottirardi, kechalari dildirab sovqotib chiqardi. Endi
esa, u oʻz boshpanasiga ega boʻldi. Uncha keng boʻlmasa
ham, har holda boshpanasi bor-da. Har qalay bexavotir
yotadi. Togʻ-toshlarda sarson-sargardon boʻlib yurgan
paytlarida unga ko`p marta biror himoyachi, hamkor
kerak boʻlgan edi. Mana, oʻsha himoyachi — «Otaxon» doimo uning yonida! «Otaxon» vaqtida yetib
kelmaganida balki huv anavi tumshugʻi ingichka maxluq singari qanotli yirtiqchga уеш БоЧагт 2.

Bola ana shular haqida chuqur oʻylab, mulohaza
yuritolmas edi. Biroq uning tabiiy tuygʻularidagi,
sezgilaridagi mayllar ana shu — hozirgi hayotga qoniqish bilan royish bildirayotganligini koʻrsatar edi.
Bu yerdagi hayot ha`r уодда зап Б yurishga nisbatan halovatliroq edi.

Lekin bola vaqt oʻtgan sari koʻp narsani unutdi.
Chunki odam bolasi o“z qavmlaridan tashqarida yashasa,
insonlar orasida o“smasa, koʻp narsadan mahrum boʻlib
qoladi.

Bola har kuni ayiq bilan «xona»dan tashqariga
chiqar, ayiq boshqaruvida yongʻoqzorlarga, bodomzorlarga borar edi. Ular hamkorlikda qorin to`'ygʻazish
uchun harakat qilishar edi. Soʻngra suv ichishib, yana




qaytishardi, havo ochiq paytlari xas-xashaklar ustida
yumalab yotishardi.

Bir kuni «Otaxon» oʻz odatiga xilof ravishda kechasi uyadan chiqdi. Bola unga ergashdi. Oydinli
kecha, havo xiyla sovuq edi. Uzoq yurdilar. Qandaydir bir ekinzorga kirdilar. Bu yerda har kim oʻzi
bilan oʻzi ovora boʻldi. Ayiq terilmay qolib ketgan
mosh, loviya donlarini tergilab kumir-kumir yeb yurdi. Bola esa polizda qolib ketgan mayda qovunlar —
tuynaklarga rosa toʻyib oldi.

O`sha yerda «Otaxon» yerni tumshugʻi bilan tirnab yana allanimalarni yeya boshladi. Bola borib qarasa, g'alati oʻt ekan. Bargidan tortib koʻrdi. Bir nima
sugʻurilib chiqdi. Ushlab qarasa — sabzi. Loyini bargi bilan tozaladi-da, yeb oldi. Keyin ancha-muncha
sabzi sugʻurdi-da, bir joyga uydi. «Otaxon» qaytishga
«ishora» berganida uni koʻtarib oldi... Uyaga olib
kelgan sabzidan ertasiga ham «tamaddi» qildilar.

Bola vaqt oʻtgan sari ota-onasini, uyini esidan
chiqardi, bu haqda oʻylamay qoʻydi. Toʻg`risi, oʻylay
olmas edi. U doimo, endi «Otaxon» qayoqqa olib borarkin, qaerda qanaqa ovqat bilan qorin toʻydiramiz
degan kayfiyatda boʻlardi. Bora-bora gapirishni ham
unutdi. Ayiqqa uchraguniga qadar har xil sabablar
bilan uncha-muncha yigʻlab olar, yigʻi aralash: «aya»,
«ayajon» degan soʻzlarni takrorlar edi. Endi unga
hojat qolmadi. «Otaxon» — ayiq uning birdan-bir
suyanchigʻi, himoyachisiga aylandi. Lozim topilgan
paytda uni: «Au» deya chaqirar edi. Mabodo oʻzi
«Otaxon»dan uzoqroqqa ketib, biror xavf-xatarga
yoʻliqsa, himoyachisini: «Ha-ba!» deb chaqirar edi.
Uyidan adashgungacha oʻrgangan barcha so'zlari
uning yodidan koʻtarildi.

Biroq ochigʻini aytganda, bola ayiqqa butunlay
mute boʻlgan nochor zot emas edi. «Otaxon» ham
uni oʻzining yordamchisi, «dastyori» sifatida sezardi
shekilli, bola oʻzicha mustaqil harakat qilib, yemish
topish borasida biron «tashabbus» boshlasa indamas
edi. Qisqasi, bola ana shu toshlar orasidagi «xona»da
kun kechirayotgan oilaning mustaqil a'zosi edi. Chunki u hali yoshi kichik bolsa ham, kuch-quvvati kam
boʻlsa ham, har qalay, inson bolasi edi. U ba'zan
ayiq udda qilolmagan ishlarni bajarardi. «Otaxon»



ning yetti uxlab tushiga kirmagan narsalarni oʻylab
topar edi.

Qish yaqinlashib, ayoz kuchaya boshlagan paytlarda
bola qir bag`ridagi mayin xaslardan yigʻib, uyaga tashidi, «xona»ni bezab qoʻydi. Bu narsa «Otaxon»ga ham
xush yoqdi shekilli, yangi «koʻrpa» ustida maza qilib
yotdi... Avvaliga seryomg£ʻir kunlar boshlandi. Soʻngra
qor yogʻdi. Hammayoq Oppoq qor bilan burkandi. «Otaxon» nihoyatda seruyqu boʻlib qoldi. Qor yogʻib sovib
ketganidan keyin, «xonadan» butunlay chiqmay qoʻydi.
U tinimsiz uxlar edi. Ovqatlanish uchun ham urinmas
edi. Bola esa, kunduz kunlari tashqariga chiqib, zirk
mevalaridan yerdi, yigʻib kelardi, «xona» ustidagi qirda oʻsgan, bargi qayragʻoch bargiga oʻxshash daraxt —
qatrongʻi mevalaridan tergilab tushardi.

Bir gal uyaga adashib kirib qolgan chumchuqni
tutib oldi-da, oʻsha zahoti ochko`zlik bilan kallasini
uzib tashladi, patlarini yuldi. Xom boʻlsa ham, issiqqina goʻsht ekan, tanasi yayradi... Yana bir kuni
oʻzlariga qarashli soyning shundoq oʻzida bir yo'la
ikkita kaklik tutib oldi. Bola uyadan chiqsa ikkala
kaklik qor ustida yurishgan ekan. Bolani ko'rib qochishdi. Qochishdi-yu, nariroqqa borib, boshlarini qorga
tiqib turaverishdi... Darhol uyaga olib kirib, birini
oʻzi yedi, soʻngra «Otaxon»ni uygʻotib, ikkinchi kaklikni unga yedirdi.

Qattiq ayozli kechalardan birida boʻlib oʻtgan voqea
nihoyatda dahshatli edi. Agar bola ayiqni vaqtida
uygʻotmaganida, faqat oʻzining hayoti emas, hatto

negadir oʻsha kechasi uxlolmay yotardi. Qulogʻiga allaqanday vahimali tovushlar chalingandek boʻldi. Itning uliganiga oʻxshaydi-yu, lekin qoʻrqinchliroq eshitiladi. Uliyotgan maxluqlar bitta emas, bir nechta edi...
Bola «Otaxon»ning qoʻynidan chiqdi-da, oʻrnidan turib,
«xona»ning oʻrtarogʻiga oʻtib, tashqariga tikildi. Oʻsha
yerdan uyaning og`zini koʻrsa boʻlardi. Uyaning ogʻzi
tarafida bir juft chiroq yonib turardi. Aslida u chiroq
emas, ayoz quturtirgan boʻrining koʻzlari edi. Bolaning
eti jimirlab, yuragi «shuv» etib ketdi. Sekingina:

— Аш, аш — dedi-da, ayiqning yelkasidan turtdi.
«Otaxon» har qancha koʻp uxlagani bilan biron xavfxatarga nisbatan hushyor yotardi. Darhol oʻrnidan




turib oʻzini hujumga rostladi. Haligi bir juft yoniq
koʻz tobora ularga yaqinlashayotgandek edi. Tashqaridan yana gʻingshigannamo ovoz eshitildi. Boʻri ichkarini yaxshi koʻrolmasdan ehtiyotkorlik bilan pusib
kelar edi shekilli, koʻzlar sekin yaqinlashar edi.

Ayiqning a'zoyi badani titragandek boʻldi. Soʻngra
oʻzini yoniq koʻzlarga otdi. Bolaning qulogʻiga gursillagan, angillagan ovozlar eshitildi. Keyin sharpalar
tashqaridan kela boshladi. Bola uya ichida paypaslanib
tayogʻini topdi-da, tashqariga yoʻnaldi. Uyaning shundoq ogʻzida bir nima qimirlagandek boʻldi. Xiyol egilib
itga o`xshash bir qora maxluqning cho`zilib yotganini
koʻrdi. Uni chetlab oʻtib, muzdek qorlarni bosganicha
«Otaxon»iga yordam bermoqchi boʻldi. Ammo ayiq
ancha naridan — chap tarafdagi qir bagʻrida ikkinchi
dushman bilan olishar edi.

Bola iziga qaytdi. U ayiqning yengilmasligiga ishonar edi. «Otaxon» faqat gʻaflat uyqusida yotganidagina
yengilishi mumkin edi... Bola uya og`zidagi yarador
yirtqichning ancha beri surilib qolganini, ilojini topsa, qochib qutulmoqchi ekanini sezib qoldi. U
tayogʻining yoʻgʻon tarafi bilan dushmanning boshiga, koʻkragiga bir-ikki bor tushirdi. Bungacha «Otaxon» ham yetib keldi. Bola xotirjam ichkariga kirdi... Ayiq anchadan keyin uyaga kirdi. U bemahal
kelgan «mehmon»ning surobini toʻgʻrilab, qornini ham
toʻ“qlab kirdi shekilli, tuni bilan u yoq-bu yogʻiga
agʻdarilib — bezovta boʻlib yotdi...

Uyaga gʻarazli niyat bilan kirmoqchi boʻlganlarning
ikkalasi ham qizgʻish tusli — sur boʻri ekan. Narigi
boʻri oʻsha qir bagʻrida qolib ketgan ekan. Bola ertasiga choshgoh paytlarida chiqib qarasa, oftob tig'asida
bir toʻda qargʻalar, yana allaqanday qushlar g'uj
boʻlishib olib, borining goʻshtini o`zaro baham koʻrisha yotgan ekanlar.

uu.

Qorlar erib ketdi. Soy bo`ylari, qir bagʻ'rilari maysa
gilamlar bilan qoplandi. Kunduzlari mayin, yoqimli
shabada esadigan boʻldi. Ana shunday kunlarning birida
bola koʻylagini ham, shimini ham yechib uloqtirdi.
Aslida ko`ylagining ham, shimining ham kiyim degu


lik koʻrinishi qolmagan edi. Koʻylagining faqat yoqasi qolgan bo“lib, undan siyrak iplar osilib turar edi.
Shimi esa trusiga oʻxshab qolgan edi. Ikkalasi ham
kirlanib, haddan tashqari qotib ketgan edi.

«Otaxon» ham, bola ham qishdan oriqlab chiqishdi. Yana ikkalovi birgalikda u yoq-bu yoqqa boradigan boʻlishdi. Ayiq ba'zan yer yuzasida joylashgan
chumoli uyalarini kovlab topar, chumolilarning oʻzi,
urugʻi va yigʻilgan g“allasigacha aralashiga bitta
qoldirmay yerdi. Bola unaqa narsalarni iste'mol qilolmas edi. Koʻp oʻtmay u ham tayogʻining ingichka
uchi bilan yer yong`oq qazib yeydigan boʻldi.

Kunlar shu tarzda oʻtar, bolaning qorin toʻydirish,
hayot kechirish yoʻlidagi kuch va tajribasi tobora
oʻsib borar edi.

OILADAGI Oʻ“ZGARIShLAR

Bir-biriga oʻxshash tahlikali kunlar, oylar, fasllar
oʻtaverdi. Xuddi oʻsha — toshlar orasidagi uyada «Otaxon» bilan bola toʻrt yilgacha birga yashadi. Hayot
kechirish tarzida, ayiq bilan bolaning inoqligida hech
qanday o`zgarish yoʻq edi. Biroq bu orada bolaning
dovyurakligi oshdi, boʻyi oʻsdi. Uning bilaklariga,
oyoq boldirlariga kuch endi. Oʻzi yashayotgan soyqirlarni, butun atrofni besh panjasidek bilib oldi. U
ba'zan «Otaxon»ni uyada qoldirib, oʻzi yolgʻiz sayrga
chiqib ketar, har joylarda qornini to'yg`azib boʻlib,
ayiqqa ham bironta qushmi, kalamushmi koʻtarib kelar
edi. Bora-bora «Otaxon» bilan ovga chiqqanlarida
koʻpincha bola yetakchilik qiladigan boʻldi.

Vaqt oʻtgan sari bolaning badani qorayib ketdi, ayrim
joylaridan mayin qoʻngʻir tuklar oʻsib chiqdi. Oʻzini
tutishi, yurishlari nihoyatda chaqqon edi. Atrofiga
ziyraklik bilan nazar tashlar, ora-sira toʻxtab quloq
solar, qulogʻi «shitir» etgan tovushni ham ilgʻab olar
edi. Ehtiyotkorlik bilan doimo enkayib, pusib yuravergani sababli bolaning qomati ancha egilib qolgan edi. U
chinakamiga gavdasini tik tutib yura olmas edi.

Bola koʻpincha tayoq olib yurardi. Uyaga kelib,
«Otaxon» bilan yashaganidan beri tayogʻini necha
bor almashtirdi. Tayoqlari har xil olishuvlarda, qorin toʻydirish uchun boʻlgan tashvishlar paytida sinib




ketar edi. Oxirida u oʻzlariga qarashli soyning pastidagi yam-yashil bogʻdan juda yaxshi — zalvorli,
uchi to“qmoqdek yoʻgʻon tayoq olib chiqdi. Toʻgʻrirogʻi, navnihol qayragʻoch tupini sug`urib olib, oʻzi
tayoq yasab oldi.

Tayoq unga tez-tez kerak boʻlib turar edi. Oʻzi
yolgʻiz sayrga chiqqanida yoki uyada yolgʻiz qolganida yonida albatta tayoq boʻlishi kerak edi.

Uning «xona»da yakka oʻzi qolgan paytlari ham
bo“lib turar edi. Ba'zan «Otaxon» bir-ikki kunga
yoʻlqolib qolar, soʻngra oqsoqlanib yoki biron joyi
tirnalgan holda qaytib kelar edi. Ayniqsa bahor paytlari ayiqning turqi oʻzgarib qolar, gʻalati oʻkirishlar
bilan soyning u tarafidan bu tarafiga yugurar, qirga
chiqib tushar edi. Bola hayron boʻlib, biron xavfxatar paydo boʻlayotganmikan, degandek darhol qir
ustidagi daraxt shoxiga chiqib olar, atrofni kuzatar,
ammo hech narsani sezmas edi. Soʻngra «Otaxon» qir
ustiga yugurib chiqardi-da, allaqayoqqa gumdon
boʻlardi. Shu bilan ba'zan toʻrt kun, ba'zan bir haftagacha yoʻqolib ketar edi. Keyin yana oʻzlariga qarashli soyda paydo boʻlar edi. Bunday paytlarda bolaning
koʻziga ayiq bir oz oriqlagandek, bir qadar qarib
qolgandek koʻrinardi. Bola uni eng yaqin odami kelgandek mehribonlik bilan kutib olar, sevinganidan
qiyqirar, unga har xil yemishlar olib kelar edi...

Yana bahor keldi. Hamma yoq yam-yashil libosga
burkandi. Qir ustidagi qatrongʻi daraxti ham yashillanib qoldi. Bir kuni tushga yaqin «Otaxon» tagʻin
o“kirishga tushdi. Bola avval qirga, daraxt shoxiga
koʻtarildi. Bu paytda ayiq soyning u boshidan bu
boshiga yugurar, avvalgidan ham qattiqroq oʻkirar
edi. Bola atrofga olazarak qaray turib, chap yonidagi
qirning narigi biqinida kelayotgan boshqa ikkita ayiqni koʻrib qoldi. Ular «Otaxon»ning bo`kirishini eshitishgan shekilli, shu tarafga koʻtarilib kelishar edi.
Goho biri oldinga oʻtadi, goho ikkalovi yonma-yon
boʻlib oladi. Bola yaqinlashayotgan xavf haqida
«Otaxon»ga xabar berdi:

— Aul.. Ha-ba!..

«Otaxon» oʻkirishdan toʻxtadi. Hushyor tortib, kichkina quloqlarini ding qildi. Atrofga qaradi. Haligi
ayiqlar qirga chiqishdi. Ular «Otaxon»ni koʻrishdi.



Otaxon ham boshini xiyol koʻtarib ularga qaradi. Bola
qoʻrqib ketdi.

Haligi ayiqlar qir ustidan bir oz yurib keldilar-da,
toʻxtadilar. Bir-birlariga suykalib turdilar. Bola ikkala
ayiqning «Otaxon»ga bir zumda hujum qilishini kutib
turdi. Lekin voqea uning kutganicha boʻlmadi. Ayiqlardan biri xiyol enkayganicha yoʻl oldi, soyni qiyalab
«Otaxon» tarafga kela boshladi. Oraliq taxminan oʻn
qadamcha qolganida haligi ayiq to`satdan «Otaxon» ga
tashlandi. «Otaxon» ham anoyi emas ekan! Raqib ayiq
oʻzini otgan paytda «Otaxon» yerga yotib oldi. Raqib
ayiq o“mbaloq oshib tushdi. «Otaxon» oʻrnidan turiboq,
dushmanining qornigami, biqinigami tish botirib oldi.
Ikki ulkan maxluqning olishuvi boshlandi.

Qir ustida qolgan ayiq asta-sekin pastga tushdi.
Olishuvga aralashmadi. Soyning oʻrtasiga keldi-da,
ketini yerga qo`yib, tomoshabin boʻlib turaverdi. Bu
holat bolani hayron qoldirdi.

Raqib ayiqlar bir-biriga uzoqdan otilishar, birbiriga tiralib olib, duch kelgan yeridan gʻajishar edi.
Goh unisi, goh bunisi bir-biriga zarar yetkazar edi.
Bir gal «Otaxon»ning boʻynidagi qayish shartta uzilib, soyga uchib tushdi. «Tomoshabin» ayiq oʻrnidan
turib borib, qayishni hidlab-hidlab qoʻydi.

Olishayotgan ikkala maxluq ham holdan toyib qolishdi. Bir-biriga roʻpara kelib turishdi-yu, bir necha
daqiqa hujumga oʻtishmadi. «Otaxon» narigi tarafda
turar, unnig raqibi esa, bola turgan qirga orqa oʻgirib
olganicha hansirar edi. Shu payt bola raqib ayiqni
qoʻrqitmoqchi boʻldimi, beixtiyor ravishda:

— Ha-ba! — deb baqirib yubordi. Raqib ayiq nogahon eshitilgan tovushdan hayron boʻlib, oʻgirilib qara
yotgan edi, «Otaxon» unga otilib, boʻyniga qattiq
zarba berdi. Soʻngra nariroqqa borib turdi. Raqib
ayiq oʻzini oʻnglab olib «Otaxon»ni quva boshladi.
«Otaxon» esa, undan qocha boshladi. Biroq uzoqqa
qochmas edi. Xuddi hazillashayotgandek u yonga-bu
yonga siljib qoʻyar edi. Bola raqib ayiq bir burilganida uning boʻynidan qon tomayotganini koʻrgandek
boʻldi. «Otaxon» sekin-asta qochib yurib, raqibning
qorniga yana bir zarba berdi. Raqib ayiq gandiraklab
qoldi. «Otaxon» uning boʻyniga tomon bir sapchidida, yiqitib oldi. Tishi bilan kekirdagini uzib tashladi




shekilli, raqib ayiq ozgina tipirchilab yotdi-da, soʻngra
qimirlamay qoldi. «Otaxon» raqibining qornini yorib
tashladi-da, goʻshtini iste'mol qilishga tushdi. Shunisi
qiziqki, haligi — «tomoshabin» ayiq ham «Otaxon»ning
yoniga kelib, oʻz sherigining goʻshtidan yeyaverdi.
«Otaxon» ham unga tixirlik qilmadi.

Ikkita mahluq sherik boʻlib olishdi-da, uchinchi bir
maxluqni paqqos tushirishdi. Soʻngra bir-birlarining
qon tekkan joylarini yalashdi. Bir-birlariga suyanib
turishdi-da, qirga yoʻl olishdi. Yangi ayiq yoʻl boshladi,
«Otaxon» unga ergashdi. Yangi ayiq «Otaxon»ni boyagina oʻzi kelgan tarafga olib ketar edi.

Bola daraxtdan qirga, qirdan soyga tushdi.
«Xona»ga kirib tayogʻini olib chiqdi. Tirikchilik
gʻamida soy boʻylab yoʻlga tushdi. Hozirgina ayiq
oʻldirilgan joyni chetlab oʻtdi. Negadir u bunaqa joylarga qaragisi kelmas, boʻrining ham, shunga oʻxshash
yirtqichlarning ham goʻshtini ogʻziga olmas edi.

Kechga yaqin uyaga qayta turib, oʻsha joyning
top-toza bo`lib qolganini koʻrdi. Baraka topkur pashshalar, qoʻngʻizlaru parrandalar koʻplashib soyni toptoza qilib qoʻygan edilar. Ertalab hayot boʻlgan
qoʻrqinchli bir maxluqdan nom-nishon qolmagan edi.

uu.

«Otaxon» toʻrt kundan soʻng kechga yaqin soyga
qaytdi. Birga ketgan ayiq ham uning yonida edi. Ular
soyga qaytgan mahalda bola qatrong£i daraxtining yuqorigi ayrisida oʻtirardi. U «Otaxon»ni koʻrib sevindi,
ammo daraxtdan tushib borishga yuragi betlamadi.
Bola narigi ayiqdan qoʻrqardi.

«Otaxon» sherigini boshlab uyaga kirib ketdi. Koʻp
oʻtmay oʻzi qaytib chiqdi. «Xah», «Xah» deya sekin
ovoz berdi. Bola daraxt ustidan: «Au!» deb qoʻydi.
«Otaxon» qirga koʻtarilib, daraxt ostiga bordi. Bola
daraxtdan tushib unga erkalandi. «Otaxon» bolaning
nazarida oriqlab, xomushlanib qolgandek koʻrindi.

Bola «Otaxon»ning yelkasiga qoʻlini qoʻyib qirdan
tusha boshladi. Bu orada ikkinchi ayiq ham ichkaridan chiqdi. Yangi ayiq niyati buzilgandek xezlandi.
U bolaga yaqinlashayotgan paytda «Otaxon» epchillik
bilan uning yoʻlini to“sdi, «bu bolaga ishing boʻl


masin», degandek sherigining oldingi oyogʻiga
tumshugʻi bilan turtib qoʻydi.

Oʻsha kuni yangi kelgan ayiq uyaning toʻrida,
«otaxon» oʻrtaroqda, bola poygakroqda — «xona»ning
ogʻziga yaqin yerda yetdi...

«Otaxon» kunduzlari sherigi bilan allaqayoqlarga
chiqib ketardi-da, kechroq qaytardi. Bola ham oʻziga
ovqat izlab, oʻsha atrofga yoʻl olardi. Bunday paytlarda uning rizqi koʻproq parrandalar ustidan oʻtardi.
Ba'zan daraxtlarga chiqar, tuxum bosib yotgan qushlarni ushlab olib, boshini uzib tashlardi-yu, issiqqina
yeb olardi. Ba'zida esa, qush uyasidagi mayda tuxumlarni topib olib, daraxt ustida turiboq gumdon qilardi. Ba'zan kechalari «Otaxon» bilan ovga chiqardi,
«Otaxon»ning sherigi esa uyada qolardi.

Yoz oylarida «Otaxon» sherigi bilan allaqayoqqa
ketib qoldi. U har ikki-uch kunda bir kelib, boladan
«xabar olib» kechga yaqin yana ketardi. Bir gal kelganida bola unga ergashdi. «Otaxon» ham unga qarshilik koʻrsatmadi. Ikkita qirdan koʻtarildilar. Yana allaqanday changallar orasidan oʻtdilar. Ozgina yurganlaridan keyin «Otaxon» bilan sherigining «yozlik
uy»lari koʻrindi. Ya'ni ular ikki tarafdan bir-birining ustiga yiqilgan daraxtlarning shoxlari ostidan
oʻzlariga uya yasab olgan ekanlar...

Bola bu yerga kelib, yana bir narsani bilib oldi.
«Otaxon»ning sherigi ozgina yursa ham tez-tez nafas
olar, hansirab qolar, darhol yotar edi. Qorni ham bir
oz shishgandek edi. Demak, u ona ayiq ekan.

Kuz oylarida «Otaxon» o`z oilasini «yozlik uy»dan
«qishlik uy»ga koʻchirib keldi. Ona ayiqning qorni
yana ham katta boʻlib ketgan edi. U inqillardi. Uyaning toʻriga kirib yotib oldi. «Otaxon» biron narsa
ov qilgan kunlari ona ayiqqa ham og`zida tishlab
ulush keltirib berar edi. Gohida bola ham ona ayiqqa
birorta Parrandami, bir oz meva-chevami olib kelib
yedirar edi...

Qish oxirlarida — qorlar erib, yerdan bugʻ
koʻtarilayotgan kezlarda ona ayiq uchta bola tugʻdi.
Kattaligi taxminan bir oylik mushuk bolasidek keladigan ayiq bolalarining koʻzlari yumuq edi. Oʻsha
kunlari ham bola ona ayiqqa ancha-muncha xizmat
qildi. U har kuni kamida bitta, boʻlmasa ikkitadan



kaptar keltirib, ona ayiq oldiga tashlar edi. O`shanda
uning Choponbergan g'oridan kaptar tutib kelishga
endigina oʻrgangan paytlari edi.

Taxminan biror oylarda ayiq bolalarining koʻzlari
ochildi. «Otaxon» har kuni ovga chiqib ketar edi.
Ba'zan ona ayiq ham uyani tark etardi. Bunday paytlarda uyada qolgan bola ayiqchalarga qorovullik qilar,
uyaning yaqiniga bironta maxluqni yo“latmas, mabodo
«tentakchalar» uyadan uzoqroqqa ketib qolishsa, darhol qaytarib kelar edi...

«Otaxon» bilan ona ayiq oʻz bolalarini yozi bilan
ovga o`rgatishdi. Ular yumronqozigʻu kalamushlarni
tutib yeyishdi, yongʻoq-u olmalarni qoqib ketishdi,
uzoq-uzoqlarga yurish qilib, odamlarning ekinlarini
payhon etib qaytishdi. Bola ham koʻpincha ular bilan
birga boʻldi.

Ayiq bolalari kech kuzgacha rosmana ayiqlarga
aylanib qolishdi. «Otaxon» bilan ona ayiq ularni allaqayoqlarga olib borib, olib kelib yurishdi. Soʻngra
ayiq bolalari butunlay kelmay qoʻyishdi. Chamasi endi
ular oʻzlariga tegishli allaqaysi uyada mustaqil hayot
kechirishar edi. Ayozli kunlar boshlangan paytda
«Otaxon» bilan ona ayiq uyaga kirib olishib, yana
qish uyqusiga kirishdi.

uu.

Bahor paytida avvalgi yilgi hayot takrorlandi. Bir
kuni «Otaxon» uyadan soyga chiqib oldi-da, qattiqqattiq oʻ“kirdi. Ona ayiq ham uning ortidan chiqib,
shunaqa oʻkirishlar bilan unga javob qildi. Soʻngra
ikkalasi allaqayoqlarga ketishdi. Yoz boʻyi kelib-ketib
yurishdi. Kuz kelganidan soʻng «qishlik uy»ga butunlay qaytib kelishdi... Erta koʻklam payti tagʻin uchta
ayiq bolasi tugʻildi. Ularni o`stirib katta qilishda
bola ham ishtirok eta boshladi.

Biroq ayiq bolalari koʻzini ochar-ochmas oila boshiga
musibat tushdi. «Otaxon» bir necha kun davomida
nihoyatda oriqlab ketdi. U kechalari ingragannamo
ovoz chiqarib yotardi. Bir kuni kechasi oʻrnidan turdi-da, «hih», «hih» degandek bolaning yonidan oʻtib,
uyadan chiqdi. Oʻsha paytda ona ayiq oʻz bolalarini
emizib yotardi. Bola «Otaxon»ning ortidan chiqdi.

www.ziyod2dom kutubxonasi

tunlay yoʻqoldi.

Bola ona ayigʻu, yosh ayiqchalar bilan qoldi. Ona
ayiq negadir xomushlanib qolgandek edi. U onda-sonda uyadan chiqib, allaqayoqlardan ovqatlanib kelar,
bunday paytlarda bola yosh ayiqchalarga qorovul boʻlib
turardi.

Bir marta ayiq bolalariga kuppa-kunduz kuni sur
boʻri hujum qildi. Oʻsha kuni ona ayiq allaqayoqqa

tushib, nafsini orom oldirib, tezda qaytdi. «Xona»ga
kirdi-yu, mudrab yotdi. Bir mahal uya ogʻzida allanima `chiyillagandek boʻldi. Yugurib chiqsa, bir sur
boʻri ayiqchalardan birini tishlab olganicha qirga
koʻtarilyapti. Bola ovoz chiqarmay uning orqasidan
yugurdi. Boʻri ham sezib qoldi-yu, bolaga hujum qi
roq boʻri oʻnglanib ololmadi. Oxiri bola boʻrini butunlay bosib oldi, qimirlatmay qoʻydi...

Shundoq yonginasida ayiq bolasi tipirchilab yotar
edi. Boʻrini shu yerda qoldirib, ayiq bolasini qoʻliga
oldi-da, uyaga yugurdi. Yarador ayiqchani ogʻalari
yoniga qoʻyib, tayogʻini koʻtarganicha yana bo'rini
bir yoqlik qilgani ketdi. Rostdan ham boʻri hali jon
bermagan ekan, sudrala-sudrala ancha naridagi daraxtga yaqinlashib qolibdi. Eng avval tayogʻining toʻqmogʻi
bilan yirtqichning koʻzlariga urdi. Soʻngra yana
boʻgʻishga tushdi.

Bola bir to`da qoʻylarni koʻrib, daraxt shoxiga
koʻtarildi. Qo`ylarning yonida odamlar ham boʻlishi
mumkin-da!.. Qoʻylar xurkib qochdi. Kichikroq jussali choʻpon shu tarafga kelaverdi. Oʻlib yotgan boʻrini
ham koʻrdi... Shu Payt bola daraxtdan tushib aylana
yoʻl bilan qochib qoldi...

Ona ayiq uyga kech qaytdi. U qaytganida boʻri
tishlagan ayiqcha sira ham qimirlamasdi, oʻlib qolgan



edi. Ona ayiq boʻrining hidini sezgan boʻlsa kerak,
ayiqchaning oʻlimi uchun bolaga biron munosabat
bildirmadi. U oʻlik bolasini tumshugʻida tishlab, uyadan chiqdi. Bir ozdan keyin lablarini yalab-yalab uyaga kirdi.

Bolaning hayoti shu xilda oʻtardi. Uning boʻyi
oʻsib, kuch-quvvati oshib borar, ammo qorin
toʻydirishdan boshqa tashvishi, maqsadi yo`q edi.

Yoz kunlarining birida u, oʻzining oʻsha paytdagi
tasavvuri boʻyicha, «yomon amaki»larning qoʻliga tushib qoldi. Biroq... qoʻlga tushirgan kishilar uning
chinakam xaloskorlari edilar...

Shu bilan bolaning togʻda sakkiz yil davom etgan
behuda hayoti xotimalandi. Iya, nimalar deyapman?
Bolaning hayoti rostdan ham shuncha yil behuda
oʻ“tganmikin? Butunlay behuda oʻtmagandir... Mayli,
bu narsa bolaning keyingi hayotidan ma'lum boʻlar.

JIYANNING HAYOTIGA TEGIShLI
BOLMAGAN BOB

Jiyan oʻzining togʻda kechirgan hayotini, qadamlab bosib oʻtgan, koʻzi bilan koʻrgan joylarini, oʻzi
shohid boʻlgan voqealarni uzuq-yuluq, pala-partish gapirib berdi. Men ularni iloji boricha tartibga solib,
qogʻozga tushirdim. Bolaning tog`-toshlardagi sakkiz
yillik umrini oʻz mushohadam elagidan oʻtkazar ekanman, boshqa bir hikoya esimga tushdi.

Xizmatdosh doʻstlarim bilan harbiydan qaytayotganimda Toshkentdagi choyxonada Zuhur Ermatov degan kishining suhbatidan bahramand boʻlganim, uning dilkash odam ekanligi hurmatli kitobxonlarning
eslarida boʻlsa kerak. Dilkash suhbatdoshimiz oʻshanda
qoʻlga oʻrgatilgan bir ayiq haqida g`alati hikoya
aytib bergan edi. Balki Zuhur amaki aytgan voqea
dJiyanning hayotiga tegishli emasdir. Lekin shunday
boʻlsa ham, aziz kitobxonlarning ruxsati bilan uni
qayd etib o'tmoqchiman. Zuhur amaki shunday hikoya
qilgan edi:

— Norqoʻzi degan ayiq o“ynatuvchini eshitganmisizlar?.. Eshitmagan boʻlishlaring mumkin. Oʻzini asli
Oltiariqdan deyishadi. Bir vaqtlar oʻz ayigʻi bilan
sirklarda ham oʻynagan. Umrida bittagina ayiqni oʻziga

www.ziyouz.83m kutubxonasi

oʻrgatgan, oʻsha ayiq bilan mashgʻul boʻlib dunyodan
oʻtgan. Men ham aniq bilmayman-ku, odamlardan eshitganimni gapiryapman. Lekin oʻzini bir marta
koʻrganman. Kattaqoʻrgʻondagi istirohat bogʻida oʻzi
childirma chalib, ayigʻini oʻynatganini tomosha qilganman. Birov oʻrtaga chiqib pul yigʻib bergan edi...

Norqoʻzining dadasi oʻn oltinchi yili mardikorlikka ketib, qaytib kelmapti. Birga boʻlgan ogʻaynilari,
oʻrmonda daraxt kesayotganimizda yogʻoch ostida qolib
oʻldi, deyishibdi. Bu xabarni eshitib onasi ham dunyodan koʻz yumibdi. Oʻsmir bola kimsasiz hovlida
turolmapti. Shaharma-shahar, qishloqma-qishloq kezib
yuraveribdi. Oʻsh shahri atroflarida yurgan paytida
murgʻak ayiq bolasini suvga pishib yurgan bolalarni
koʻrib qolibdi. Yoshi kattaroq boʻlgani uchun bolalarва 40"а-ро"р18а qilibdi-da, ayiqchani ulardan tortib
olib jo`napti. Arqoncha topib, ayiq bolasini yetaklab
yuraveribdi. Nima topsa, oʻsha sherigi — ayiqcha
bilan baham koʻribdi.

Asta-sekin ayiqning boʻyi choʻzilib, etiga et qoʻshilib,
odamlar tomosha qilsa arziydigan bir maxluqqa aylanipti. Norqoʻzi ogʻzi bilan kuy chalib, ayiqni
oʻynatadigan, tomoshabinlardan pul yigʻib, kun
oʻtkazadigan boʻlipti. Ayiq Norqoʻzining gapiga tushunar, bajara oladigan biror ish buyursa, darhol ijro etar
ekan: «Polvon, ikki oyoqlab yurib bering!.. Polvon,
oʻmbaloq oshing!.. Polvon, endi childirmani keltirib
bering!..» deyar ekan. Ayiq uning aytganlarini bajarar
ekan. Doira boʻlib yigʻilgan odamlar qiyqirib kulishar,
qarsak chalishar, Norqoʻziga pul yigʻib berishar ekan.

Bir kuni Norqoʻziga Andijon tuman qo`mitasi vakili uchrashipti. «Yangi hukumatga ham bir xizmat
qilmaysizmi, ogʻayni», debdi u. «Mayli, qoʻlimdan
kelsa, jonim bilan», debdi Norqoʻzi. Qo“mita vakili
Mirza Togʻa boshliq bosmachilarning Boʻz atroflarida
izgʻib yurishganini aytibdi-da, falon kuni borib,
ayigʻingizni o'ynatib, ularni ovora qilib turasiz, debdi. Norqoʻzi xuddi oʻsha vakil aytganidek — hiyla
bilan bosmachilarni qoʻlga tushirib beribdi... Qo`lga
tushirib beribdi-yu, ko`p oʻtmasdan ayigʻi bilan o'zini
Ergash qoʻrboshining odamlari ushlab olishibdi. Mirza Togʻaning qoʻlga tushganidan ular xabar topishgan
ekan. Bosmachilarning biri, ikkovini ham otib tashlay


miz, debdi. Ikkinchisi, avval tomosha koʻrsatsin, keyin bir gap boʻlar, debdi. Uchinchisi esa, qoʻrboshining
oldilariga olib boraylik, bir baloga qolib yurmaylik
tagʻin, ixtiyor oʻsha kishida-da, debdi. Bosmachilarning bir yigiti Norqoʻzi bilan ayiqni aylanma yoʻllar
orqali qoʻrboshi tomonga olib joʻnabdi.

Norqoʻzi qoʻrboshining yoniga borsa, holi nima kechishini tasavvur qilibdi. Ayigʻi bilan ermak uchun
gaplashayotganday boʻlib:

— Ish chatoq boʻldi-ku, polvon. Mana shu — orqada kelayotgan odamni bir zarba bilan yiqitib bersangiz, qutulib ketardik-da, — debdi.

Norqoʻzi shu soʻzlarni ayta turib qadamini sustlatibdi. Bosmachi yigit boʻlsa:

— Ha, qani nima gap? Oʻngga yuring! — deya
miltigʻini yelkasidan olibdi. Shu payt ayiq zarb bilan
otilib, yigitning qorni bilan qovugʻi aralash turtib
oʻtib ketibdi. Bosmachi ovoz ham chiqarmasdan
toʻnkarilib tushibdi, ogʻzi-burni qon boʻlibdi. Miltigʻi
qoʻlidan otilib ketibdi. Norqoʻzi miltiqni olib, qo`ndog£ʻi
bilan yigitning boshiga ikki marta tushiribdi-da, oʻzini
chakalakka uribdi. Ayiq uning orqasidan yuguripti.
Qutulib ketishibdi...

Qisqasi, Norqoʻzi oʻz ayigʻi bilan sirkda ham ishlabdi. Qachon kirganini bilmayman-u, taxminan elliginchi yillargacha ishlabdi. Yangi-yangi nomerlar oʻylab
topmayapsiz, deb ishdan boʻshatishibdi. Bechora, sirk
ilmiga oʻqimagan boʻlsa, yangi nomerni qaydan topsin?! Yana qaerda deng, sirk Ashxobod taraflarda gastrolda yurganda shunday deyishibdi. «Oʻzingizni yukchi sifatida ishga qabul qilamiz-u, ayigʻingizga pul
to“lamaymiz. Ayigʻingizga ham ozroq pul toʻlab,
boshqa ayiqlarga soʻyib beramiz, deyishibdi. Norqoʻzi
koʻnmabdi. Sirk direktori hisob-kitob ham qilmabdi.
Xayr-ma'zurni nasiya qilib, ayigʻini yetaklab hayyohuyt deb yoʻlga tushibdi. Yo`l-yo“lakay odamlarga tomosha koʻrsatib kelaveribdi.

Chorjoʻ“y bilan Buxoroning oraligʻidagi allaqanday
joyda kechqurun ularga yomon odamlar yoʻliqishibdi.
Haligi, oting qurgʻur, yoʻlto“sarlar-da. Toʻrt kishi
boʻlib yoʻlda koʻndalang turib olishib:

— Qani yigʻilgan pullarni bu yoqqa choʻzib qo'y!—
deyishibdi. Ikkitasining qoʻlida pichoq yaltirarmish



deng. Norqoʻzining gʻashi kelibdi. Toʻgʻrilikcha
so'rashsa, berardim. Ammo yoʻlto“sarlarga o`lsam ham
pul bermayman, deb oʻylabdi. Oʻzi ham, ayigʻi ham
toʻxtab qolibdi. Yoʻltoʻsarlar sekin yaqin kelaveribdi.

— Nima qilamiz, polvon? — debdi Когдо"21
ayig'ʻiga. — Fe'li buzuq odamlarga yoʻliqdik-ku. Birikkitasini toʻntarib tashlayolmaysizmi?

Yoʻlto“sarlar tobora yaqin kelaverishibdi. Ayiq
o“rtaroqdagi pichoq yaltirab turgan kimsaga otilib,
uloqtirib tashlabdi. Pichoqfini o`nglab urishga ham
ulgurolmapti. Ikkinchisini Norqoʻzining oʻzi yalpaytiribdi. Ayiq ularning yana birini yonidan urib oyogʻini
yaralabdi. Toʻrtinchi yoʻlto“sar sogʻligʻini gʻanimat
bilib qochib qolibdi...

Shundan keyin Norqoʻzi ikki-uch yilgacha Buxoro,
Kattaqoʻrgʻon, Samarqand, Jizzax, Bekobod shaharlari orasida ayigʻini oʻynatib yuribdi. Men ham uni
Kattaqoʻrgʻonda, yanglishmasam, ellik ikkinchi yili
koʻruvdim.

Sizlar bilsangizlar kerak, Temur darvozasi yaqinida, Sangzor daryochasi boʻyida Baxmal degan kichik
qishloq bor. Norqo“zi deganimiz ellik toʻrtinchi yili
oʻz ayigʻi bilan oʻsha qishloq yaqinida uchinib — kasal
boʻlib qolibdi. Qishloq oqsoqoli Ergash amakinikida
ikki kun yotibdi-yu vafot etibdi. Jon berayotganida:

— Meni shu qishloqning qabristoniga koʻminglar.
Oʻlimimning sarf-xarajatiga yarasha pulim bor, deb
vasiyat qilibdi. — Lekin yana bir aytadigan vasiyatim
shuki, anavi ayiq polvonga indamanglar. Meni qabrga
tushirganlaringdan keyin uni oʻz holiga qoʻyib yuboringlar...

Oʻsha ikki kunlik kasallik paytida Norqoʻzining
oʻzi hovlidagi sim karavotda yotibdi-yu, ayigʻi shundoq yonginasida qorovullik qilib turibdi. Rahmatlik
Norqoʻzi oʻlishi oldidan ayigʻiga:

— Xayr, polvon! Rozi boʻling! Agar yaxshi-yomon
gapirgan boʻlsam, kechiring! — deb, xuddi odam bilan xayrlashgandek vidolashibdi. Koʻziga yosh olibdi.
Ayigʻi ham boʻynini egib turibdi...

Qishloq odamlari Norqoʻzini oʻsha Baxmal qishlogʻi
yonidagi qabristonga olib joʻnabdilar. Ayiq ham odamlarga aralashib, tobut yonida boribdi. O'likni dafn



etibdilar. Soʻngra qishloq oqsoqoli Ergash amaki marhumning vasiyati boʻyicha:

— Xayr, polvon! Endi sizga ruxsat. Xohlaganingizcha hayot kechiring, — debdi. Ayiq esa, sekinsekin qirga yoʻl olibdi. Marhumni dafn etishga kelganlar ayiq polvon qir ortiga oʻtib koʻzdan gʻoyib
boʻlgunicha qarab turishibdi...

Choyxonadagi suhbatdoshimiz Zuhur amakining
hikoyasi meni ham, xizmatdosh doʻstlarimni ham sehrlab qoʻygandek edi. Hammamiz sukut saqlab, suhbatdoshimizning ogʻziga tikilardik.

— Vafodor hayvon ekan-da, — deb qoʻydi sheriklarimdan biri.

— E, bu yogʻini eshiting, — dedi Zuhur amaki, —
Norqoʻzining oʻlimidan xabar topishib, Toshkentdan
odamlar borishibdi... Menga bu gaplarning hammasini bir uchrashib qolganimizda Ergash amakining oʻzi
aytib bergan edi. Xudo rahmat qilsin, ikki yilcha
oldin uning oʻzi ham qazo qildi... Shunday qilib deng,
Norqoʻzining nomi Teatr jamiyatimi yoki boshqasimi — allaqaysi tashkilotning roʻyxatida turar ekan.
Oʻsha yerdan odamlar kelishib, Norqoʻziga xotira toshi
oʻrnatib ketishibdi...

Bir kuni oʻsha Baxmal qishlogʻidagilar qir ustidagi qabristonga uzoqdan qarab, bir qora narsani koʻrib
qolishibdi. Aylanib oʻtib ichkariga kirib qarashsa,
Norqoʻziga qoʻyilgan marmartoshning yonginasida bir
ayiq oʻlib yotganmish. Darrov besh-olti odam yigʻilib
qolibdi. Ergash amaki boshini sarak-sarak qilganicha
koʻziga yosh olib:

— Oʻsha ayiq, Norqoʻzining ayigʻi, — debdi.

Norqoʻzining qabri yonidan qabr qazib, ayiqni ham
dafn etishibdi. Hisoblab qarashsa, ayiq oʻz egasidan
keyin roppa-rosa oʻn yil yashabdi... Bunisiga nima
deysizlar? Dunyodagi bir xil ishlarga qoyil qolmasdan ilojingiz yoʻq-da.

жин
dJiyanning togʻda — ayiqlar orasida kechirgan hayotini o`zimcha tahlil qilar ekanman, Zuhur amaki aytib

bergan yuqoridagi hikoya tez-tez esimga tushib turdi.
Men oʻzimcha: «Jiyanga mehribonchilik koʻrsatib, uni



oʻz «qaramogʻiga» olgan ayiq oʻsha Norqoʻzi degan
odamning ayigʻi emasmikan» — deb oʻylar edim.
«Otaxon»ning boʻynidagi kamar ham, uning insonga
mehribonligi ham, uyasidan chiqib ketib, yoʻqolgan
payti ham mening taxminimga dalil boʻla olar edi.
Adashib qolgan bir murgʻak bolaga koʻrsatilgan hamiyati
faqatgina inson qoʻlida tarbiyalangan maxluq uddasidan
chiqishi mumkin edi! Aks holda bola ayiq uchun bir
tishlam goʻsht edi xolos.

Demak, ayiq tomonidan bolaga koʻrsatilgan yordamni insonning insonga hamiyati, muruvvati, oʻzi ko`pdan
beri qabrda yotgan bo`lsa ham, Norqoʻzining olijanoblik bilan uzatgan karomati deb bilmoq kerak.



JIYANNING YANGI SARGUZAShTLARI

УАМА КО"ККАВОТРА

Toʻrtinchi kursda oʻqib yurgan paytlarim edi. Bir
kuni miyamga ajoyib fikr keldi. «Yozda Koʻkrabotga
borib, qadrdonlarimni bir koʻrsam, — dedim oʻzimgaoʻzim. — Oʻquv praktikasi paytida Jiyanni ham oʻzim
bilan birga olib yursam, hatto uni ekspeditsiya ishchisi
sifatida ishga qabul qilish ham mumkin-ku... Balki
Choponbergan gʻorini ham tekshirib koʻrarmiz...
Demak, Murodjon domla bilan bir maslahatlashib
koʻrishim kerak».

Miyamga kelgan bu fikrdan quvonib ketdim.
Darsdan keyin Murodjon domlaning ishxonasiga yoʻl
oldim. Domlam, odatdagidek, meni ochiq chehra bilan
qarshiladi.

— Mayli, — dedi domla fikrlarimni eshitib, —
rostdan ham u taraflarga hech oʻtmaganmiz...
Choponbergan g'orini hali hech kim tekshirmagan.
Lekin aniqroq vaqtini keyinroq kelishib olamiz...

Yozgi sinov va imtihonlardan qutulganimdan keyin
Murodjon domlaga yana yoʻliqdim. «Mayli, tayyorgarligingizni koʻrib kelavering», dedi domla. Oʻsha
kuni yoʻlga tushdim. Avval yoʻl ustida Bog'istonga
tushib, ota-onamni, singillarim, qarindosh-urugʻlarimni
koʻrdim... Ikki kecha uyda yotib, uchinchi kuni yoʻl
tayyorgarligini koʻraboshladim.

— Xoʻsh, nima harakat? — dedi dadam hayron
boʻlib. — Dam olish tugadimi?

— Yana praktikaga chiqamiz, dada, — dedim.

— Bu yil ham praktikaga chiqar ekansizlar-da.
Mayli, oʻgʻlim, ishlaring oʻngidan kelsin, — dedi
dadam. — Qaerda bo'lasizlar?

— Avval Koʻkrabotga boraman... U yerdan Archali
toqqa oʻtamiz.

— Unday boʻlsa, yaqin ekan-ku, — deya xursand
boʻldi dadam. — Tez-tez kelib turarsan?



— Harakat qilaman, dada, — dedim.

— Koʻkrabotga borsang, Qosim akangga, uning uy
ichisiga bizdan salom degin...

Oʻtgan uch yil ichida viloyat markazi ham,
Ко"Кгабоёва Богай гап уо 1 ham xiyla oʻzgaribdi.

Yoʻlning ikki chekkasida yangi-yangi imoratlar,
shiyponlar qurilibdi, ilgari taptaqir boʻlib yotgan koʻp
joylar koʻkalamzorlashtirilibdi. Hatto yoʻlovchilarni
tashiydigan avtobuslar ham avvalgidan boshqacha edi.
Avvalgi kelishlarimda shahar bilan Ko`krabot oʻrtasida
bir eshiklik avtobuslar yoki kichikroq «gaziklar»
qatnardi. Bu gal esa, yumshoq oʻrindiqli «Ikarus»da
maza qilib ketayapman.

Tuman markazi Koʻkrabot bilan qishloq oraligʻidagi
yoʻlga ham asfalt yotqizilibdi. Shaharlardagidek tekis
boʻlmasa ham, har qalay, chang-toʻzon yoʻq, mashinaniyam, uning ichidagilarniyam siltab tashlaydigan
oʻnqir-choʻnqirlar yoʻq. Xullas, binoyigina yoʻl boʻlibdi.
Har safargidek burilishga borib turdim-da, qishloqqa
oʻtadigan yuk mashinasining kabinasiga o`tirdim.
Taxminan yarim yoʻlga yetganimizda го"рагадап
avtobus kelaboshladi. Uning peshonasiga «Koʻkrabot —
Davlat xoʻjaligi» deb yozib qoʻyilgandi.

Yuk mashinasi sement ayvonchali bekat yoniga
kelib toʻxtadi. Shu bekatga tushdim. Siyrak uylar
oraligʻidagi yoʻlga oʻtdim. Ayni tush, iyun quyoshi
qizdiradi. Roʻparamda oʻng qoʻlga qarab balandlab
ketgan togʻlar silsilasi yastanib yotibdi. Ular qoʻl
cho`“zsa yetguday yaqin koʻrinadi. Lekin unga yetish
uchun, eh-he, piyoda odam bir kun yoʻl bosishi
kerak.

Oʻzimga tanish — bir tavaqali kichik darvoza oldiga
bordim. Itarib koʻrdim, ochilmadi. Darvozaning yoniga
oʻtib, pastqam devordan hovliga nazar tashladim. Hech
kim koʻrinmadi. Ayvon roʻparasidagi ikki tup oʻrik
mevaga kiribdi, pishgan qipqizil oʻriklar koʻzga
tashlanadi. Tomoq qirib qoʻydim. Hovlining narigi
burchagida — avvalgi itning oʻrniga bogʻlangan
bahaybat olapar erinchoqlik bilan hura boshladi. Shu
payt ayvonda bir barzangi yigit paydo boʻldi-da,
hovliga tushdi. Hayron boʻldim. «Qosim akalar boshqa
yoqqa koʻchib ketgan shekilli, — degan gap xayolimdan
oʻtdi. — Begona odam... It ham boshqa.»




Darvoza ilgagi shiqirlab pastga tushdi. Haligi yigit
ham tomoq qirib qoʻydi. Darvoza ichkariga ochildi.

— Assalomu alaykum, — dedim ichkaridan menga
boqib turgan yigitga. Yonoqlari turtib chiqqan, yuzi
bugʻdoyrang, ammo oppoq koʻylak kiyib olgani uchun
aslidan ham qoraroq koʻrinayotgan, koʻzlari allaqanday
nurli boqadigan bu yigit do“rilloq ovozda:

— Alaykum assalom... Keling, — dedi-da, oʻzi
ichkarida turib menga qoʻl uzatdi. Shu payt koʻzlari
avvalgidan ham yorishib ketgandek boʻldi. — Ie, siz
Hakimjon togʻam emasmisiz?.. Kechirasiz,
tanimabman, kiring ichkariga.

U qoʻlimni mahkam qisib, ichkariga tortdi. Bu
togʻda oʻsgan bola — Jiyanning oʻzi edi! Men hayron
boʻlganimcha beixtiyor ichkariga — koʻchadan koʻra
xiyol pastroq boʻlgan hovliga tushib qoldim. «Yo
tovba, uch yil ichida shuncha oʻzgarishmi? — deya
hayron boʻlardim oʻzimcha. — Boʻyi ham mendan uzun,
koʻkraklari keng. Ikki yelkasida ikkitadan toʻrtta bola
oʻtirsa boʻladi. Ovozining doʻrillagani-chi! Pol Robson
bo`lib ket-e, shovvoz!»

Men darhol begonasirashni tark etib, oʻzimni tutib
olishim kerak edi. Jiyanning oldida tortinib tursam
uyat boʻlardi. Shunga koʻra, koʻrishib bo'lganimizdan
keyin:

— Gavdamizga qaraganda, sen togʻa, men jiyan
bo`lib qolganga oʻxshaymiz, — deb hazillashdim. Jiyan
esa, doʻrilloq ovozda:

— E, unday demang, togʻa, odam uyaladi, — dedi.
Men unga bir zum tikilib turdim. U ham jilmayib
qaradi. Olapar it hali ham menga qarab hurardi. Jiyan
oʻsha tomonga oʻgirildi-da bir nima dedi. «Ti-tit»
deganday eshitildi qulogʻimga. Aslida: «To`xtat!» degan
boʻlsa kerak. It darrov jimib, uychasiga kirib ketdi.

Jiyan diplomat sumkani qoʻlimdan oldi-da, ichkariga boshladi. Men unga ergashdim. Ayvondan dahlizga,
dahlizdan oʻng tarafdagi uyga kirdik. Xona oʻrtasida
xontaxta, uning uchta tarafiga bir qavat koʻrpacha
tashlangan edi. Uy egasi xontaxta atrofini koʻrsatib,
qoʻlini yarim doira shaklida aylantirdi. Men uning
imo-ishorasini: «Xohlagan joyingizda oʻtiring», degan
ma'noda tushundim. Toʻrga oʻtmadim, xontaxtaning
yon tarafiga chordona qurdim. Jiyan mening roʻpa

ramga oʻtirdi. Xontaxta ustida Oybekning «Bolalik»
qissasi turgan ekan. Avval oʻqigan boʻlsam ham
qoʻlimga olib varaqlay boshladim.

— Choy qaynatib kelaymi, Hakimjon togʻa?

Jiyanning bu savoli menga gʻalati tuyuldi. Odatda,
sermulozimat odamlar uzoq yoʻl bosib kelgan
mehmonga bunaqa savol bermaydilar. Demak, Jiyan
hali mulozimat nimaligini bilmaydi. Balki toʻppatoʻgʻri oʻsgani uchun sertakalluflikni yoqtirmasa
kerak. Shu boisdan uning savoliga hayron boʻlmasligim
lozim edi.

— Achchiqroq choy damlasang, yaxshi boʻlardi, —
dedim men ham uning muomalasiga yarasha.

Jiyan uydan chiqdi-da, dasturxon olib kirib,
xontaxta ustiga yozdi. Dasturxondagi toʻrtta nonning
bittasini o'zim ushatdim.

— Uyda bir oʻzingmisan? — deb soʻradim. —
Boshqalar qani? Dadang, ayang, ukalaring, Anvarjon...

— Dadam bilan ayam Buxoroga ketdi. Men uyda
qorovulman... Buxoroda Ola ot degan joy bormi?

— Ola otmi? Olotmi?

— Bilmadim, ishqilib, shunaqa-da. Qumga ketdi
ikkovi. Dadamning beli, oyogʻi ogʻriydi. Qumga
tushaman, qum tuzatadi, dedi. Qumning yonida tuzkon
ham borakan. Oʻshangayam tusharmish, Bugun keladi.

— Ukalaring ham birga ketdimi?

— Yoʻq, ukalarim togʻamnikida.

— Akang, qayoqda? Anvarjon...

— Akam harbiyda. Bultur ketuvdi.

Jiyan oʻrnidan turib, dahlizga chiqdi. Barvasta
qomatini ortidan kuzatar ekanman, oʻzimcha yana:
«Tovba, uch yil ichida shunchalik polvon yigit bo“libdiya», deb qo`ydim. Koʻp oʻtmay Jiyan choy damlab
kirdi. Choyni uch marta shopirib, oʻziga bir piyola,
menga bir piyola quydi.

— O`qiyapsanmi?

— Ha, oʻqiyapman.

— Nechanchi sinfni bitirding?

— Yettinchi sinfni.

Men hayron boʻldim. Avvalgi kelishimda u endigina
birinchini bitiruvdi. Hozir esa... Yigitcha mening
hayronligimni bildi shekilli:



— Har yili bira toʻla ikki sinfni bitirdim, — dedi.

— Baholaring durustmi? — deya dasturxondagi
nondan totindim.

— Beshim yoʻq, hammasi uch-toʻrt...

Men boʻshagan piyolani unga uzatdim. Oʻzimcha:
«Nima boʻlsa ham yettinchini bitiribdi-ku, shunisi
ham yomon emas», deb oʻyladim.

— O`qishni bitirdingizmi? — deb soʻradi Jiyan.

— Yoʻq, hali bir yil bor.

— Bitirib turib direktor bo'lasizmi, Hakimjon
togʻa?

— Ie, nimalar deyapsan? Axir men geologman-ku,
togʻ-toshlarni tekshiraman.

— E, direktor boʻling-da, tog'a. Men bitta-ikkita
odamga aytganman.

— Har kim qiziqqan sohasida ishlashi kerak-da,
jiyan.

Jiyan hali tuman hududidan tashqariga chiqmagani
uchun uning kengayib ulgurmagan tafakkuri menga
shu vazifani ravo koʻrayotgan boʻlsa kerak. Men uni
bu gapdan chalgʻitish uchun:

— Birdaniga direktor yoki hokim boʻlish juda
qiyin, — dedim. — Ishda oʻzini yaxshi koʻrsatganlar
besh-oʻn yildan keyin nima boʻlsa bo`laveradi... Oʻzing
nima ish qilyapsan hozir?

— Hozir kanikuldaman. Begali tog'amga ancha
qarashib keldim...

— Men bilan Toshkentga borasanmi?

— Mayli, togʻa... Toshkan qiziqmi?

— Albatta qiziq-da... Avval Toshkentga boramiz.
Bir-ikki kun yuramiz. Keyin Bogʻistonga qaytamiz.
Tog`ʻlarni tomosha qilamiz. Bahonada qadrdonlarni bir
koʻrib qaytamiz.

— Qadrdonlar deganingiz kim?

— Sherbek aka degan odam bor. Seni topgan
paytimizda uch-toʻrt kungacha oʻsha odamnikida
turganmiz. Qosim akam yaxshi biladilar. Koʻrsang,
oʻzing ham tanirsan balki... U kishining Durbek degan
oʻgʻli ham bor, yoshi sen bilan teng... Yana boshqalar
ham bor. Juda yaxshi odamlar.

— Mayli, dadam bilan ayamdan ham so`raysiz-da,
togʻa...

; 163 ;


жил

egalari kirib kelishdi.

Qosim aka ham, Zulayxo opa ham uzoq yoʻldan
charchab-horib kelishganiga qaramay meni koʻrib
xursand boʻlib qolishdi. Qosim aka bir qadar
holsizlangan qiyofada quchoqlashib koʻrishdi. Shu
asnoda u avvalgidan koʻra oriqlab qolgandek tuyuldi
nazarimda. Zulayxo opa xuddi avvalgi taxlitda — ikki
kaftini yelkamga tegizdi-da:

— Keling, aylanay, eson-omon yuribsizmi? — deb
men bilan soʻrashdi. — Ayangiz, dadangiz yaxshilarmi?
Singillaringiz?..

— Oʻzingiz yaxshimisiz? Jiyanlarim yaxshimi?
Buxoroga yaxshi borib keldingizmi? — dedim men.

ngra Zulayxo opa
oʻrnidan turdi-da, Jiyanni koyiy ketdi:

— Qanaqa bolasan oʻzing? Mehmonni shu taxlitda
kutadimi odam? Ikki-uch qavat koʻrpacha solmaysanmi
yerga, dasturxonga qand-qurs olib qoʻymaysanmi? Anovi
oʻrikdan terib kelsang boʻlmaydimi? Bu nima oʻtirish?
Boʻyi-bastingni qara!.. Bu kishini bilasanmi oʻzing?

— Bilaman, aya, Hakimjon togʻam-ku...

— Bilsang, bo`pti-da, togʻasini shunday kutadimi
odam? He seni qara-yu...

Jiyan indamay yerga qarab oʻtirardi. Qosim aka
yoʻlda toliqib qolganidan boʻlsa kerak, allaqachon
koʻrpachada yonboshlab olgan edi.

Zulayxo opa darhol Jiyanni tashqariga chaqirdida, qoʻliga Supurgi berib, ayvon sahnini orasta qilishni

uyurdi. Oʻzi zudlik bilan uydan sholcha-gilamlar
koʻtarib chiqdi-da, ayvonga soldi. Keyin koʻrpachayostiqlar olib chiqdi. Besh-oʻn minut oʻtar-o“tmas Qosim
aka ikkalamizni ayvonga taklif qildi. Oʻzi esa,
xontaxtani yonlama qilib koʻtarib chiqdi.

Ayvonga chiqdik. Yoz fasli emasmi, quyosh hali
qishloqning gʻarb tarafidagi choʻqqilar ortiga oʻtib



ulgurmagan edi. Qosim aka ikkalamiz xontaxta
atrofida roʻpara oʻtirdik. Qosim aka xotinini ayvonga
chaqirdi-da:

— Ortiqni akangnikiga yuborgin, — dedi. — Begali
akam kelsin. Haligini olakelsin, qashqani... Oʻzing
tushunasan-ku. Ortiqqa yaxshilab tushuntir, bu
galvarsing uncha-muncha gapni uqmaydi...

Zulayxo opa bosh qimirlatib, hovliga tushib ketdi.

— Ha, oʻqishlaringiz yaxshimi, Hakimjon? — Qosim
aka shunday deyaturib yana yonboshlab oldi. —
Kechirasiz, bel qurgʻur chidamaydigan boʻlib
qolayapti, yonboshlab olganimga xafa boʻlmang tagʻin.

— Bemalol, Qosim aka, dam olavering, yoʻlda
charchagansiz.

— Yoʻlku, mayli-ya, umuman maza yoʻq-da, uka.
Bel, oyoq ogʻriydi, revmatizm bor-da... Shuni oʻylab,
qumga boruvdik.

— Tushdingizmi qumga?

— Ha, tushdik.

— Yaxshi ekanmi axir? Foydasini bilayapsizmi?

— Ha, durust... Foydasi boʻladimi, yoʻqmi, keyin
bilinadi-da.

Men gap orasida Qosim akaga razm solib oʻtirdim.
Haqiqatan unga keksalik nuqsi uraboshlabdi. Ranggi
bir qadar zahil, yonoqlari chiqib qolibdi. Boshning oldi
tomonidagi sochlari toʻkilib bo`libdi hisob. Koʻrishgan
paytda ham oriqlab qolganini sezuvdim... Zulayxo opa
esa, eriga nisbatan bardam koʻrinardi. Qaytangga
avvalgiga nisbatan bir qadar toʻlishibdi.

— Jiyanim barvasta yigit boʻpti, koʻrib xursand
boʻldim, — dedim mezbonga.

Qosim aka kulib qo`ydi.

— Qarang-a, oʻzim ham hayronman. Birdaniga
oʻsdi... Bizning avlodda bunaqa yirik odam yoʻq edi.
Ba'zan oʻzimcha, boshqa odamning bolasi emasmikan,
deb qoʻyaman.

— Axir oʻshanda qulogʻ£ining orqasidagi ortig'idan
tanidingiz-ku, Qosim aka.

— Yoʻq, Hakimjon, hazilashayapman, — yana
kulimsiradi Qosim aka. — Oʻzimning oʻgʻlim ekaniga
shubham yoʻq... Boʻyi oʻsib ketayotgani uchun ba'zan
opangizning jigʻiga tegaman... Qaddi-basti joyida-yu,
haliyam esi yoʻq. Galvarsroq yigit boladi chamamda.

www.ziyouzl£hn kutubxonasi

— E, unday demang, binoyidek yigit boʻpti. Ancha
suhbatlashdik. Odamni xafa qiladigan biror jihat
koʻrmadim unda.

— Darrov bilmaysiz-da, Qo`pol u juda. Bamisoli
yoʻnilmagan tayoq! Toʻppa-toʻgʻri gapiradi, rioyaandishani bilmaydi. Ayiqlar ichida oʻsgani ta'sir
qilganmi deyman-da. Birovda ozgina qusur koʻrsa,
ichiga yutib ketolmaydi. Biz bilan siz yutib ketaveramiz, vaqti kelib oʻzi tuzaladi, deymiz. Bu unday
qilolmaydi, yutib ketolmaydi... Ba'zi odamlardan
xijolat boʻlaman.

— Toʻgʻri soʻzli boʻlsa, yomonmi, Qosim aka?

— Biz bilan siz shunday deymiz. Lekin hamma
ham shunday emasda. Shu bola tufayli Berdiboy
pochtachi bilan ham ozgina bordi-keldi boʻldi. Yoʻq,
keyinroq oralari yaxshi boʻlib ketdi...

«QOR ODAM» UShLANDI

Oʻzbeklarimizning ajoyib odati, rasm-rusumi borda. Uyiga mehmon kelsa, o'tqazgani joy topolmay
qoladi. Mehmon uy egasi uchun shunchalik azizki,
qani endi, iloji boʻlsa-yu uni boshiga koʻtarib yursa!
Mehmonning oyogʻi ostiga jonliq soʻyish odatini
aytmaysizmi. Qoʻy yoki echki bo`gʻizlanadi, hech
boʻlmaganda xoʻroz soʻyiladi. Bunday onlarda:
«Mehmonning izzatini joyiga qo`ydim», deb
mezbonning koʻngli biroz joyiga tushadi.

Oʻsha kuni Qosim akalarnikida ham xuddi shunday
boʻldi. Begali aka men bilan koʻrishib, soʻrashib olgach,
mototsikl kajavasida olib kelingan qo`yni darvozaning
narigi yoniga yetaklab olib bordi. Jonliqning oyoqlarini
bitta qilib bogʻlayotgan paytda Qosim aka uydan
pichoq olib chiqdi-da, qaynagʻasining qoʻliga berdi.
Peshonasi qashqa qo`y boʻg£ʻizlandi...

Quyosh togʻlar ortiga oʻtib ketgan, atrofga
qorongʻulik tushayotgan mahal edi. Begali aka
boʻgʻizlangan qoʻyning terisini shilishga tushdi.

— Sizlar borib dam olaveringlar, — dedi u Qosim
aka bilan menga. Jiyan togʻasiga qarashib turdi.
Zulayho opa oʻchoqqa oʻt qalab, qozonni yuvaboshladi.
Qosim aka ikkalamiz ayvonda u yoq-bu yoqdan
suhbatlashib oʻtirdik.



Gaplashib oʻtiribman-u oʻzimcha xijolat chekaman:
«Men kelishim bilan bularni tashvishga solib
qo'ymadimmi? Nega bitta meni kutish uchun bitta
jonliqni bejon qilish kerak?.. Axir men uchun yarimta
non bilan bir parcha goʻsht yetarli-ku...» Haligina,
qoʻy boʻgʻizlanmasdan oldin Qosim akaga shu ma'noda
gap qiluvdim, xafa boʻldi. Keyin indamay qoʻyaqoldim.
Nima ham derdik, odat ekan-da!

Men Qosim akaga bu yerga kelishimdan kuzatgan
rejalarimni soʻzladim. Bu yerdan qaytib, oʻquv
amaliyotiga chiqishim kerakligini, shu amaliyotga
dJiyanni ham ergashtirib borish niyatim borligini
aytdim. Ungacha Jiyanni Toshkentga olib boraman,
shaharni tomosha qildiraman, dedim. Qosim aka
andakkina oʻylanib oʻtirdi-da:

— Mayli, u ham shahar koʻrsin, aqli oʻssin, —
dedi. — Juda yaxshi oʻylabsiz, uka. Siz bilan bormasa,
kim bilan ham borardi shaharga. Hali oʻzi hech yerni
koʻrmagan... Ishqilib oʻzingiz ehtiyot boʻlib olib
yurasiz-da.

— U tarafidan xavotir olmang, Qosim aka. Axir
men oʻzim talabgor boʻlib olib ketayapman-ku... Mening
oʻylaganim shuki, bahonada Jiyan Toshkentni tomosha
qilib keladi, keyin, hu oʻsha gʻor bor-ku, Jiyanni
tutib olgan joyimizdagi? Oʻsha g'orni tekshirishimiz
kerak. Jiyan oʻsha yerlarni yaxshi biladi...

— Ie, Hakimjon, Ortiqni yana gʻorga kirgizasizmi?
— dedi mezbon.

— Men ham kiraman. Bitta domlamiz bor, u kishi
ham kiradi. Hammamiz birga boʻlamiz.

Qosim aka biroz jim qoldi. Soʻngra:

— Ishqilib ehtiyot boʻlinglar-da. Yaxshi kiyinib
olinglar, — dedi.

— U tarafidan ham xavotir olmang, Qosim aka.
Men aytayotgan domla bu ishlarning piri boʻlib ketgan.
Hammasini biladi.

— Unday boʻlsa, mayli...

Begali aka qassobchilik ishlarini bitirib bo£lib,
yonimizga keldi. Anchadan keyin laganda pishgan
goʻsht keltirildi. Soʻngra kosalarda shoʻrva keldi...
Tanovul boshlandi.

Begali aka kuni bilan adirda — qoʻy ortida yurib,
rosa charchagan emasmi, bir piyola araqni paqqos



simirdi. Men aslida ichmoqchi emasdim. Qosim aka
ichmagani uchun, Begali aka yolgʻizlanmasin, dedimda, bir-ikki qultum ichdim. Goʻshtga qoʻl urdik,
shoʻrva ichaboshladik. Begali aka yana bir piyola araq
ichdi. Men oʻz piyolamdagi ichimlikdan yana ozgina
hoʻplagan boʻldim... Ikki-uch soatlar chamasi
dasturxon atrofida suhbatlashib oʻtirdik.

Dam olish uchun oʻrnimizdan qoʻzgʻoldik... Qosim
aka, Begali aka va men uchun dahlizning oʻng
tarafidagi — kunduzi o`zimiz oʻtirgan xonaga joy
solingan ekan. Uchchalamiz joy-joyimizga choʻzildik.
Bir-ikki daqiqa oʻ“tar-o“tmas Begali aka xurrak
otaboshladi. Kunduz mizgʻib olganim uchunmi, tezda
uyqum kelaermadi. Xona issiq edi. Ustimga hech nima
tortmagan boʻlsam ham dimiqib ketayotgandek edim.
Bir mahal Qosim aka ayvonga qaragan ikkita
derazaning bittasini lang ochib yubordi. Bilinarbilinmas salqin havo kirdi xonaga.

— Yaxshi boʻldi, uy ancha dim ekan, — dedim.

— Uxlamadingizmi?

— Uyqu kelmayapti... Boyagi — oʻzingiz boshlagan
gapni aytib bermaysizmi?

— Qaysi gap, Hakimjon?

— Pochtachi bilan bo`lgan gapni aytdingiz. Qishda
ham bir nima boʻldi, deyatuvdingiz-ku.

— E, darvoqe, u gapmi? Ha, rostdan ham qiziq
boʻlgan. Hech kim kutmagan ish boʻluvdi...

Qosim aka oʻrnidan turib oʻtirdi. Men ham oʻz
joyimda chordona qurib, unga roʻpara boʻldim.
Qorongʻida uy egasining yaltiroq boshi, yelkalari
koʻrinib turardi. Qosim aka hikoyasini boshladi:

— Yangi yil arafasida biz tarafda bir gap tarqaldi.
«Togʻda xom goʻshtga oʻrgangan ayiq paydo boʻlibdi.
Mol-holdan ehtiyot boʻlinglar, mayda bolalar kechalari
Ко"сБа-Ко"ува chiqmasin. Goʻsht yeb oʻrgangan ayiq
goʻshtsiz turolmaydi, uni albatta otib oʻldirish kerak»,
derdi hamma.

Qosim aka soʻzlardi-yu men o'zimcha xayol
surardim: «Tovba, odamlar oʻz tabiatiga, fazilatiga,
xulqi-atvoriga koʻra bir-biridan farq qiladi. Hayvonlar
ham shunaqa ekan-da... Norqo'ʻzining qoʻlida
tarbiyalangan ayiq insonga qanchalar doʻst edi! Тоғ"да
adashib qolgan bir bolani — Jiyanni oʻz himoyasiga



oldi, bir necha yil davomida balo-qazolardan asrab
yurdi... Mana bu — Qosim aka aytayotgan ayiq esa,
hammani dahshatga solibdi».

Qosim aka soʻzini davom ettirdi:

— Bu gapning paydo boʻlishi bejiz emasdi.
Shungacha orqadagi boʻlimdan bir odamning ikki yoshli
tanasi yoʻqolib qoldi. Kunduzi baland adirdagi pichan
atrofida tananing boshqa mollar bilan yurganini
birovlar koʻrgan ekan. Kechqurun tana qaytmabdi.
Bir-ikki marta ozginadan qor yogʻib, erib ketgan
paytlar edi. Egalari molini izlab archa oʻsgan
betkaygacha borishibdi. Bir joyda molning yerdan
chiqib turgan shoxi, bir parcha teri koʻrinibdi.
Tuzukroq titkilab qarashsa, yoʻqolgan tananing bir
qismi yerga koʻmilib turgan ekan... Siz eshitganmisiz,
yoʻqmi — bilmayman, ayiqdan boshqa hayvon oʻzidan
ortgan yemishni bunaqa qilib koʻmib qoʻymaydi. Bu
ishni faqat ayiq qiladi, oʻzidan qolgan ovqatni: «Yana
kerak boʻladi», deb yashirib qoʻyadi... Molini
yoʻqotganlar hafsalasi pir boʻlib qaytishibdi. Ertasiga
ikkita miltiq bilan oʻsha yerga borishib, ayiqning
kelishini poylashibdi. Lekin ayiq ham shum hayvon
boʻladi. O`zi uchun xavf sezgan joyga juda ehtiyot
boʻlib boradi... yarim kechagacha — taxminan soat
bir-ikkilargacha kutishibdi. Oʻzlari ayozda sovqotib
qolishganmi yoki qoʻrqishganmi, ishqilib, qaytib
kelishibdi. Ertasiga borib qarashsa, ayiq polvon qolganqutgan goʻshtni paqqos tushirib ketibdi.

Ayiq tirik narsaning goʻshtiga bir oʻrgandimi, u
albatta otilishi kerak. Boʻlmasa qo`y-echkilar,
qoramollar uyoqda tursin, odamlarning hayotiga ham
xavf soladi. Bu haqda hamma gapirardi. Lekin
yirtqichni otishga hech kimning yuragi dov bermasdi.

Shu orada bizning qishloqdan ham bir qo`y
yoʻqoldi. Yaylovda yurgan qoʻy emas, bogʻlovda
boqilayotgan qoʻy edi. Bog`langan joyidan yechilib
ketgan edi. Birovlar: «Oʻsha ayiqning ishi bu», dedi.
Boshqa birovlar esa: «Ayiq yaylovdagini oladi-da,
qoʻyxonadagini oladimi?» dedi. Egalari u yoq-bu yoqni
qidirgan bo`ldi. Biron joyda qoʻyning belgisi topilmadi.

Yana bir mahal: «Togʻ“da qor odam bor emish.
Ba'zan qishloqlarga oralar emish», degan xabar
tarqaldi. Oʻshandan sal oldin allaqaysi gazetadami,

www.ziyouz 18 kutubxonasi

«Fan va turmush» dami shu haqda maqola ham chiquvdi
chamasi. Bu gapga hamma ishondi. Bu gap aslida
boya men aytganim Berdivoy pochtachidan chiqqan
edi. U bir kuni qor odamni oʻz ko'zi bilan koʻribdi.
Boyaqish markaziy posyolkaga — bir tanishinikiga
boribdi-da, allamahalgacha oʻtirib qolibdi. Yarim
kechadami, tun oqqandami, eshagini minib yoʻlga
tushibdi. Koʻzi goh ochilib, goh yumilib kelayotsa,
bir mahal uzun oq narsa qirga koʻtarilib borayotgan
emish. Qoʻrqqanidan kayfi uchib ketibdi. Avvaliga,
oʻsha xom go`shtga oʻrgangan ayiq boʻlsa kerak, deb
oʻylabdi. Bundoq qarasa boʻyi uzun, oʻzi odamga
oʻxshab yurarmish. «Ajinamikin yo alvastimikan», deb
choʻchib, «bismillo», «bismillo», deya kalima oʻqishga
tushibdi. Shunda ham haligi narsa yoʻqolmabdi.
«Tushimmi, o'ngimmi?» deb oʻziga ishonmay u yerbu yerini chimchilab koʻribdi. Rostdan ham o`ngi
ekan. Oʻzi irim-sirimga ishonadi-da, shuning uchun:
«Yo tovba, bironta hovliga arvoh kelgan ekan-da»,
deb oʻylabdi. Keyin qor odam haqida yozilgan gap
esiga tushibdi-da, eshagini toʻxtatibdi. Qor odam
uzoqlashib borib koʻzdan yo`qolibdi.

Pochtachi ertasiga bu gapni odamlarga aytibdi.
Hamma yoqda duv-duv gap tarqaldi. Gapga gap
qoʻshiladi, deganlari rost ekan. Bu gap boʻlak
qishloqlarga boshqa holatda yetib boribdi. «Nima
deysan, falon qishloqqa qor odam kelib, bir
pochtachining qoʻynidagi nonni tortib olibdi». «Falon
qishloqda ikkita qor odamni koʻrishibdi. Biri erkak,
biri ayol emish. Ayolining sochi uzun emish. Qor
odamning sochi ham oppoq boʻlar ekan», deb
gapirarmish boshqa qishloqdagilar,

Shunaqa gaplar bilan yangi yil kirib keldi.
Taxminan oʻninchi yanvarlarda boʻlsa kerak,
xoʻjalikning parrandachilik fermasida tovuqlar kamayib
qolayotgani haqida gap-soʻz boʻldi. Parrandaboqarning
o`zi borib xoʻjalik rahbarlariga aytibdi. Oʻn kun ichida
yuztacha tovuq yoʻqolibdi. Tulki oralaganmikan deb
xayol qilsa, biron joyda qon yoki yulingan tovuq pati
koʻrinmas emish. Har kuni о"шба-о"п beshta tovuq
yo`qolar emish...

Bu gap bizning hovligacha yetib keldi. Oʻsha
kunimi, ertasigami, Ortiqboy Begali togʻasinikiga



ketdi. Borib, togʻasiga tiqilinch qilibdi. «Birga
chiqamiz. Yo qor odamni ushlaymiz, yo tovuq,
oʻgʻrisini», deb turib olibdi. Bunaqa ishlarga juda
suyagi yoʻq-da xumparning. Begali akam uning taklifiga
rozi bo'lmabdi. «E, qoʻy, jiyanim, sen bilan menga
nima zarur kepti shu ish? Ogʻrimagan boshimizga
oltin tayoq sotib olamizmi?» debdi. Ortiqboy boʻlsa,
gapi qaytganidan koʻngli ranjibdi. «Mayli, siz bormang,
men oʻzim ushlayman», debdi-da iziga qaytibdi. Begali
akam g`alati ahvolga tushibdi. Jiyanini yolgʻiz
joʻnatganidan pushaymon boʻlibdi. Kechga yaqin otarni
sherigiga topshiribdi... Kechqurun gʻira-shira payti
Begali akam mototsiklda kelib, Ortiqni soʻradi. Biz
hayron boʻlib: «Ortiq sizlar tomonda emasmi?», dedik.
Begali akam xayol surganicha: «Yoʻq», dedi-da mototsiklini burib jo`nab ketdi. Biz hayron boʻlganimizcha
qolaverdik. Bu orada Ortiq Berdivoy pochtachini topib,
«qor odam»ni qaerda koʻrganini soʻrab olibdi. Berdivoy
hamma gapni aniq aytib beribdi. Ortiqboy bitta tayoqni
qoʻliga olib yoʻlga tushibdi.

Begali akam ham Berdivoyga yoʻliqibdi-da,
qorongʻida Ortiqni qidirib ketibdi. Berdivoyning
aytgani boʻyicha borib, mototsiklini toʻxtatibdi-da,
Ortiqni chaqiribdi. Ortiq avvaliga indamabdi. Togʻasidan ranjigandir-da oʻzicha. Begali akam, yuragiga
vahima tushib, yalinib chaqiribdi. «Ortiqjon, ovoz
bergin, senga yordamga keldim. Aytgan gapimdan
pushaymonman», debdi. Ortiq xiyol nariroqdagi
butaning ortida bekinib oʻtirgan ekan. Oʻrnidan turib,
ovoz beribdi-da, togʻasining yoniga kelibdi.

Togʻa-jiyan qisqagina maslahatlashib olishibdi.
Soʻngra mototsiklni pana joyga qoʻyishibdi-yu, oʻzlari
ham yirikroq butalarning ortiga oʻtishibdi. Qish payti
emasmi, ikkalasi ham durustgina kiyinib olishgan ekan.
Havo ancha sovuq edi oʻsha kunlari, u yer-bu yerda
qor uchrardi.

Ikkalasi ikkita butaning tagida oʻtiraveribdi. Begali
akam ehtiyotdan kajavaga miltiq solvolgan ekan.
Miltiqni oʻzi olibdi, tayoqni Ortiqboy. Vaqt yarim
kechadan oqqan paytda ularning qulogʻiga mototsikl
ovozi eshitilibdi. Mototsikl bizning qishloq tomondan
boribdi chamasi. Ovozi eshitilarmish-u, chirogʻi
koʻrinmasmish. Bir mahal ularning roʻparasidan

wwmziyouz dahi kutubxonasi

kajavali mototsikl o“taveribdi. Ustida bir odam bor
emish. Chirogʻi yoqilmagani uchun boʻlsa kerak, juda
sekin haydar ekan.

Begali akam bilan Ortiq oʻrnidan turishmabdi —
oʻzlarini bildirishmabdi. Lekin qorongʻida mototsiklning ustidagi odamni ham tanib bo“lmabdi. Shundan
keyin togʻa-jiyan yana maslahatlashibdi-da: «Endi nima
boʻlsa ham kutamiz. Qani, nima voqea sodir boʻlarkin?»,
deyishibdi. Tagʻin hammayoq jimib qolibdi. Orqa
taraflarida — uchinchi boʻlim posyolkasidan kelayotgan
itlarning ovozi ham tinibdi. Roʻparalarida togʻ choʻqqilari qorayib koʻrinarmish.

Ayniqsa Begali akam hayron boʻlarmish. Mototsikl
oʻtib ketgan tomonda boradigan joyning tayini yoʻq.
Ochiq yaylov borib-borib Qizilqumga tutashadi. U
yoqlarda nima bor-u nima yoʻqligini qoʻy boqib yurgan
Begali akam yaxshi biladi-da.

— Mayli nima boʻlsayam poylaymiz, — debdi Ortiq.
Begali akam indamabdi. Oʻtiraveribdilar. Bir mahal
uzoqda bir oq narsa elas-elas koʻzga tashlanibdi. Oldin
Ortiq koʻrib, tog“asiga shipshitibdi. Hov boya mototsikl ketgan tarafdan emas, ro`paralaridan — togʻ
tarafdan tushayotgan emish. Avvaliga ayiqmikan deb
choʻchishibdi. Sinchiklab qarashsa, boʻyi uzunroq narsa
emish. Gʻ“uj boʻlib oʻsgan qoraqant oldida negadir bir
zum toʻxtabdi-da, yana yuraboshlabdi. Pochtachiga
koʻringandek, oppoq kiyingan, uzun bo`yli, yirik odam
emish. Qirdan tushib, togʻa-jiyanning chap tarafidan,
taxminan yigirma-o“ttiz qadam naridan oʻtibdi.
Posyolka tarafga emas, undan ancha pastdagi parrandachilik fermasi tomonga ketaveribdi. Togʻa-jiyan
shunda ham oʻrnidan turishmabdi.

«Qor odam» koʻrinmay ketganidan keyin togʻa-jiyan
maslahatga kirishibdi.

— Mana shu «qor odam» tovuq o'ʻgʻirlasa kerak, —
debdi Ortiq.

— Qiziq, — debdi Begali akam. — Endi uni qanday
ushlaymiz? Shuni o`ylash kerak. Qaytishida ham shu
yo`ldan oʻtar deyman... Lekin... Ehtiyot boʻlishimiz
kerak, ancha makkorga oʻxshaydi. Agar yonida quroli
boʻlsa, otib qo`yishdan ham toymaydi.

— Huv anavi butaning oldida bir to'ʻxtaganday
boʻldi-a? — debdi Ortiq.



— Toʻxtadi.

— Yana oʻsha yerdan oʻtadi-yov... O`sha yerga borib
tursak-chi...

— Boʻpti...

Togʻa-jiyan qir bagʻrida g“uj bo“lib oʻsgan butaning
yoniga koʻtarilibdilar. Borib, butaning atrofini bir
aylanibdilar. Oyoqlariga bir nima ilashganday boʻlibdi.
Olib qarasalar, oddiy bir qop toʻrt buklanib
yotganmish. Uni yana joyiga qoʻyibdilar-da, butaning
narigi tarafiga oʻtib oʻtiribdilar. «Qor odam»ning
qaytishini kutaboshlabdilar. «Qopni oʻsha qoldirgan,
baribir shu yerga qaytadi», deyishibdi ular.

Allamahalgacha kutibdilar. Bir mahal «qor odam»
koʻrinibdi, yuqoriga koʻtarila boshlabdi. Tog`a-jiyan
haligi butaning panasida turaverishibdi. Yuraklari
gup-gup urarmish. Nafaslarini ichga yutib, qarab
turibdilar. Barvastadan kelgan «qor odam» butaga
yaqinlashaveribdi. Yurganda qadam tovushi ham
eshitilmasmish. «Shuncha yil togʻda yurib, bunaqa
odamni koʻrmovdim-a», deb oʻzicha oʻylarmish Ortiq.

«Qor odam» buta orasiga yetib kelib, yelkasida
koʻtarib kelayotgan yukini yerga qoʻyibdi-da, chinakam
odamga oʻxshab, uh tortibdi. Keyin enkayib, qopni
olib ochaboshlagan boʻlsa kerak. Togʻa-jiyan ikkalasi
ikki tarafdan oʻtib, birdaniga uni bosibdilar. Begali
akam ehtiyotdan «qor odam»ning boshiga musht
tushiribdi. Bir nima «qiyq» etib ketibdi. Darrov «qor
odam»ning qoʻlini orqasiga bogʻlabdilar. «Qor odam»
ingragandek bir-ikki toʻlg“anibdi, allanima deb
soʻkinibdi. Begali akam uning boshiga yana bir musht
tushiribdi. Sal nari surib yotqizibdilar-da, qop yonidagi
oppoq yukni paypaslab koʻribdilar. Oʻntacha tovuq
ekan. Hammasining oyogʻi shardiz-ip bilan bog`lanib,
bir-biriga matab qoʻyilgan ekan. Hozirgina «g'iyq»
etgan narsa shu bo`lsa kerak, deb oʻylabdi Ortiq.

Ushlangan «qor odam» hammaning ogʻziga tushgan
yovvoyi maxluq emas, oddiy bir odam ekan. Chinakam
inson deb boʻladimi, yoʻqmi, unisini bilmayman-u
oddiy bir tovuq oʻgʻrisi ekan. Oq teridan tikilgan
poʻstinni teskari kiyib, boshiga oppoq telpakni
bostirib, ikkala oyogʻiga oq teri bogʻlab olgan ekan.
Togʻa-jiyan qorongʻida uni taniy olmabdi. Yonidan
qinga tiqilgan pichoq, uzun batareyachiroq chiqibdi.



Begali akam pichoqni olib, oʻzining etigi qoʻnjiga
suqib qoʻyibdi.

Tovuqlarni qopga joylab «qor odam»ning qorni
ustiga qoʻyibdilar. Begali akam yelkasidan, Ortiqboy
oyogʻidan koʻtaribdi. Pastga — mototsikl turgan joyga
olib tusha boshlabdilar. Yoʻlda «qor odam» oʻziga
kelib:

— Meni qoʻyvoringlar. Qoʻlimni yechinglar, — deb
gʻuldirabdi. Ovozi tanishday tuyulibdi. Ortiqning
yuragi negadir shigʻillab ketibdi. Mototsiklga olib
borib, kajavasiga ortayotganlarida:

— Meni qo'ʻyvoringlar, Begali aka, — debdi. «Ie,
meni tanir ekan-ku», Begali akam hayron boʻlibdi.

— Kimsiz oʻzi? — deb soʻrabdi «qor odam»dan.

— Avval qo`yvoringlar, keyin aytaman, — debdi
u. Oʻzini tanitmaslikka harakat qilgan boʻlsa kerak.
Begali akam mototsiklni ot oldirishga urinayotgan
paytda:

— Meni qayoqqa olib bormoqchisizlar? — debdi.

—Biz seni uyimizga olib bormaymiz, ogʻayni, —
debdi Begali akam. — Oʻgʻri qaerga olib boriladi,
bilmaysanmi?

— Iltimos, tushiringlar, Begali aka, meni sharmanda qilmanglar, — deb yalinishga tushibdi «qor
odam». — Men sizlarni xursand qilaman, oʻlay agar.
Qancha desangizlar beraman. Sizlarni pul bilan xursand
qilaman...

— He, shunaqa puldormisan, kimsan oʻzing?

Shunda ham oʻzini bildirishni istamasmish.

— Sen tanimadingmi, Ortiq? — deb soʻrabdi Begali
akam.

— Taniganday boʻlyapman, — debdi jiyaningiz. —
Lekin aytishga tilim bormayapti.

— Qiziq-ku, — debdi Begali akam. Shu payt «qor
odam»ning yonidagi batareya-chiroqni olibdi-da, yuzini
yoritibdi. Ishonasizmi, «qor odam» qiyofasidagi oʻgʻri
Koʻ`payning ukasi Qorjov ekan... Bir vaqtlar maktabda
zavxoz edi, bolalarga mehnatdan dars ham berardi,
keyin bir ishkali chiqib, maktabdan boʻshovdi.

— Qo'ʻyvoringlar, meni sharmanda qilmanglar, —
deyarmish.

Begali akam bir zum oʻylanib qolibdi-da, Ortiqboyga
qarabdi. Sekingina: «Nima qildik endi jiyan?



Qoʻyvorsakmikin?» debdi. «Boʻpti, siz mototsiklingizni
minib ketavering, men oʻzim koʻtarib olib boraman»,
deb qoʻrs gapiribdi Ortiq togʻasiga. Shundan keyin
Begali akam ham nimanidir eslagandek, mototsiklni
oʻt oldiribdi. Xo`jalik idorasi tarafga yoʻl solibdilar.
Idoraga yetay deganda Qorjov butunlay boshqacha
holatga tushibdi.

— Nomardlar! Men senlarga koʻrsataman hali! —
dermish.

— Sen mard boʻlding-u, biz nomard boʻldikmi
hali? — debdi Begali akam. — Mayli, seningcha,
shunday boʻlaqolsin...

Shunday qilib, yasama qor odamni idoraga olib
boribdilar. Tong yorisha boshlabdi. Qorjovni bir xonaga
olib kiribdilar. Begali akam idora qorovuli bilan
Ortiqboyni uning yonida qoldirib, oʻzi ferma mudirini
olib kelish uchun joʻnabdi... Yoʻl-yoʻlakay xoʻjalik bosh
buxgalterini ham uygʻotib, ferma mudiri ikkalasini
idoraga olib kelibdi. Oʻsha yerda akt tuzilibdi...

«Qor odam»ning ishi sudda koʻrilib, oʻzi tozayam
sharmanda boʻldi. Sud idoradagi zalda oʻtdi. Pochtachi
Berdivoy ham guvoh sifatida ishtirok etdi. Biz bilmas
ekanmiz, Qorjov deganimiz juda surbet odam ekan.
«Qor odam» qiyofasiga kirib qilgan nojo`ya ishlarini
birma-bir aytib berdi. Sud raisining savollari ham,
Qorjovning javoblari ham qiziq boʻldi:

— Siz oppoq kiyinib, parranda fermasiga kirib
borganingizda u yerda itlar yo“q ekanmi? — deb soʻradi
sud raisi.

— U yerda koʻp emas, faqat bitta it bor edi, —
deb javob berdi «qor odam».

— Bitta it borligini qaerdan bilardingiz?

— Buni yaxshi bilardim.

— Xoʻsh, oʻsha it siz kirganingizda vovullamadimi?

— Vovullamadi.

— Nega vovullamadi?

— Chunki it meni tanirdi. Asli oʻzimning itim
edi. Bultur parrandachilik fermasiga sotuvdim uni.
Shu sabab har safar kirib borganimda dumini likillatib
turaverardi.

— Juda qulay boʻlgan ekan, — dedi sud raisi. —
Xoʻsh, siz tunda tovuqxonaga kirib, tovuqlarni qanday
ushlardingiz?

www.ziyouk?dom kutubxonasi

— Ватагеуа-сигод уодагдит. Tovuqlarning koʻzi
yoruqqa tob berolmay pastga tushardi... Keyin ishga
kirishar edim.

— Siz ushlayotganingizda tovuqlar qaqagʻlab
yubormasmidi? Qochmasmidi?

— Qaqagʻlamasligining oson yoʻlini topgan edim...

— Qanaqa oson yoʻli?

Sud raisining shu savolidan keyin Qorjov
choʻntagiga qoʻlini suqib, hovuchida makkajo`xori
donini olib chiqdi. Makkajo`xori donlari bitta ipga
marjondek tizilgan ekan, qoʻli bilan cho`zib koʻrsatdi.

— Yorugʻdan koʻzi qamashib, pastga tushgan
tovuqqa shuni tutardim. Tovuq makkajoʻxori donining
uch-toʻrttasini yeganidan keyin ipning uchini tortadim.
Tovuq boʻynini choʻ“zganicha oldimga kelaverardi. Ovoz
ham chiqarolmasdi. Shartta ushlab oyogʻini bogʻlardim.
Keyin ikkinchisini, uchinchisini... oʻninchisini
ushlardim. Oʻntaga yetganidan keyin: «Boʻldi endi,
insof kerak», derdim o'zimga. Haqiqatan insofli
odamman. Oʻntadan emas, yuztadan olib ketganimda
noinsof desalaringiz boʻlardi... O'nta tovuqni qopga
solib chaldevor ichida turgan mototsiklga ortib olib
ketardim...

— Xoʻsh, siz sudlanuvchiga yana bir savol; shunday
nojoʻya ish bilan shugʻullanishga, ya'ni oʻgʻirlik bilan
shugʻullanishga sizni nima majbur qildi? Ochlikdan
yoki iqtisodiy qiynalganingizdan qildingizmi shu ishni?

— Og'zingizga qarab gapiring, janob sud raisi,
men bu yerda oʻtirganlarning koʻpchiligidan koʻra
yaxshi yashayman.

— Nima uchun oʻgʻirlik bilan shugʻullandingiz
boʻlmasa?

— Prosto qiziqchilik uchun qildim, janob sud
raisi...

Oʻ“tirganlar beixtiyor kulib yuborishdi. Qarang,
shunchalik surbet ekan bu Qorjov! Odamlar kulsa,
oʻzi ham tirjayib atrofga qaraydi.

— Lekin bu qiziqchilik sizga juda qimmatga
tushadi, shuni sezayapsizmi, sudlanuvchi? Siz shu
yoshgacha nina bilan yiqqan obroʻyingizni mana shu
«qiziqchiligingiz» tufayli panshaxa bilan sovurdingiz.
Oʻzingizni oʻzingiz sharmandai sharmisor qildingiz!
Shuni sezayapsizmi?



Qorjov sud raisining bu savoliga javob bermadi.
Koʻzi bilan yer chizib qoldi... Parrandachilik
fermasidan oʻgʻirlangan bir yuz oʻnta tovuqning puli
Qorjovdan undirib olinadigan boʻldi, oʻzi qamaldi.
Tovuqning puli-yu, oʻzining qamalishi ham hech nima
emas, Hakimjon, lekin el ichida Ko“pay ham yuz tuban
boʻldi-da... Yomonning kasofatiga qoldi.

Qosim aka ikkalamiz uxlash uchun joylarimizga
choʻzildik.

— Jiyanning men bilan ketishiga Zulayxo opam
hech nima demasmikinlar? — deb soʻradim Qosim
akadan.

— Hech nima demaydi. Hech kimga ishonmasa
ham sizga ishonadi opangiz. Men oʻzim ertalab aytaman
unga...

— Ha, aytgandek, boya aytganingiz yo`qolgan qo`y
topilmadimi?

— Topilmadi. Oʻgʻri ham topilmadi. Kim biladi
deysiz, birovdan gumon qilay desangiz, gunohga
botasiz...

— Haligi, goʻshtga oʻrgangan ayiq nima boʻldi?
Otildimi?

— Biz tarafda hech kim koʻrmadi ham uni... Balki
biror sabab bilan oʻzi oʻlib ketgandir. Yoki togʻning
ortiga oʻtgan boʻlsa, o`sha yoqdagilar otishganmi...

KOʻ“KRABOT — TOShKENT — ATLAS

Ertasiga Jiyan ikkalamiz yoʻlga chiqdik. Darvoza
oldida bizni Qosim aka, Begali aka, Zulayxo opalar
kuzatib qolishdi. Qosim aka Jiyanning qoʻliga biroz
pul berdi.

— Manovini kissanga solib qoʻy, shaharda kerak
boʻladi. Hushyor boʻlib yurgin. U yoq-bo“ yoqqa
angrayib, og'zingga pashsha qoʻnib yurmagin!

Jiyan indamadi, pulni choʻntagiga tiqdi. Qosim
akani koʻrib Begali aka ham jim turolmadi shekilli,
shimining choʻntagiga qoʻl solib, bir nechta yigirma
beshtalikni jiyaniga uzatdi.

— Ma... Togʻam pul bermadi, deb xafa boʻlma
tagʻin...

www.ziyouz.t8i kutubxonasi

Men chekkaroqda indamay turardim. Bundoq
qarasam, Zulayxo opa roʻmolining uchi bilan koʻz
yoshlarini artyapti. Qosim aka xotiniga qaradi:

— Ha, yana nima gap?

Zulayxo opa esa:

— Oʻzim shunday, — dedi-da kulib yubordi.
Oʻzining bu holatidan uyaldimi, boshini bir yoniga
burib oldi.

— Suyunganidan yigʻlayapti, — dedi Begali aka.

— Albatta suyunaman-da, — Zulayxo opa yana bir
tarafga yuzini burib, koʻzlarini qaytadan artdi.—
Yoʻqolgan oʻgʻlim shunchalik oʻsib, safarga chiqadiyu, suyunmaymanmi? Qani edi, oʻgʻlimning shaharga
ketayotganini dushmanlarim bir koʻrsa... Ichlari kuyib
oʻlsin edi... Oy borib, omon kelinglar... Shahardan
yaxshiroq koʻylak olib berarsiz, Hakimjon, egnidagisi
eskirib qolgan.

— Sochini oldirmagan ekan-a, — dedi Qosim aka
oʻgʻliga tikilib.

— Shaharda oldiramiz... Soch qo`yadigan darajada
oʻsgan ekan...

— Tozayam stilyaga boʻlib, odam tanimaydigan
boʻlib ketma, bachchagʻar, — deb kuldi Begali aka. —
Xoʻp, xayr, safarlaring bexatar oʻtsin...

Qayt-qayta qoʻl silkitib, darvoza oldidan uzoqlashdik. Mening qoʻlimda diplomant sumka, Jiyanning
qoʻlida bozor-o“charga olib chiqiladigan, yoʻlda yeyishimiz uchun non-pon solingan oddiy sumka. Ikkalamiz
sement ayvonchali bekatga qarab ketdik.

Xoʻjalikka qatnaydigan avtobusda Koʻkrabot tumani
markaziga, keyin shaharga — viloyat markaziga yetib
oldik. Ikkalamiz yoʻl-yo“lakay juda kam gaplashardik.
Ba'zan Jiyan, ba'zan men bir-birimizga savol berardik.
Javoblarimiz ham qisqa boʻlardi.

Shahardagi avtostansiyada Toshkentga olib boradigan avtobusni biroz kutib qoldik. Ikkita chiptani
olib qoʻydik-da, o`sha yerdagi kafega kirdik. Issiqqina
kakao bilan yumshoq bulochkani olib tamaddi qilib
oldik... Ulkan «Ikarus» avtobusiga chiqib, joyimizni
topib oʻtirdik. Ikkalamiz yonma-yon edik: Jiyan chekka
tarafdagi oʻrindiqda, men esa, oʻrta yoʻlak tarafdagi
oʻrindiqda edim.



Avtobus kuchli gaz bilan qattiq g“uvilladi-yu ohista
yoʻlga tushib, asta-sekin tezligini oshirdi. Birovlar
oʻz yonidagi pardani nari-bir surib, avtobusning keng
oynalaridan atrofni tomosha qilar, ayrimlar oldingi
oynaga boqib, ketayotgan yo`limizga tikilar, yana
allakimlar oʻrindiq suyanchigʻini orqaga surib, pinakka
ketgan edi.

Atrofimga oʻgirilib qaradim. Oʻrinlar band. Hatto
bir yigit bilan bir qizga joy yetishmabdi. Oʻrta
yoʻlakda, bizdan orqaroqda soʻzlashib turishibdi.
Mening chap yonimdagi qoʻsh oʻrinda ikkita oʻrta yoshli
odam oʻtiribdi. Bizning oldimizdagi ikkita oʻringa
ikkita qiz joylashgan. Ularning yonida — chap tarafdagi
qoʻsh oʻrinda ham ikkita qiz. Toʻrtta qiz ham
taxminan oʻn sakkiz-yigirma yoshlarda.

Yoʻlovchilarning hammasi jimgina ketayotgan
avtobusda janjal chiqishini biron kishi xayoliga ham
keltirmagan boʻlsa kerak. Yana bu janjalning bizga
aloqadorligini aytmaysizmi... Oldinda — Jiyanning
toʻgʻrisida oʻtirgan qiz ortiga oʻgirilib, menga bir-ikki
bor qarab qoʻydi. Yuzi choʻ“ziqroq, burni uzungina qiz
ekan. Sochlari yelkasi bilan bitta bo“lib toʻzgʻib yotardi.

Men u qizning oʻziga unchalik ahamiyat bermadim.
Toʻzgʻ“ib yotgan sochlariga koʻzim tushganida:
«Bechora, hozirgina hammomdan chiqibdi-yu, sochini
ikkitagina qilib oʻrib qoʻyishga ham ulgurmabdi»,
deb oʻyladim. Qiz har zamonda toʻzgʻigan sochlarini
ikkala qoʻli bilan yigʻinqirab, orqaga silkitib tashlar
edi. Bunday paytda ayrim jingalak tolalar Jiyanning
yuz-koʻzlariga ham tekkandek boʻlardi.

Jimgina oʻtirgan Jiyan bir mahal qattiq aksa urib
yubordi. «Salomat boʻl», deb aytishga ulgurmasimdan
yana aksa urdi. Endi tamom boʻlgandir, deb oʻylasam,
uning aksa urishi tagʻin takrorlandi. Taxminan oʻn
martacha «apchshu»ni eshitgan ayrim yoʻlovchilar
kulib yuborishdi. Jiyan shimining choʻntagidan
dastro“molini olib, oʻzini sal tartibga keltirdi. Soʻngra:

— Hoy qiz! — dedi u doʻrilloq ovozda oldidagi
qizga. — Nima uchun sochingni menga silkitasan?!
Sochingni yig`ib ol, menga sovun choʻtka kerakmas!
Eshityapsanmi, menga sovun choʻtka kerakmas!..

Sochi toʻzgʻib yotgan qizning oʻzi ham, uning
yonidagi dugonasi ham orqaga bir oʻgirilib, Jiyanga

www.ziyouz.dd kutubxonasi

chimirilib qarashdi. Ularning qarashidan: «Qanday
qo`pol, madaniyatsiz yigit ekan-a», degan ma'noni uqib
olish mumkin edi. Shu orada haligi qiz sochini ikkala
qoʻli bilan yigʻinqirab, tagʻin orqasiga tashladi.

— Hoy qiz! Sovun choʻtkangni yana tashlading
menga. Menga sovun choʻtka kerakmas!

Qiz esa sochini yigʻib olish oʻrniga yonidagi
dugonasiga qarab:

— Nima deb valdiraydi bu? — dedi. Dugonasi:

— Bilmasam, senga oshiq boʻlgandir-da, Margʻu, —
dedi jilmayib. Chap yonda oʻtirgan ikkala qiz ham kulib
yuborishdi.

Men: «Bu qizi tushmagurlar oʻz aybini bilishmayapti, Jiyanning ustidan nooʻrin kulishyapti», degan
andishada oʻzimni bosib, gapga qo`shilmay borardim.
Jiyanning oldidagi qiz pinagini buzmadi, uning sochlari
hali ham yigitchaning yuz-koʻzlari oldida to`zgʻib
yotardi. Jiyan esa, oʻzini sochdan ehtiyot qilib, boshini
orqaroqqa tashlab o`tirardi.

Chap yonimdagi oʻrta yoshli ikkala hamroh hamma
narsani kuzatib oʻtirishgan ekan. Ularning nariga
tarafdagisi oldilarida o`tirgan qizlarga:

— Sizlar notoʻgʻri kulyapsizlar, dugonangizning
aybini ko“rmayapsizlar, — dedi. Qizlar esa, amakining
gapini eshitmaganga olib, kulib qoʻydilar. Birozdan
keyin:

— Bolaning oʻzi gʻirt mast-ku, — dedi ularning biri
xiyol oʻgirilib. Men chidab turolmadim:

— Bilmasdan gapirmang, bu yigit bir gramm ham
ichgan emas, umuman ichmaydi, — dedim.

— Boʻlmasa farishta ekan-da, — deb kuldi ikkinchi
qiz.

— Toʻgʻri aytdingiz, sizlarga nisbatan farishta desa
boʻladi!

— Ana, bu yoqda yana bitta himoyachi bor ekan, —
deya menga bir qarab qoʻydi sochi toʻzg'igan qiz, —
Avtobusda qanday oʻtirishni bilmaydi-yu yana birovlarga
gapirgani ortiqcha!..

Mening chap yonimdagi amaki gapga qoʻshilmay
kelayotuvdi. Gʻ“azabini arang bosib oʻtirgan ekan
shekilli, birdan portladi:

— Hoy, alvasti qiz! — U oʻrnidan yarim turib,
sochi toʻzgʻigan Marg`uba tarafga yuzini burdi. —



Eri oʻlgan xotinga oʻxshab sochingni yoyib tashlab,
birovlarga gap bermaysan! Yigʻib ol sochingdi! Men
koʻrib oʻtiribman, soching bu bolaning burniga kirib
qitiqladi. Bu bola shunga aksa urdi. Haliyam nervisi
butun ekan, chidab oʻtiribdi. Yigʻib oʻtir sochingdi,
enangdi uyimi bu!?

Sochi toʻzgʻigan Margʻuba yoniga oʻgirilib, amakiga
javob berishga chogʻlanayotuvdi, oʻrta yoʻlakda yigit
bilan gaplashib turgan qiz oldinroqqa oʻtib, to`rttala
qizga yuzlandi-da:

— Uyalmaysizlarmi? — dedi. Soʻngra Margʻubaga
qarab dedi. — Avtobusdayam sochni yoyib yuradimi?!

U yana allanimalar dedi Margʻubaga, uncha yaxshi
anglay olmadim. Shundan keyin, ishonsangiz, bizning
oldimizdagi toʻrttala qiz ham hovridan tushib qolishdi.
Haligi qiz o“z yigitining yoniga qaytayotganida mening
yonimdagi amaki:

— Rahmat, baraka top, qizimka, — deb qoʻydi.

Margʻuba oʻzining nohaqligini sezdi shekilli,
to`zgʻigan sochlarini boʻyni ustidan qayirib oldiga
tashladi. Toʻrttala qiz ham jim boʻlib qolishdi.
Toshkentga yetguncha ularning qovogʻi ochilmadi...

Kechki soat beshlarda Toshkentga sogʻ-salomat yetib
bordik. Tramvayga tushdik.

— Tramvay poezdga oʻxshar ekan-a? — dedi Jiyan.

— Poezdning ukasi-da, — deb kulimsiradim.
Toʻqimachilar kombinati bekatiga yetganda biz
tramvaydan tushib qoldik.

— Bugun Toshkentda bayrammi, Hakimjon togʻa?

— Yo`q, nima uchun bunday deb soʻrayapsan?

— Koʻchada odam ko`p-ku juda...

— Toshkent — katta shahar. Bilmaysanmi, butun
Oʻzbekistonning poytaxti-ya!.. Hozir bir yarim
millionga yaqin odam yashaydi. Koʻchalari hamisha
gavjum bo£ladi.

— Hech kim adashmaydimi?

— Nima?

— Shuncha odamning hammasi adashmasdan uyini
topib boradimi?

Ham kulgim qistadi, ham Jiyanga rahmim keldi.
Uning tasavvurlari yoshiga, gavdasiga nisbatan bir
qadar ibtidoiy edi. Biroq uni uyaltirmaslik, izzatnafsiga lat yetkazmaslik uchun kulmasdan javob berdim:

www.ziyouz1$5sh kutubxonasi

— Bu yerdagilar yoʻlni yaxshi bilishadi. Agar birikki oy yashasang, oʻzing ham bilib qolasan...

Biz oʻttiz toʻrtinchi avtobus bekatiga bordik.
Avtobusga chiqib, yoʻlga tushdik. Men bilan yonmayon oʻtirgan Jiyan har zamonda u-bu narsani soʻrab
qoʻyar edi. Oqtepa massiviga yaqinlashganimizda:

— Shu joylar ham Toshkentga qaraydimi, Hakimjon
togʻa? — dedi.

— Ha, Toshkentga qaraydi...

Avtobus Shofayziquloq bekatida bir toʻxtab yana
yoʻlga tushdi.

— Xuddi kelgan izimizga — Koʻkrabotga qaytib
ketayotgandaymiz-a?

— Senga shunday tuyuladi-da, Toshkent qayoqdayu Koʻkrabot qayoqda.

Talabalar shaharchasida avtobusdan tushdik.
Yotoqxonaga boraturib yoʻlda Jiyanni sartaroshxonaga
olib kirdim.

— Mana shu yigitchaning sochini kuzab, chiroyli
soch qoʻyib qoʻying, — dedim sartarosh amakiga. Usta
Jiyanni kresloga oʻtirgʻizib, oldiga fartuk tutib qoʻydi.
Sochini toʻgʻrilar ekan:

— Bu yil institutga kiradilarmi, mulla? — deb
soʻradi. Jiyan indamadi, oʻrniga men javob berdim:

— Qachondir institutga ham kiradi, usta amaki.

— Baquvvat yigitga oʻxshaydi-ku, kirib oladi.

Jiyanning kimligini, uning endigina yettinchi sinfni
bitirganini ustaga aytib oʻtirish ortiqcha edi. Shuning
uchun:

— Gavda baquvvat boʻlgani bilan bilim past bo`lsa
qiyin-da, usta amaki, — dedim.

— Gapingiz toʻgʻri, — dedi usta...

Sartaroshxonadan chiqib, yotoqxonaga yurdik. Jiyan
chap qoʻli bilan onda-sonda boshini ushlab qoʻyar,
o`zicha bilinar-bilinmas kulimsirar edi.

Yotoqxonaga kirib, dushda yuvindik. Soʻng pishgan
goʻsht olib, qogʻozga o“radik-da, choyxonaga
yoʻnaldik...

Kechga yaqin Akademiklar shaharchasiga —
Murodjon domlanikiga yoʻl oldik.

Endi Murodjon domla haqida ikki ogʻiz soʻz,
Geologiya va geografiya fanlariga yaqin boʻlgan
kishilar geologiya-mineralogiya fanlari doktori



Murodjon Mamatqulovning nomini albatta eshitgan
boʻlishlari kerak. Domlaning «Shamol va yer qiyofasi»,
«Tabiiy fontanlar», «Oʻzbekistonning yer usti qiyofasi», «Tabiatning «muqaddas» joylari boʻylab» kabi
kitoblari mening shaxsiy kutubxonamdan ham joy
olgan.

Murodjon domlani men salkam toʻrt yildan beri
bilaman. U kishi biror oliy oʻquv yurtida dars
bermaydi, Toshkentdagi Gidrogeologiya ilmiy-tadqiqot
institutida ishlaydi. Shu bilan birga ayrim
aspirantlarga, menga oʻxshagan ba'zi talabalarga ilmiy
jihatdan yordam berib turadi.

Ikkinchi kursda oʻqib yurgan paytimda «Zarafshon
vodiysining yer usti tuzilishi» degan mavzuda kurs
ishi tegdi menga. Mavzu boʻyicha uch-toʻrtta kitob
topdim. Shular orasida «Oʻzbekistonning yer usti
qiyofasi» degan kitob ham bor edi. Kitob menga yoqib
qoldi. Kurs ishi uchun mavzu bergan domlamdan ana
shu kitob muallifining qaerdaligini soʻradim. Domla:
«Murodjon Mamatqulov Gidrogeologiya institutida
ishlaydi», dedi.

Ataylab Akademiklar shaharchasiga bordim.
Murodjon domla oʻz xonasida ishlab oʻtirgan ekan.
Ulkan stolning ustida, shkaf tokchalarida, hatto deraza
ostidagi taxta-tokchalarda xilma-xil rangli, turli-tuman
shakldagi toshlar. Deraza tagidagi g`adir-budir,
qizgʻishrang tosh ustida ninabargli bir oʻt oʻsib turibdi.

Murodjon domla xushqomat, xushfe'l odam ekan.
Koʻrinishi ham, muomalasi ham qizdek muloyim. Men
u kishini, oʻttiz yoshlarga borgandir, deb oʻylovdim.
Oʻzi gap orasida: «Mana, qirqqa ham kirib qoldik,
ancha-muncha joylarni koʻrdik» deb qoldi. Shu gapdan
keyin domlaning yuz-ko“ziga yana bir qarab qoʻydim.
Ilmiy ishga berilib, ko`p zahmat chekkanidan boʻlsa
kerak, boshidagi sochlari toʻkilib, peshonasining ikki
tarafi ancha ochilib qolgan ekan.

Murodjon domla birinchi uchrashuvdayoq menda
yaxshi taassurot qoldirdi. U kishiga ixlosim ortdi. Har
zamonda borib, ayrim narsalar yuzasidan maslahatlar
olib turadigan boʻldim. Bir safar borganimda oʻz uyiga
ergashtirib ketdi. Uyi institutdan uncha uzoq emas
ekan, piyoda oʻtib bordik. Domlaning beshinchi va
oltinchi sinflarda oʻqiydigan ikkita qizi, Hasanboy



degan ikki yashar shiringina oʻgʻli bor ekan. Kelinoyim
bilan ham tanishib oldim, ismi Muharram ekan.

Gapning qisqasi, shu yil koʻklamda Atlas qishlogʻining yuqorisidagi Choponbergan degan gʻor haqida
Murodjon domlaga gapirib berdim. Domla ish faoliyati
davomida koʻpgina g“orlarning xususiyatlarini oʻrgangan, lekin men aytgan taraflarga hali qadami yetmagan ekan.

— Siz olib borsangiz boraveramiz, — dedi jilmayib
domla. — Sizga ham foyda boʻladi, bizga ham. Ham
sayohat, ham tijorat, deydilar-ku. Ko`rmagan joylarni
koʻramiz ham, ishlaymiz ham... Ammo ketish kunini
keyinroq kelishib olaylik, Xolmatov. Shunday qilsak
boʻladimi?

— Mayli, domla, — dedim oʻshanda men.

... Ulkan binoga — Gidrogeologiya institutiga kirib
borganimizda kech soat oltiga yaqinlashib qolgan edi...
Oʻzimga tanish eshikni ikki marta chertdim. Ichkaridan
ovoz eshitildi. Eshikni ochsak, xonada Murodjon
domlaning yakka oʻzi otiribdi. Salom berib xonaga
kirdik, domla bilan soʻrashdik.

— Qalaysiz, Xolmatov? — dedi domla. Hamishagiday
uning yuzida tabassum yoyilib turardi. — Nega turib
qoldilaring, oʻtiringlar.

— Rahmat, domla, — yaqin stullarga oʻtirdik. —
Hasanjon katta yigit bo“lib yuribdimi?

— Ha, katta yigit boʻlib qoldi... Uylantiring,
deyapti, — domla kuldi. Jiyan stol ustidagi, deraza
yonidagi turli-tuman toshlarning goh unisiga, goh
bunisiga tikilib oʻtirar edi.

— Bu kishi kim? — deb Jiyanni koʻrsatdi Murodjon
domla. — Koʻrinishlariga qaraganda, abiturientga
oʻxshaydilar...

— Hu, birda sizga aytuvdim-ku, domla, — dedim
Jiyanni tanishtirish uchun, — ayiqlar ichida yashagan
bola haqida... Oʻsha bola mana shu yigitcha boʻladi.
Mana, endi koʻrib turganingizdek barvasta qomat...

— E, rostdanmi? Qarang-a! — deya domla oʻrnidan
turdi, Jiyan bilan qaytadan qoʻl berib soʻrashdi. —
Obbo, azamat-e... Voy, tovba, chinakam zamonaviy
yigitcha boʻlibdi-ku bu kishi...

Domla bilan bir muddat suhbatlashib oʻtirdik.
Jiyanni koʻrib zavqlanib ketdimi, har qalay, domla:



«Boʻpti, ertaga yoʻlga chiqamiz», dedi. Soʻngra
oʻylanib qoldi-da:

— E, darvoqe, mendagi etiklar bilan kombinezonlarni
sherigim olib ketuvdi ekspeditsiyaga, — dedi. —
Koʻzoynaklar ham topishimiz kerak.

Domla aytgan ana shu narsalarsiz gʻorga kirish
mutlaqo mumkin emas. Biroq men Sherbek akadan
koʻnglim toʻq boʻlgani uchun:

— Oʻsha yerdan topiladi, domla, — dedim. — Etik,
kombinezon, qalin koʻzoynak... Sherbek degan akaxonimiz bor, hamma narsani topib beradilar.

— Shaxtyorlar kaskasi, batareya-chiroq ham
topiladimi?

— Batareya toparmiz-kuya, kaskani aytolmayman,
domla. Mototsiklchilar kiyadigan kaska ham boʻlaveradimi?

— Boʻladi. Mayli, menda ikkita kaska bor.
Olvolamiz. Uchinchisini oʻsha yerdan toparmiz, — dedi
Murodjon domla. — Uyda batareya-chiroq ham bo`lsa
kerak. Demak, kombinezonu etik oʻsha yerdan topiladi.
Kelishdik, ertaga soat onlarda jo“naymiz...

Keyingi kunimiz moʻljalimizdagiday kechdi.

Atlas qishlogʻiga — Sherbek akaning hovlisiga
kunduzi soat toʻrtlarda kirib bordik. Sherbek aka oʻz
mototsiklining u yoq-bu yogʻini koʻrib, murvatlarini
burab turgan ekan. U bilan quchoqlashib koʻrishdik.
Sherbek akaning yonida unga yordamlashib turgan
oʻspirinni yaxshi taniy olmadim.

— Durbek qani? — dedim Sherbek akaga.

— Durbek oʻqishda. Institutning birinchi kursini
bitirdi. Hozir o“quv amaliyotida ekan, kecha xat keluvdi.

— Bu yigitcha kim?

— Durbekning ukasi, Nurbek. Buyam katta boʻlib
qoldi, akasi.

— Durbek ham shu yerda boʻlsa edi... Axir Durbek
mana bu — Jiyan bilan tengdosh-ku...

Sherbek aka Jiyanga havaslanib bir zum tikilib
qoldi-da:

— Bu kishi... oʻsha... Oʻzimiz topgan?.. Jiyanmi?..
Voy azamat-ey!.. Buni qarang-a, shipday yigit boʻpti
ya...
Darhol behining ostidagi supaga joy hozirlandi.
Oʻsha yerda salqinlab, choyxoʻrlik qilib oʻtirdik...

wiwwiziyouzl simi kutubxonasi

Kechga yaqin Sherbek akaning yaqinlari, qoʻni-qoʻshnilar kelishdi. Ular orasida magazinchi Gʻ“oyibnazar
aka, uning ukasi oʻqituvchi G'ayni, aloqa boʻlimi
mudiri Eshmat semizlar bor edi. Suhbatimiz
allamahalgacha choʻzildi.

Qoʻni-qoʻshnilar chiqib ketishganidan keyin toʻrt
kishi boʻlib ertaga qiladigan ishlarimizni rejalashtirdik. Murodjon domla iloji boricha tezroq ishga
kirishishimiz — Choponbergan gʻorini ertagayoq
tekshirishimiz tarafdori edi.

— Ilmiy ekspeditsiyalarda, — dedi domla, — har
bitta gʻorni oʻrganish uchun oʻrtacha uch kun vaqt
beriladi. Ayrim gʻorlarni bir kunda ham oʻrganib
chiqsa boʻladi. Ayrimlariga esa, o'n kun ham ketishi
mumkin...

Mening qalbim Choponbergan g`ori tomon talpinib
turardi. Biroq, afsuski, maslahat davomida ertaga ish
boshlashimiz mumkin emasligi bilinib qoldi. Men:
«Etik, kombinezon, qalin koʻzoynak Atlas qishlogʻida
topiladi», deb Murodjon domlaga notoʻgʻri ma'lumot
bergan ekanman. Sherbek aka gap orasida:

— Bunaqa narsalar uch-toʻrt yildan beri umuman
qishlogʻimizga kelgan emas, — deb qoldi.

— Demak, ertaga birortamiz Bogʻistonga tushib
chiqishimiz kerak, — dedim xayollanib. — Kechirasiz,
domla, men sizni aldabman.

— Zarari yoʻq, Xolmatov, — dedi domla

noilojlikdan. — Shugʻullanadigan ish topib olarmiz
oʻzimizga.
— Bogʻistonga men borib kelaman, — dedi Jiyan

kutilmaganda. Sherbek aka xavotirlangandek menga
qarab qoʻydi-da:

— Bo`lmasa ketishda boyagi — sizlar kelgan
mashinada ketsin, — dedi. — Ertalab barvaqt joʻnaydi.
Qaytishda birorta mashinaga ilashib kelaveradi...

Murodjon domla ikkalamiz ertaga atrofdagi qirlarga
chiqib, har xil toshlar yigʻadigan boʻldik.

AKAMLAR OVGA ChIQDILAR...

Ertaga Soymard tomonga, undan Choponbergan
g'origa oʻtamiz, deb turganimizda Atlas qishlogʻida
yangi gap tarqaldi. «Ziyovuddin Qiyomovich sayr



qilgani qishloqqa chiqarmishlar. Yonlarida Nabijon
Mirakov va yana bir necha kishi bo'larmish. Hammalari hordiq chiqarib qaytisharmish...»

Bu gapni oʻqituvchi Mansur Akbarov topib keldi.
Nabijon Mirakov degani Mansur Akbarovning akasi
ekan, men shu yerda eshitdim. Mirakov haqida koʻp
gaplar eshitib yurganman, kanikulga kelib yurgan
paytlarimda oʻzini ham koʻrganman, uncha-muncha
taniyman. Toʻyma-toʻy otarchilik qilib yurganini,
ayrim to`ylarda janjal-suronlar chiqarganini ham
eshitganman. U yer-bu yerda uchib-qo'nib yurgan
Mirakov, mana bugun tumanlar aro savdo bazasida
savdo mudiri emish.

Ziyovuddin Qiyomovichning nomini bir-ikki bor
eshitganman. Lekin oʻzini tanimayman. U kishi tumanlararo savdo bazasining direktori, ya'ni Mirakovning
rahbari ekan. Sherbek aka mehmonlarning kelishini
eshitib, g“alatiroq ahvolga tushib qoldi.

— Gʻor masalasini ozgina kechiktiramiz, Hakimjon
uka, — dedi u menga. — Shunday aziz mehmonlar
kelsa-yu, men ular bilan bo`lmasam uyat-da. Bir kun
hech gap emas. Sayr ham — sayr, sargardon ham —
sayr, deganlar. Kattalarning dam olishini siz ham bir
tomosha qiling. Axir siz ham, vaqti kelib, martabali
bir odam boʻlarsiz...

Sherbek akaning gapiga koʻnmasdan ilojimiz yoʻq.
Shu odam birga boʻlmasa, baribir yurgan yoʻlimiz
unmaydi, qilgan ishimiz tatimaydi... Sherbek aka
menga soʻzlayotganida Jiyan yonimda edi. Men unga
qaradim.

— G'orga chiqishimiz kechikadi, deyaptilar
amaking. Yanagi kuni chiqamiz, deyaptilar.

— Eshitdim. Menga baribir, — dedi Jiyan.

Murodjon domla behi ostidagi supada Atlas
qishlogʻining kun chiqish tarafidagi togʻ cho“qqilaridan
terib kelingan har xil toshlarni yana bir marta koʻzdan
kechirib, qogʻozga oʻrab, xaltasiga solib turgan edi.
Sekin yoniga borib, voqeani tushuntirdim. Domla
oʻylanib qoldi-da:

— Mayli, nima ham derdik. Bir kun zarar qilsak
qilibmiz-da. Balki foydasi ham tegar, — deb qoʻydi.

Mening tahminimcha, Atlas qishlogʻiga keladigan
mehmonlarni bemalol kutib olishga, bir-ikki kun

— 187 .


ziyofat berishga qurbi yetadiganlar ikki kishi ekan:
biri maktab direktori Sherbek aka, ikkinchisi magazin
mudiri G'oyibnazar aka. Bir tomondan ular oʻzlarining
keng fe'lligi, mehmondo£ʻstligi bilan boshqalardan farq
qilishar, ikkinchi tomondan qoʻralarida hamisha oʻnoʻn beshtadan qoʻy-qo“zi boqilar, bitta-ikkita qoʻyni
«aziz mehmonlarning oyogʻi ostiga soʻyish» ular uchun
hech gap emasdi.

Qishloq fuqarolar yigʻini raisi Lapas Xolboʻtaev,
aloqa boʻlimi mudiri Eshmat semizlar ziyofatlarda
qatnashaveradi, askiya aytishadi, kulishadi-yu,
Gʻoyibnazar akaning tili bilan aytganda, «oʻzlaridan
issiqlik chiqmaydi». Mansur Akbarov boʻlsa, shu
qishloqda salkam oʻn yildan beri oʻqituvchi. Atlas
qishlog`idagi chorva mollari ichida uning ham oʻn-oʻn
beshta qo`yi bor. Vaqti kelganda, ana shu «boyligi»
bilan maqtanib ham qo`yadi. Lekin gap mavzui
xarajatga koʻchganda: «Biz bu yerda mehmonmiz»,
deb narigi qirgʻoqqa oʻtib oladi.

Kechqurungi ovqat mahali hammamiz С"оурпатаг
akanikida edik. Sho`rva ichilayotgan mahali: «Mehmonlar ertaga birinchi bo“lib kimnikiga qo'nadi?» degan
masalada gap ketdi. Ikki oʻrtada ancha tortishuv boʻldi.

— Ziyoviddin aka mening bevosita rahbarim, —
dedi Gʻoyibnazar aka. — Avval menikiga tushadi
mehmonlar. Bitta hishshak! qoʻchqorni soʻyib, tandir
kabob qilmasak qanday boʻladi?

— Bizniki, oʻzingiz bilasiz, yo“l ustida. Biznikini
bosib oʻtib siznikiga borishsa, unda biz qishloqni
tashlab ko`chib ketaversak ham boʻlar... Mana, bir
yogʻi Mansurbek bizning qo`limizda oʻqituvchi. Nabijon
Mirakov bu kishining akalari. Mehmonlar dastlab
biznikiga tushsa, bu kishi uchun ham yaxshi...

Sherbek akaning gapidan keyin Mansur Akbarov
oʻz direktorining tarafini himoya qilishga oʻtdi.
G'ʻoyibnazar akaning ukasi, oʻqituvchi G“ayni akasining
tarafini oldi. Qishloq fuqarolar yigʻini raisi, qotma
yigit Lapas Xolbo'taev har zamonda «Kelishinglar,
kelishinglar», deb qoʻyardi. Eshmat semiz boʻlsa,
uzungina ilikni qoqib yeya turib: «Qaerda boʻlsa bizga
baribir. Maishatning qoʻlibiz, boraveramiz», dedi bir
" Hishshak — ikki yashar qo'y.



ikki bor. Murodjon domla, men va Jiyan togʻliklarning
tortishuviga qoʻshilmasdan betaraf oʻtirardik.

Tortishuv Sherbek akaning foydasiga hal boʻldi.
Hovlining orqa tarafidagi yertandirda kabob pishirish
lozimligi aytildi. Oʻtirish tarqaldi, hamma jo'naydigan
joyiga joʻnadi... Biz — Murodjon domla, men, Jiyan
uchchalamiz oʻz-o“zimizga qadrdon behi ostidagi supaga
toʻshalgan joylarga choʻzildik. Sherbek aka anchagacha
hovlida gʻimirlab yurdi. Xotini bilan nimalarnidir
maslahatlashdi. Soʻngra bizning yonimizga kelib, yupqa
ko'rpani ustiga tortdi.

— Durbekning oʻqishga kirib olgani ko'p yaxshi
boʻlibdi-da, Sherbek aka, — dedim.

— E, hali uyg“oqmisiz? — dedi u. — Ha, yaxshi
boʻldi. Oʻziyam rosa tayyorlandi, xabar olib turdim.
Nega kelasiz, deb doʻq qiladi shovvoz. Bitta-yarimta
oʻqituvchi bilan gaplashib yurmang tagʻin, kirsam, oʻz
kuchim bilan kiraman, boʻlmasa qaytib ketaveraman,
deydi. Voy bu bolaning nomusi kuchliligini, deb kulaman
ichimda. Qanday boʻlarkin, deb xavotirlanib yurdim.
Yoʻq, hayriyat, mandatdan ham oʻtib oldi... Hozir
Yangierda — qurilishda ishlayapti. Kelgusi yili katta
qurilishlarga boraman, deydi... Bu... Jiyanboy juda
kamgapmi, deyman?

— Kamgapligi bor. Ammo birovda ozgina qing`ir
ishni koʻrsa, darrov yuziga soladi. Rioya-andishani
bilmaydi. Mayinlikni bilmaydi. Togʻda oʻsganligi ta'sir
qilsa kerak-da.

— Bir hisobda shunaqa toʻgʻri gapli odam boʻlish
ham yaxshi...

Koʻp oʻtmay Sherbek aka ham uxlab qoldi.

Ertasiga goh hovlida turib, goh koʻchaga chiqib,
shahardan chiqib keladigan mahmonlarni kuta
boshladik. Davramiz toʻlib, jamoat jam boʻlib borardi.
Kecha kechqurun maslahatda qatnashganlarning
hammasi shu yerda edi... Sherbek akaning xotini
barvaqt turib, xamir qorgan bo`lsa kerak, ana-mana
deguncha ikki-uch tandir non yopib tashladi. Soʻngra
qozon patir pishirishga tayyorgarlik koʻra boshladi.

Bir mahal pastdan gʻuvillagan ovoz eshitildi, koʻp
oʻtmay «Gazik» mashina koʻzga tashlandi.

— Xayriyat, togʻ“bop mashinada kelishayotgan
ekan, — dedi kimdir.



— Ular koʻpchilikmikin? — soʻradi Eshmat semiz.

— Kelinni kelganda koʻr, sepini yoyganda koʻr,
deydilar...

Hammamiz Sherbek akaning darvozasidan oʻtib,
xiyol pastlikka — koʻchaga tushdik. Bir necha
daqiqadan soʻng «Gazik» oldimizga kelib toʻxtadi.
Undan Ziyoviddin Qiyomovich, Nabijon Mirakov va
shofer yigit — bor-yoʻgʻi uch kishi tushdi. Ziyoviddin
Qiyomovich uzun bo`yli, choʻziq, xiyol botiq yuzli,
nim tabassum bilan boqib turadigan kishi ekan. Yoshi
taxminan qirqlarda. Yuzining bir tarafida qachonlardir
«mehmon boʻlgan» yaraning oʻrni bor. Nabijon Mirakov
men koʻrganimdan beri biroz semiribdi. Lekin
harakatlari chaqqon, boshini avvalgidek u yon-bu yonga
tez-tez qimirlatadi.

Mehmonlar hamma bilan quchoqlashib koʻrishdilar.
Faqat biz — Murodjon domla, men, Jiyan ular bilan
qoʻl berib soʻrashdik. G“oyibnazar aka davraga quvnoq
ruh berish uchun boʻlsa kerak, darhol u yoq-bu yoqdan
gap tashladi:

— Ozchiliksizlar-ku, Ziyoviddin aka? Faqat
uchtagina...

— Uchta boʻlsak ham oʻttiztaga tatiymiz, — deb
kuldi Ziyoviddin Qiyomovich. Boshqalar ham unga
qoʻshilib kulishdi.

— Sizni bular kelinga oʻxshatishdi, Ziyoviddin aka.
Kelinni kelganda koʻr, sepini yoyganda koʻr, deyishdi.

Ziyoviddin Qiyomovich boʻsh kelmadi:

— Agar men kelin boʻlsam, sizdaqa kuyovning
holiga maymun yig`lar ekan-da!

Gurr etib kulgi koʻtarildi. Bir oz askiyadan soʻng
mehmonlar bilan kutib oluvchilar yana qisqagina holahvol soʻrashdilar. Nabijon Mirakov birga kelgan
shofer yigitga:

— Haligilarni tushirib olinglar, — dedi. Shofer
yigit buxanka non va konservalar tugilgan tugunni
olib, Sherbek akaning hovlisiga oʻtdi-da, hovlidan
Nurbekni ergashtirib chiqdi. Ikkovlashib mashinadan
bir yashik «Toshkent suvi», bir yashik «Ekstra»
aragʻini pastga tushirdilar. Buni ko`rib turgan
G`oyibnazar aka:

— Togʻda hech narsa yoʻq deb oʻylabsizlar-da,
shundan shunga koʻp narsa koʻtarib kelibsizlar, —



dedi. Shu gapdan keyin tagʻin chandima askiya
boshlandi. Har kim bilganicha oʻrtaga gap tashlardi...

Askiya qiyqiriq kulgi bilan tamomlandi. Uydagilar
kulganda ayvondagilar tirjayar, degandek Murodjon
domla bilan men ham boshqalar kulganda ularga boʻla
iljayib turardik. Lekin Jiyanga bir-ikki marta qarasam,
iljayish u yoqda tursin, xoʻmrayib turibdi. Bu boyaqish
askiyani tushunmaydi-da, kulgini bilmasa kerak,
deb oʻyladim oʻzimcha. Keyin bilsam, gap boshqa yoqda ekan.

Avval mehmonlar, ularning ketidan uy egalari
hovliga kirayotganlarida Jiyan men bilan sal keyinroqda
qoldi-da:

— Aytgan mehmoningiz shumi? Shu bilan bir joyda
o“tiramizmi? — deb qoldi.

— Kimni aytyapsan? — dedim hayron boʻlib.

— Mirakovni-da, — dedi Jiyan. — Shu odamni
qayta ko`rmasam devdim.

— Nega? Uni qaydan taniysan?

— E, u bilan eskidan tanishmiz.

— Eski tanish?

— Juda eski «qadrdon»! — dedi Jiyan iljayib.

— Xayriyat iljayishni ham bilar ekansan. Birovlar
kulganda hech boʻlmasa jilmayib oʻtirish kerak
davrada.

— Meni kulmaydi, deb oʻylaysizmi? Kulgim
qistaganda kulamanda...

Sherbek aka darhol qoʻraga kirib, bitta qora qoʻyni
yetaklab chiqdi-da, Eshmat semiz bilan G“ayniga
topshirdi. Ular qoʻyni bogʻning toʻridagi pastqamroq
joyga yetaklab borib, oyogʻini bogʻladilar. Mansur
Akbarov bilan Ziyoviddin akaning shoferi tandir kabob
uchun archa butalarini kesib kelishga ketdi. Nurbek
yertandirga olov yoqaboshladi.

Behi ostidagi supa koʻpchilik odamga torlik
qiladigan boʻldi. Undan sal nariroqdagi koʻkatlar
ustiga sholcha-gilamlar toʻshaldi, koʻrpachalar solindi.
Oʻrtaga dasturxon yozilib, non-choy keltirildi.
Navqiron oʻriklar bu yerga ola-chalpoq soya tashlab
turardi. Ziyoviddin Qiyomovich yuqoridan esayotgan
gʻir-g“ir shabadadan huzur oldi shekilli:

— Hay, hay, jonning rohati-ku bu, — deb qoʻydi. —
Otpuska qo`lga tegdi deguncha Kavkazni, Qrimni

www.ziydifz! com kutubxonasi

koʻzlaymiz. Kavkaz bilan Qrimdan qolishadimi bu yer,
Nabijon aka?

— Qolishmaydi, Ziyoviddin Qiyomovich, — dedi
Mirakov darhol.

— Mana bu manzaralarni qarang, — deya atrofga
ishora qildi. Ziyoviddin aka, — archa bilan burkangan
choʻqqilar, uning poyida bahmaldek maysalar. Huv
anavi toshni qarang, hujumda chogʻlanib turgan
arslonni eslatadi...

— Shoir boʻlib keting-e, Ziyoviddin Qiyomovich, —
deb kuldi Mirakov.

— Bu yerning harorati Bogʻistondan besh-olti daraja
past bo`lsa kerak, G'oyibnazar aka.

— Oʻn daraja deyavering, — javob berdi magazinchi. — Kechqurun koʻylakda sovqotasiz.

— Qarang-a...

— Lekin, Ziyoviddin Qiyomovich, bizda qish
shahardagidan koʻra iliq bo'ladi. Mana bu cho`qqilar
qattiq izgʻirinlarni to“sadi-da.

— Qarang-a, sizlarga mazza ekan... Hay, hay,
shabadaning oromijonligini koʻring!..

Sherbek aka hali davrada qoʻnim bilib oʻtirgani
yoʻq. Goh uy oldiga borib, qozon patir pishirayotgan
xotini bilan gaplashadi, goh yertandir oldida boʻlib,
olovning yonishini kuzatadi, goh qoʻy boʻgʻizlayotganlarning ishidan xabar oladi... Mansur Akbarov bilan
shofer archa butalaridan kesib keltirishdi. Eshmat
semiz bilan G“ayni esa, qoʻyni boʻgʻizlab, terisini
ajratib boʻlishdi.

Ziyoviddin Qiyomovich tandirkabobning qanday
tayyorlanishini kuzatmoqchi ekan shekilli, oʻrnidan
turib, yertandir tomonga yurdi. Uning ortidan boshqalar ham ergashdi. Sherbek aka yertandir boshida
edi. U, tarasha otinning chalalari yonib tugasin, dedi.
Shundan keyin qoʻyning ikkala nimtasi bilakdek
keladigan archa shoxiga ilindi-da, ostida tarasha oʻtin
choʻgʻi yolqinlanib turgan tandirga osib qo`yildi. Uning
ustidan katta-kichik hoʻl choʻplar, archa shoxlari
tashlandi. Yertandirning ogʻzi shox-shabbalar bilan
berkitilganidan keyin loy bilan suvaldi. Loyning
ustidan tuproq tortildi...

Sherbek aka oʻsha zahoti hammani dasturxonga
taklif qildi. Mehmonlar oʻtirib boʻlishgani hamono



ustiga lagan qo`yilgan dasturxonda qozonpatir olib
keldi. Kengligi odamning quchogʻiga arang sigʻadigan,
qalinligi bosh barmoqning ikki boʻgʻinicha keladigan
issiq patirning ustida kuvda pishgan oppoq saryog'ning
yarmi erib gʻilqillab turar edi. G'oyibnazar aka qaynoq
patirning chekkasidan sindirib, erib turgan saryoqqa
botirib qo“yaboshladi. Boshqalar ham unga ergashdi.
Saryogʻda ivigan patir bo`lakchalari bitta-bitta olib
yeyilardi. Oʻrtaga yangi bo`lakchalar tashlanardi.

— Saryog`“ bilan yeyilgan qozon patirning kuchi
hishshak qoʻyning kuchiga barobar, — dedi G'ʻoyibnazar aka.

— Unday boʻlsa, Sherbek aka bizga hozir ikkita
qoʻy soʻyibdi-da, — dedi Ziyoviddin Qiyomovich,

— E, sizlardan oʻnta qoʻy aylansin, — dedi Sherbek
aka. — Sizdek aziz insonlarning izi bizning hovlimizga
ham tushdi. Shuning oʻzi bizga katta baxt... Qani
olinglar, shuncha odamdan ortib qolsa, uyat bo£ladi...

Jiyan mening yonimda indamay oʻtirardi, dasturxonga har zamonda qoʻl uzatardi. Uch-toʻrt marta
koʻz qirim bilan unga qarab qoʻydim. Uning ikki
koʻzi Ziyoviddin akaning yonida chordona qurib
oʻtirgan Mirakovda edi. Jiyan negadir Mirakovga yeb
д0"уғилдек Бо Б tikilar edi. Mirakov ham har
zamonda unga qarab-qarab qoʻyar edi-yu, negadir
darhol koʻzini olib qochar edi. Bularning oʻrtasida
nima gap oʻtgan ekan, deb hayron edim men.

Qozonpatir yeb bo`lingandan keyin hammamiz
oʻrnimizdan turdik. Bir soatlar chamasi uchta-toʻrtta
boʻlib bogʻning toʻrida, koʻcha yuzida yurib suhbatlashdik. Bir mahal Mirakov Sherbek akani oʻz yoniga
chaqirib oldi-da, Jiyanni imo-ishora bilan ko`rsatib,
nimalardir dedi. Sherbek aka ham unga goh Jiyanni,
goh meni koʻrsatib, nimalarnidir tushuntirdi. Keyin
Lapas Xolboʻtaev bilan allaqayoqqa ketdi.

Murodjon domla, Jiyan uchchalamiz koʻchada
aylanib yurdik. Koʻp oʻtmay oʻqituvchi G'ayni yonimizga kelib qoʻshildi. Murodjon domla undan ayrim
cho'qqilarning nomini soʻradi. Gʻayni bilganicha javob
berdi: Yalpoqtosh, Qizil choʻqqi, Nayza... Soʻngra togʻ
sharoiti haqida, yuqoridagi soylarda yongʻoqzorlar
koʻpligi, bu joylarning davlat xoʻjaligiga oʻtganligi
haqida so`zladi.



— Avval qaerga qarardi?— soʻradi Murodjon domla.

— Avval jamoa xoʻjaligiga qarardi.

Izimizga qaytdik. Sherbek aka bilan Lapas
Xolboʻtaev allaqaerdan uchta miltiq olib kelishayotgan
ekan.

— Mehmonlar ovga chiqishmoqchi ekan, — dedi
Sherbek aka bizni koʻrib. — Hammamiz birga
chiqamiz.

Ular bizdan oldin hovliga kirishdi. Biz ham sekinsekin yurib, hovliga kirdik-da, koʻpchilikka qoʻshilib
oldik.

Koʻp oʻtmay tandir kabobni ochish marosimi
boshlandi. Yana hammamiz oʻsha tomonga yopirilib
bordik. Tandir ustidagi tuproq supirib tashlanib,
sopoldek qizarib qolgan kesaklar qoʻporib olinayotganda
bugʻda pishgan goʻsht-moyga aralashgan archa hidi
atrofda turganlarning dimogʻini qitiqladi. Tandir
kabob dasturxonga keltirildi. Tanovul boshlandi.
Mirakov shartta oʻrnidan turib, uch-toʻrtta shisha olib
keldi-da, dasturxonga tashladi. Men oʻzimcha:
«Shunday lazzatli taom turgan joyga ichkilik
keltirishning nima hojati bor edi?» deb achinib
oʻtirardim...

Taxminan soat birlarda hammamiz dasturxon
atrofidan turib, ovga chiqish uchun tayyorgarlik koʻra
boshladik. Oʻrtadan ortgan tandir kabob, uch-toʻrtta
non va boshqa narsalar dasturxonga tugildi. Bir xurmo
qatiq va ko`katlar ham olindi. Qishloq fuqarolar
yigʻinining «Gazik» mashinasi ham Sherbek akaning
darvozasi oldiga keldi. Ikkita mashina-yu, bitta
mototsiklda Atlas qishlogʻidan oqib oʻtadigan soyning
yuqorisiga chiqadigan boʻldik.

Boya keltirilgan uchta miltiq yoniga Sherali
akaning uyidan olib chiqilgan yana bir miltiq qoʻshildi.
Ularning bittasi Ziyoviddin Qiyomovichga, yana bittasi
Mirakovga tegdi. Qishloqda mergan deb tanilgan
G'ayni uchinchi miltiqni oldi. Toʻrtinchi miltiq
Sherbek akaning qoʻlida edi. Mansur Akbarov oʻsha
miltiqqa qoʻl choʻ“zayotgan edi, shu payt Jiyan doʻrilloq
ovozda:

— Miltiq oʻzingizda tursin, amaki, ikkalamizga
ham boʻladi, — dedi. Yigʻilib turganlarning hammasi
avval Jiyanga, keyin bir-biriga qarab oldi.



— Sen hali yosh bolasan-ku, miltiqni nima qilasan,
Jiyan, — dedi Mansur Akbarov. Negadir u mening
nazarimda oʻzining gapga chechanligini hammaga
namoyish qilayotgandek edi. Sherbek aka esa, qani
bola nima deyar ekan, ma'nosida Jiyanga qarab
jilmayib turardi.

— Miltiq menda emas, amakimning qoʻlida-ku, —
dedi Jiyan Mansur Akbarovga. — Aytganingiz toʻgʻri,
men — sizdan yoshman. Siz — amakimdan yoshsiz...

— Bu polvon juda erka ekan, — dedi Mirakov
ohista. Chamasi u Jiyan haqida qattiqroq soʻz aytishga
choʻchirdi. Sherbek aka odatdagidek, jilmayib turardi.
U choʻntagidan besh-oltita patron chiqarib Jiyanga
berdi. Soʻngra yigitchaning yelkasiga qoqib qoʻydi.

— Chindan ham erka oʻgʻil bu! Durbekning jo'rasi
bu... Patronni choʻntagingga solib qoʻy, kerak
boʻlganda oʻqlaymiz.

Lapas Xolbo`taev, G“ayni, Murodjon domla, Eshmat
semiz oldingi mashinaga chiqishdi. Ziyoviddin
Qiyomovich, Mirakov, G'oyibnazar aka, Mansur
Akbarov ikkinchi mashinadan oʻrin olishdi. Jiyan
ikkalamiz Sherbek akaning mototsikliga chiqdik.
Kajavaga chiqib oʻtirganimdan keyin Sherbek aka
miltiqni menga berib qoʻydi.

Bizlar soy ichidagi qingʻir-qiyshiq, toshloq yoʻldan
yuqorilab borardik. Toshdan-toshga urilib oqayotgan
soy suvi goh oʻng tomonimizga, goh chap tomonimizga
oʻtar edi. Soy ichidagi daralarda, yoʻldan xiyol
chekkaroqda ikkita, uchta uydan iborat qishloqchalar
uchrar edi. Soy boʻyida yongʻoq daraxlari koʻp ekan.
Har daraxtlarki, tanasiga ikki kishining qulochi arang
yetadi.

— Shu qishloqchalarning ham nomi bormi, Sherbek
aka? — deb soʻradim.

— Boʻlmasam-chi, hammasining nomi bor. Ana
Qoziq, Mirzato“g“on huv pastda qoldi. Yuqorida
O“rama, Doʻlana, Yakka choʻp qishloqchalari bor.

Ikki tarafda uzoq-uzoqlarga cho`zilgan adirlar,
olmos choʻqqilar yaraqlab koʻrinadi. Chap tomonimiz
koʻm-koʻk archazor. Oʻng tarafimizda esa, yakkamdukkam singan, yarmi qurib qolgan archalar koʻzga
tashlanadi. U yer-bu yerda qoraqant, tikangul butalari
oʻsib turibdi.

— 195


Sherbek akadan buning sababini soʻradim.

— Kunning tigʻi tushib turgan tomonda archa
yaxshi oʻsmaydi, — dedi Sherbek ака. — Kuydirib,
jizgʻinak qilib yuboradi. Bu tomon esa, kunning
tig'idan panaroq. Ayrim archalarning tagida bir
parcha-yarim parcha qor ham uchraydi...

Oldinda ketayotgan ikkala mashina toʻxtadi. Oʻng
tarafdagi qiya adirda, qachonlardir buzilib, devorining
ustki yarmini yomgʻir yuvib ketgan chaldevor atrofida
olti-ettita kaklik koʻrindi. Ular goh yoʻrgʻalab, goh
uchib yuqoriga oʻrlab borishardi.

— Boyga suv ichgani kelishgan-da, — deb qoʻydi
Sherbek aka mototsiklni toʻxtataturib.

Ikkala mashinadagilarning hammasi apil-tapil pastga
tushdi. Biz — mototsikldagilar pastga tushmadik,
tomoshabin boʻlib oʻtirdik. G'oyibnazar aka Ziyoviddin
Qiyomovichga kakliklar ketayotgan tomonni koʻrsatdi.
Qiyomovich oʻq uzdi. Qirda chang koʻtarildi.

— Tegmadi, — dedi Sherbek aka, — kaklik hu
yuqorilab ketgan...

G“ayni bilan Mansur Akbarov o`ljani olib kelish
uchun chang koʻtarilgan joyga chiqishdi, u yoq-bu
yoqni qarab quruq qaytib kelishdi. Yana hamma odam
oʻz mashinasiga chiqdi.

— Ochvaqalar! — dedi Jiyan shu payt. —
Ochofatlar!

— Kakliklarni aytyapsanmi, Jiyanboy? — soʻradi
hamrohimiz mototsiklni yurgizayotib.

— Kakliklarda nima gunoh? Kaklikni otayotganlarni
aytayapman... Axir kaklik hali tuxum ochib, joʻja
chiqargani yoʻq-ku...

Sherbek aka menga bir qarab qoʻydi. Meni uning
qarashidan, koʻrdingizmi, bolaning aqli joyida, degan
ma'noni uqib oldim. Shunday bo`lsa ham Jiyanni
tinchlantirish uchun boʻlsa kerak:

— Shundan shunga dam olgani kelibdi, ozgina
hordiq chiqargisi kelgan-da, oʻgʻlim. Mehmon-da,
koʻngliga qaraymiz, — dedi.

— Bitta qoʻyni soʻydingiz-ku, amaki, shunga ham
to`'ymaydimi ular? — dedi Jiyan. Sherbek aka kulib
yubordi.

— Qo'y boshqa, kaklik boshqa-da, oʻgʻlim.

— Boshqa emas, amaki, hammasi togʻniki...



Sherbek aka indamadi. Oʻrtamizga noqulaylik
cho“kkandek boʻldi. Men shu noqulaylikni yozish
uchun:

— Sherbek aka bilan senga ham miltiq tegdi-ku,
hech nima otmaysanmi? — dedim Jiyanga.

— Men otmayman, qoʻriqlayman, — dedi Jiyan.

Sherbek aka indamay mototsikl haydardi.
Nazarimda u biroz xomush tortib qolgandi.

Yana biroz yurganimizdan keyin mashinalar
to'xtadi. Hammamiz pastga tushdik. Aytishlaricha,
endi yuqoriga mashinada yurib boʻlmas ekan.
«Boshbuloqqa boramiz», degan gap eshitildi. Har kim
oʻziga tegishli narsani koʻtarib yoʻlga tushdi. Tor
oʻngirdan yuqoriga oʻrlayverdik. Murodjon domla bilan
Mirakov harsillab, hammadan keyinda qolishdi.

— Yuraveringlar yetib olamiz, — deyishdi ular
yuqoridan chaqirgan ovozlarga javoban.

Boshbuloq deyilgani shundoq roʻparadagi tik
qoyalardan sizilib suv oqayotgan joy ekan. Buloq
suvlari sal beriroqda kichikroq hovuzdek chuqurlikda
yigʻilib, undan pastga oqib tushar ekan. Oʻsha
hovuzchaning atrofida uzoq-yaqin bo“lib uchta yongʻoq
oʻsgan ekan. Bir tup yongʻoqning osti nisbatan tekis
boʻlgani uchun bu yerga kelganlarning aksariyati shu
yerda dam olishar ekan.

Biz ham xuddi shu yerga qoʻndik. Murodjon domla
bilan Mirakov ham yetib kelishdi. Ba'zilar araq,
ba'zilar suv ichdi, koʻngli tortganlar goʻsht, non yedi.
Soʻngra ovga qiziqqanlar miltiq bilan yana yuqoriga
oʻrladilar. Shular orasida Sherbek aka, Jiyan va men,
ham bor edik. Murodjon domla bilan ikkita shofer
yigit buloq yonida qolishdi. Yoʻl-yoʻlakay Jiyan Sherbek
akaning qoʻlidagi miltiqni olib, yelkasiga osib qoʻydi.
Men, bolasi tushmagur bironta chatoq ish qilib
qoʻymasin tagʻin, deb xavotirlanardim. Chunki uning
yoʻldagi kayfiyati meni o`ylantirib qoʻygan edi.

Aytishlaricha, hozir bu yerlarda kaklik, quyon
uchrar ekan. Yuqoridagi qoyalarda esa, kaptar bilan
zagʻchaning uyalari bor emish. Goho-goho yovvoyi
choʻchqa ham uchrab qolarmish... Biz yakkam-dukkam
archalar, qoraqant butalari, tikangullar oralab gapsoʻzsiz borar edik. Oldinma-keyin emas, yoyilib, har
qaysimiz oʻzimizga yoʻl ochib 'borar edik. Bir mahal



allaqaerdadir yaqinginada kaklik sayradi. Hammamiz
toʻxtab qoldik.

— Mana bu tarafda, — dedi pichirlab С"ауш о"пе
tomonimizni koʻrsatib. — Qimirlamay turaylik, suv
ichishga oʻtishi mumkin... Komanda bo`lmaguncha
otmanglar, iltimos.

Hammamiz butalar panasiga oʻtib oʻtirdik. Togʻ
havosi judayam issiq emas edi. Biroq ancha yuqoriga
koʻtarilib ketganimiz uchunmi, tez-tez nafas olardik.
Jiyan ikkalamiz oʻng chekkadagi butaning panasida
turdik. Kakliklar yaqinginamizda sayradi. Hamma
hushyor tortdi.

— Kelishayapti. Ular gala boʻlib yurishadi, — dedi
Gʻayni avvalgidan ham ohista soʻzlab. Jiyan д0"5Боg“izga ikkita patron joyladi... Oldinda kelayotgan ikkita
kaklikni eng avval men koʻrdim. Hovlida yurgan
tovuqlarga oʻxshab yoʻlakdan bemalol enib kelishyapti.
Kaklik tovuqdan sal tezroq yurar ekan. Ularni imo
bilan Jiyanga koʻrsatdim. Jiyan shunday paytni kutib
turgan ekan shekilli, miltiq qoʻndogʻini yelkasiga tirab,
tepkini bosib yubordi. Hammayoq larzaga kelgandek
gumburlab ketdi, orqa tarafimizda allaqaysi qoyalar
aks-sado berdi.

— Hoy, Jiyan, nega oʻq uzding? — balandroq ovozda
soʻradi G`“ayni.

— Kaklikni otdi, birontasi yilqilgandir, — dedim
men.

— Yoʻq, tegmadi, — dedi Jiyanning oʻzi beparvo.

— Endi boʻldi, — dedi hafsalasi pir boʻlgan
G'ʻayni, — bu yerdan toʻrt-besh soatsiz kaklik ham,
quyon ham otolmaymiz. Yaxshisi boshqa joyga
boramiz.

— Bu, Koʻkrabotdan kelgan mehmon bizdan ham
nozik ekan, — deb qoʻydi Ziyoviddin Qiyomovich
oʻrnidan turayotib.

— Boʻlmasa boshqa yoqqa borib zagʻcha bilan
kaptar otaylik, — dedi Mirakov bir G`“ayniga, bir
G'oyibnazar akaga qarab.

— Mayli, — dedi Gʻ“ayni.

Ortimizga qaytdik. Oldinda G'ayni bilan Gʻoyibnazar aka, undan keyin Ziyoviddin aka va boshqalar
borishardi. Biz har galgidek ortda edik. Men Jiyanning



yuzida, xatti-harakatlarida zarracha pushaymon alomatlarini ko`rmadim. Nega bunday qilganligini bilmoqchi
boʻldimda:

— Men seni durustgina mergan deb oʻylovdim, —
dedim.

— Ataylab tegizmadim, Hakimjon tog'a, — dedi
Jiyan bir zumga toʻxtab. — Shu ochofatlarga kaklik
otib berarmidim.

— Nega ochofat deysan ularni?

— Manovi uzun boʻyligini bilmayman-u, anavi,
narigisi — ochofat! Aytdim-ku sizga, uni taniyman.
Keyin oʻzingizga bafurja aytib beraman...

Oʻqituvchi G“aynining ketidan biz ovchilar Boshbuloq ustidagi qoyani aylanib oʻtib, Ви го"рагада elaselsa koʻrinayotgan qoya tomonga borar edik. Biroz
yurganimizdan keyin qargʻalar, zagʻchalarning ovozi
quloqqa chalina boshladi. Qoyaga toʻsh urib, uchibqoʻnib yurgan qushlar ham koʻzga tashlanardi. Bir
zum toʻxtab tin oldik. Hammamiz bir joyga yig'ilib
turganimizda Gʻayni Jiyanga: «Endi bunday qilmagin»,
deb nasihat berdi. Jiyan indamadi.

— Hech boʻlmasa oʻntagina zagʻcha otsak ham mayli
edi, — dedi Mirakov.

— Ishtahangiz zoʻr-ku, — dedi Jiyan unga koʻzlarini
qadab. — oʻnta zagʻchaning tuxumini oʻzingiz bosib
yotasizmi keyin?.. Qiziq boʻlardi-a, Mirakov —
zagʻchaning onasi!

Ziyoviddin Qiyomovich Jiyanga tikilib qoldi-da,
koʻzlari ravshanlashgandek boʻldi.

— Qoyilman, uka, — dedi u Jiyanning yelkasiga
qoʻlini qoʻyib, — sen qushlarga rahmdil yigit ekansan... Boʻldi, jo'ralar, qaytamiz. Ovga bemavrid
chiqqanimizni tan olishimiz kerak. Yuringlar.

Barimiz Ziyoviddin akaning izmiga boʻysundik,
ortimizga — Boshbuloqqa qaytdik. Men Ziyoviddin
Qiyomovichning har qalay durust odamligiga qanoat
hosil qildim...

Kechga yaqin Atlas qishlogʻiga qaytdik. Hammamiz
Gʻoyibnazar akaning hovlisiga tushdik. Mehmondorchilik quyuq boʻldi.

Mehmonlar qorongʻi tushganda Bogʻistonga yoʻl
oldidar. Davra tarqaldi. Sherbek akanikiga qaytayotganimizda men Jiyan bilan birga ketdim.



— Mirakovni qachondan taniganingni aytmading-a,
Jiyan.

— Togʻda adashib yurganimda koʻruvdim shu
odamni, — dedi Jiyan. — Oʻshanda yomon koʻrib
qoluvdim... oʻtgan kuni Bogʻistonga yubordilaringku,
oʻshanda yana shu odamga duch keldim. Koʻp gʻashimni
keltirdi. Meni allaqanaqa polvonga o`xshatdi, togʻa.

— Nima gap boʻldi oʻzi? Qanday uchrashuvding u
bilan?

Jiyan oʻzining Bogʻistonga borib kelganini aytib
berdi. Voqea quyidagicha bo`lgan ekan:

NOTANISh TANIShLAR

... O'sha kuni Jiyan vetvrachlar mashinasida
Bogʻistonga yetib oladi. Mashinadan tushganda soat
hali toʻqqiz ham boʻlmagan, magazinlar ochilmagan
ekan. Besh-o'n minut u yoq-bu yoqqa yurib turadi-da,
kiyim-kechak, sport kiyimlari magazinlariga birmabir kirib chiqadi. Biroq aytilgan narsalarni topa
olmaydi.

— Unaqa narsalar hozmagda boʻladi, — deydi bir
sotuvchi. Jiyan xoʻjalik magaziniga kirib, oʻsha
narsalarni yana soʻraydi.

— Yo`q, — deb javob beradi oʻspirin sotuvchi.

— Qanday topsam boʻladi? — deb soʻraydi Jiyan.
Shu payt ichkaridan oʻrta yoshli bir odam chiqib
keladi.

— Keling, ukajon. Xizmat? — deydi u Jiyanga.

— Uchta uzun qo`njli, qirqinchi razmer rezinka
etik, uchta elliginchi razmer kombinezon, uchta qalin
koʻzoynak kerak.

— Qalin koʻzoynak? — deya hayron boʻlib soʻraydi
haligi odam.

— Mototsikl minganda taqiladigan qalin koʻzoynak, — deya tushuntiradi Jiyan.

— Ha, tushundim, — deydi u odam. — Lekin bu
aytgan narsalaringiz bizda yoʻq, ukajon. Boʻlishi
mumkin-u, hozir yoʻq.

— Qaydan topsam boʻladi? — deb soʻraydi Jiyan.

— Iskalatta topilishi mumkin, ukajon. Yaxshisi
iskalatga boring.

— Qaysi iskalat?



— Torgbaza — savdo bazasining iskalati. Oʻzingiz
bilasiz-ku, hamma narsa oʻsha yerdan topiladi.

— Oʻsha iskalatdan bu yerga — doʻkonga keltirib
qoʻysalaringiz bo`lmaydimi?

— Biz ham soʻramaymiz. Bazadagilar ham oʻzlari
esga solishmaydi... Hafsalasizlik-da, uka...

— O`sha aytgan iskalatingiz qayda oʻzi, qanday
topaman?

— O`zingiz shu yerlikmisiz, bog`istonlikmisiz?

— Yo`q, bu yerni — Bogʻistonni bilmayman.

— Bunday qiling, ukajon, — deya maslahat beradi
magazin mudiri. — Shundoq chiqib, vokzal tarafga
yurasiz. Vokzalga yetay deganingizda chap qoʻldagi
koʻchaga burilasiz. Ozgina yurganingizdan keyin chap
yonda torgbazaning idorasi bor. «Tumanlararo savdo
bazasi» deb yozib qoʻyibdi. Shu idoraga kiring.
Mirakov degan zavtorgi bor, savdo mudiri. Oʻshanga
uchrashing. Aytganlaringizni topib beradi.

— Kim dedingiz familiyasini?

— Mirakov deb soʻraysiz. Oti Nabijon. Nabijon
aka deb muomala qilsangiz boʻladi. Meni aytdi deb
yurmang tag£in...

— Nima? — deb soʻraydi Jiyan burilib keta turib.

— Sizga yoʻl koʻrsatganimni Mirakovga aytib
yurmang. Mendan xafa boʻlib yurmasin.

Xullas, Jiyan savdo bazasini qiynalmasdan topib
boradi. Peshonasiga «Mirakov» deb yozilgan eshikni
shart ochib, ichkariga kiradi. Xonaning toʻrida —
«T» harfiga oʻxshash stol ortida oʻtirgan odam Jiyanga
bir zum tikilib qoladi-da, yuziga tabassum yoyiladi,
oʻrnidan turib ketadi:

— E, keling, keling, Choriyor polvonmisiz? —
deydi.

Jiyan hayron boʻlib, yon-veriga qarab qoʻyadi. Bu
orada Mirakov eshik oldigacha yetib kelib, Jiyan bilan
quyuq soʻrashadi, soʻngra uning yelkasiga qoqib
qoʻyadi.

— Obbo polvon-e, zap kelibsiz-da. Bogʻistonga
kelishingizni eshituvdim, kimdir aytuvdi. Lekin bizga
tashrif buyurasiz, deb hech oʻylanmovdim... Qani,
marhamat, oʻtiring.

Mirakov kulib qo“yadi-da, Jiyanning qoʻlidan asta
tutib, stol atrofiga boshlaydi. Oʻzi avvalgi joyiga borib

, 201 ;


 

oʻtiradi. Jiyan pastki tarafdagi stulga omonatgina
cho`kib, oʻzi izlab yurgan narsalarni soʻrashga hozirlanadi. Biroq Mirakov, uni boshqa birovga oʻxshatgani
bois tuzukroq gapirishga ham imkon bermaydi.

— Qarang-a, koʻrganimdan tanidim-a. Choriyor
palvon boʻlsalar kerak, dedim. Topdimmi, adashmadimmi?

Jiyan oʻzining hech qanaqa polvon emasligini, bir
nimalar izlab yurganligini aytish uchun ogʻiz juftlab
yerga qaraydi. U:

— Siz Nabijon akamisiz? — deb soʻraydi xona
egasidan.

— Topdingiz, Choriyor polvon, topdingiz! — deya
tilla tishlarini yaltillatib kuladi Mirakov. — Yaxshi
odamlar bir-birini darrov tanib oladi. Toʻlanboy akamning xatlarini kecha oluvdim. O`zlari baquvvat yuriptilarmi? Haliyam polvonlik qilayaptilarmi? Xatlarida
yozmaptilar. Sirkdalarmi yoki oʻzlari yakka yuradilarmi?.. Qaerda bo`lsalar ham omon boʻlsinlar.
Faxrimiz u kishi. Sizlarday polvonlar — O`zbekistonning faxri... Qachon keldingiz, Choriyor polvon?

Jiyan oʻzining polvon emasligini aytishga imkon
topolmay:

— Men... bugun keldim, — deydi. — Sizga bir
iltimos...

Mirakov yana Jiyanning soʻzini boʻlib qoʻyadi:

— Sheriklaringiz ham bormi? О"у1п Ко"1заtasizlarmi?

— Sheriklarim bor, — deydi Jiyan, — ular
Atlasda...

— E, atlasdan gʻam yemang, atlas topamiz.
Iltimosingiz shumi?

— Yoʻq, sheriklarimni aytayapman...

— Boʻpti, sheriklaringizgayam atlas topamiz.

Mirakov Jiyanning soʻzlarini tushunmay gapiradi.
Jiyan hayron bo`lganicha unga tikiladi. Shu payt
telefon jiringlab qoladi.

— Labbay? Menman, — deya telefonga javob beradi
Mirakov. — Joʻraqul aka, oʻzingismisiz?.. Rahmat!
Rahmat, aka!.. O`zingizdan soʻrasak?.. Kelinoyim
sogʻmilar?.. Furqatjon yaxshimi? Anov kuni koʻrib
qoldim, mashina haydab ketayotgan ekan. «Borakallo,
ota oʻgʻil» deb qoʻydim... Albatta... Sizdek akalar



uchun doimo qoʻlimiz koʻ“ksimizda. Labbay?.. Labbay?..
Ha, siz uchun albatta... Qancha? Boʻpti... Kim keladi?..
Xoʻp... Xayr...

Mirakov telefon trubkasini joyiga qoʻyadi-da, iljayib
Jiyanga qaraydi:

— Atlas kerak deyayotuvdingizmi, Choriyor
polvon?

— Yo`q, menga boshqa narsa kerak edi, — deya
oʻzini qaytadan tanishtirmoqchi boʻladi Jiyan. Ammo
Mirakov uning soʻzini bo“lib qo“yaveradi, oʻzining
san'atga, sportga qiziqishini koʻrsatib qo“ymoqchidek
tinimsiz soʻzlayveradi.

— Nima kerak boʻlsa, yest qilamiz. Sizdek polvon
bizdan bir nimani iltimos qiladi-yu... Men sizni yaxshi
bilaman. Sizning haqingizda koʻp eshitganman. Asli
zominliksiz. Yoshligingizda Farg'ona vodiysiga ketib
qolgansiz. Toʻgʻrimi?.. Ha, bilamiz. Toshkentdagi
afishalarda ko`rganmiz nomingizni. Choriyor Karimovni
kim tanimaydi. Ikkinchi tomoni Toʻlanboy polvonning
shogirdisiz. To“lanboy akaga hurmatimiz zoʻr. Xoʻsh,
nima soʻramoqchi edingiz?

— Uchta uzun qoʻnjli, qirqinchi razmer rezinka
etik, — deya doʻ“rilloq ovozda soʻzlaydi Jiyan. — Uchta
elliginchi razmer kombenizon, uchta qalin koʻzoynak
kerak.

— Qalin koʻzoynak? — deya soʻraydi Mirakov ham.

— Mototsikl minganda taqiladigan koʻzoynak, —
deb javob beradi Jiyan.

— Faqat shumi? Tosh ko`targanda shularni
kiysangiz kerakda-a? Boshqa narsalar kerakmasmi?
Hozirgina atlas soʻraganday boʻluvdingiz?

— Yoʻq, sheriklarim Atlas qishlogʻida, dedim.

— Ha, bunday deng. Gastrol qilib kelibsizlar-da...

Mirakov knopkani bosadi. Hayal oʻtmay xonaga
bir qiz kiradi.

— Avvalo bitta choy damlang, — deb qizga
tayinlaydi Mirakov, — polvon akangiz bilan bir
piyoladan choy ichamiz. Toʻqson beshidan boʻlsin.
Achchiqroq boʻlsin. Keyin... Beriroq keling. Mana,
qogʻozga yozib oling. Nimalar edi, Choriyor polvon?

Jiyan qizning oldiga oʻzining Choriyor polvon
emasligini aytolmaydi, kerakli narsalarni aytadi. Qiz
yozib oladi...



Haligi qiz iymanib kirib, choy bilan konfetni stc
ustiga qoʻyadi-da, chiqib ketadi. Mirakov choyn
qaytara turib yana soʻz boshlaydi:

— Shunday qilib, Toʻlanboy akam yaxshi yuribdilarmi? Biz u kishi bilan juda qadrdonmiz-da.
Oʻzimizda ham talantdan picha bor-da, ashula-pashula
aytib turamiz. — Mirakov qah-qahlab kuladi, Jiyanga
bir piyola choy uzatadi. — Bir toʻyga Toʻlanboy akamni
ham olib bordim. Shaqir-shuqur toshlari bilan davraga
kirib borganlarida to'yxonada qiyqiriq boʻlib ketdi.
Zoʻr polvon-da! Hali ham elliktadan tuxum yutadilarmi? Men oʻzim... u kishiga ixlosim baland.
Shaharda meni bezorilar qoʻlidan — oʻlimdan saqlab
qolganlar...

Jiyan roʻparasida soʻzlab turgan odamning gaplarini
deyarli eshitmaydi, oʻz xayoli bilan band boʻlib,
Mirakovning yuziga tikilib oʻtiradi. Negadir Mirakov
unga tanishdek tuyuladi. Oʻzining togʻda adashib yurgan
kunlari, daraxtlarga burkangan Goʻrdara, yovvoyi
choʻchqa otgan ovchilar Jiyanning koʻz oldidan birmabir oʻtadi. Qulogʻi ostida qachonlardir eshitgan soʻzlari
qaytadan yangragandek boʻladi: «Arslon aka!.. Goʻrdara
emas... jannat-ku bu yer. Toʻy boʻlsa har kuni boraman,
ashula aytaman... bitta childirmachi, bitta raqqosa...
Raqqosa chiroyli boʻlsa...»

Jiyan o`ylanib qoladi. «Rostdan o“shamikin? — deya
o“z-o“zidan soʻraydi. — Sal chaqqonroq edi chamasi.
Bu odam... semiribdi biroz. Harakatlari hali ham
chaqqon. Oʻshadir...

Jiyan toʻsatdan Mirakovning soʻzini boʻlib savol
boʻradi:

— Goʻrdarada boʻlgansiz-a?

— Goʻrdara? Qaysi Goʻrdara? — deb oʻylanib qoladi
Mirakov.

— Bitta sherigingiz bilan yovvoyi choʻchqa otuvdingiz...

Mirakov hayratlanadi.

— Siz qayoqdan bilasiz, Choriyor polvon? Koʻp yil
boʻlib ketdi-ku? Arslon aka aytgan desam, u kishining
o'lganiga ancha boʻldi. Yonimizda boshqa hech kim
yoʻq edi. Qayoqdan bilasiz, uka.

— Bilaman-da, — deydi Jiyan. — Sizni yaxshi
taniyman...



Ularning suhbati boʻlinadi. Eshik ochilib, lo'nda
yuzli, xushmo£ylab bir kishi ichkariga kiradi. Mirakov
oʻrnidan turib, u kishining istiqboliga bir-ikki qadam
tashlab koʻrishadi.

— Assalomu alaykum! Keling, togʻa. Yaxshimisiz?
Yangamlar tetik yuriptilarmi? Qani, oʻtiring...

Xushmovʻylab kishi Jiyan bilan ham koʻrishib, holahvol soʻrashgan boʻladi-da, Mirakovga yuzlanib, darhol
muddaoga oʻtadi:

— Endi, Nabijon jiyanim, gap bunday. Anziratning
to`yidan xabaring bor. Avvallari qiz bolaga bunaqa
xarajatlar yoʻq edi. Endi garnitur degan gaplar
chiqipti. Magazinlarda yaxshisi yoʻq ekan. Shu,
o'shanaqa, yaxshirogʻidan oʻzing birortasini olib
bermasang boʻlmaydi. Senday jiyanim turganda men
kimga boraman?

Mirakov oʻylanib qoladi-da:

— Sal avvalroq aytib qo“ymabsiz-da, tog'a, —
deydi. — Ikki xil garnitura bor edi, kecha, oʻtgan
kuni boshqa ogʻaynilarga berib yubordim.

— Shundaymi? — deydi tarvuzi qoʻltigʻidan
tushgan xushmoʻylab togʻa. — Toʻygachayam kelmasmikan? Toʻyga hali yana bir oycha bor...

Togʻa koʻzi mo`ltirab, najot kutib, jiyani Mirakovga
tikiladi. U esa oʻylanib oʻtirgancha javob beradi:

— Kelib qolsa, daragini aytarman, togʻa. Oʻzingiz
ham xabar olib turing...

Ishi bitmagan xushmoʻylab togʻa tushkun kayfiyatga chiqib ketadi. Mirakov Jiyanga bir piyola
choy qoʻyib uzatadi-da, yana soʻz boshlaydi. Ammo
shu payt yana telefon jiringlaydi.

— Allo! Allo!.. Salom! — deydi Mirakov trubkaga. —
E, Abdulla Bozorovich oʻzingizmisiz? Sog'lig'ingiz
yaxshimi?.. Rahmat, aka, rahmat... Xoʻsh? Yaxshi...
Garnitura? — U hijolat chekkandek Jiyanga qarab
qoʻyadi. — Hozirgina tog'amiz ham kelib ketuvdilar
shu masalada. G'am yemang, bir gap boʻlar. Juda
boʻlmasa, siz uchun Toshkentdan yoki Samarqanddan
keltirib berarmiz... Arzimaydi, Abdulla Bozorovich!
Toʻyga yaqin yana qoʻngʻiroqlashaylik. Xoʻp, xayr...
Salomat boʻling...

Mirakov trubkani joyiga qoʻyadi-da:



— Kechirasiz, polvon, sizni qaratib qoʻydik, —
deydi. Shu soʻzlarni aytaturib u yana tishlarini
yaltiratib kuladi. — Nimani gaplashayotuvdik?.. Ha,
aytmoqchi, men hayron qoldim. Mening Goʻrdaraga
borganimni qaydan bilasiz? Oʻziyam oʻn besh yilcha
boʻlib ketdi yanglishmasam. Siz nechchiga kirdingiz,
polvon?

— Oʻn yettiga, — deb javob beradi Jiyan.

— Iya! — deb yuboradi Mirakov. — Unday boʻlsa
sizda bir xosiyat borga oʻxshaydi. Men Goʻrdaraga
borganimda siz besh-olti yoshga kirgan boʻlsangiz...
Qiziq-ku. Bir naql esimga tushdi. Boborahim
Mashrabning onasi bozorga borib, uzum sotayotgan
kishining savatidan bir shingil uzum olib yebdi-da,
pulini to“lamasdan uyiga qaytaveribdi. Hali tug£ilmagan Mashrab onasining qornida turib, oʻz volidayi
muhtaramasiga zamechaniy beripti. «Ey, ona,
birovning uzumidan yedingiz-ku, haqini to“lamadingiz»,
depti. Onasi zor-zor yigʻlab, iziga qaytibdi-da,
uzumning pulini toʻlapti... Xuddi shunga oʻxshab siz
ham u paytlarda bola ekansiz-ku, lekin... Buning ustiga
oʻzingiz zominliksiz, Farg'onada o“sgansiz, Go`rdarani
qayoqdan bilasiz?..

Jiyan endi astoydil oʻzini tanishtirishga, To`lanboy
polvonning shogirdi emasligini aytishga, uning bilan
Goʻrdarada uchrashgani tafsilotlarini hikoya qilmoqqa
jazm etib turgan paytda eshik ochilib, bir yigit
ichkariga kiradi.

— Keldingmi, Latif? — deydi unga Mirakov. Jiyan
aytgan narchalarni qogʻozga oʻrab, ip bilan bogʻlab
olgan yigit xona oʻrtasiga oʻtadi-da, tugunni stullardan
biriga qo`yadi.

Jiyan tugundagi narsalarning pulini Latifga
to'laydi. Latif indamay chiqib ketadi. Jiyan ham
tugunni olib, xayrlashmoqchi bo“layotganida Mirakov
oʻrnidan turadi:

— Shoshilmang endi, polvon, gastrol bilan
kelganmisiz oʻzi?.. Ozgina suhbatlashaylik. Menga
oʻxshab juda kamgap odamga oʻxshaysizda, hech
gapirmadingiz... Ha, labbay?

— Siz kamgap emassiz, — deydi Jiyan.

— Toʻgʻri aytasiz, polvon, — deb tan bergandek
kulib qoʻyadi Mirakov. — Polvonlar o`zi haq gapni



gapiradigan boʻlishadi. Endi gap bunday, Choriyorjon:
men sizni quruq ogʻiz yubormayman. Yana boshqa
narsa kerakmasmidi?.. Men hozir siz bilan birga
chiqaman. Bir joyga boramiz, ikki six-ikki sixdan
kabob yeymiz.

Jiyan garchi hali nonushta qilmagan boʻlsa
ham:

— Hojati yoʻq, aka. Men qaytaman, — deb ikkilanadi.

— Koʻp vaqtingizni olmayman, polvon, — deya
tinimsiz so“zlaganicha xonadan chiqaveradi Mirakov. —
Siz nonushta qilganmisiz, yoqmi — bilmayman! Ammo
men hali nonushta qilmaganman. Kecha bir joyda
ziyofatda boʻluvdik. Haligi sabildan... oʻzingiz tushunasiz-ku... Erta bilan nonushta qilishga ishtaha
boʻlmadi...

Ular birgalikda koʻchaga chiqadilar. Mirakov
koʻchada ham tinimsiz gapirib boradi:

— Bizning Bogʻistonda ham koʻrsa boʻladigan joylar
bor, Choriyorjon. Endi shahar tusini olayapti... Hozir
bir kabobxonaga boramiz. Kavkazcha kabob pishiradi.
Qotirib yuboradi oʻziyam. Kavkazning oʻzida ham
shunaqa mazalik qilib pishirishmasa kerak... Shaharda
odam koʻpligini qarang, Bogʻistonda odam koʻpayib
borayapti. Kelgusida viloyat boʻladi, degan gaplar
bor. Vloyat boʻlsa, odam koʻpaysa, bizga ham yaxshida, daromad oshadi...

Ular kabobxonaga yetib boradilar. Kitob magazinining ortidagi mo'jazgina hovlisimon sahnda to`rtbeshta stol qoʻyilgan ekan. Magazinning devoriga orqa
oʻgirib kabob pishirayotgan yigitga qarab:

— Hormasinlar, Nazarbek, — deydi Mirakov.
Kabobpaz yigit Mirakovni koʻriboq tavozega kelib,
ishini toʻxtatadi-da, darhol qo`sh qoʻllab koʻrishadi,
ularni alohida xonachaga boshlab kiradi.

— Bu kishini taniysizmi, Nazarbek? — deydi
Mirakov qoʻlidagi tugunni burchakdagi stulga
qoʻyayotgan Jiyanni koʻrsatib. — Toʻlanboy polvonning
shogirdlari — Choriyor polvon boʻladilar.

— Boya bularning sheriklariyam kelishuvdi, kabob
yeb ketishdi, — deydi kabobpaz. Mirakov uning
soʻzlariga ahamiyat bermaydi.

; 207 ;


— Zoʻr joyidan boʻlsin. Oʻn six kabob, — deydi.

Koʻp oʻtmay kabobpaz likobchada ikkita non, soʻngra
oʻn six kabob bilan bir choynak choyni olib kirib, stol
ustiga qoʻyadi...

Gapning qisqasi, kabobxoʻrlik tugab tashqariga
chiqadilar. Mirakov kabobning xillarini soʻzlab yoʻlda
davom etadi. Tandir kabob, bedana kabob, kaklik kabob
va hokazolarning ta'rifini keltirib boradi. Jiyan esa
bozorchaning narigi yonidan aylanib avtostansiyaga
burilib ketishni moʻljallaydi. Bir mahal bozorcha
yonidagi ariq boʻyida bir katta davra odam yigʻilib
turganini koʻrib qoladilar. Davra ichidan sovub qolgan
nogʻoraning tinimsiz daranglashi eshitiladi. Yaqinlashib
boradilar. Ogʻzining bir tarafi qulogʻiga tomon
choʻzilib ketgan bir odam nogʻorani tinimsiz daranglatganicha odamlarni tomoshaga chorlab, ham davrani
kengaytirib yuradi. Davra oʻrtasida yarim yalangʻoch,
ikkala yelkasidan shimiga «X» shaklida kamar
tortilgan, koʻkragi keng bir yigit ohista qadam tishlab,
u yon-bu yon yurib turadi. Polvonlar ko`taradigan
besh-oltita tosh, allaqancha zanjirlar yerda yotardi.
Bir payt haligi yigit nogʻorachiga qoʻli bilan ishora
qildi. Nogʻora tovushi tinadi.

— Hurmatli birodarlar, ota-onalar, aka-ukalar, opasingillar! — deya soʻz boshlaydi oʻrtada yurgan yarim
yalangʻoch yigit. — Oʻz hunarimiz bilan sizlarni
xushnud etish uchun yurtingizga mehmon bo£lib
keldik. Oʻzbekiston chempioni, mashhur polvon
Toʻlanboy Qurbonov mening ustozim boʻladi. Oʻzim
asli zominlikman, oʻn bir yoshimdan boshlab Beshariqda — Fargʻona vodiysida oʻsganman. Ismim
Choriyor, atrofimda doʻsti yor, davrada odam bisyor,
tosh koʻtarishda har xil hunarlarim bor... Mana,
oʻrtada — ko'rib turganlaringiz oltita ikki pudlik
tosh. Ishonmasangizlar kelib ko`tarib koʻrishlaringiz
mumkin. Men shularni bitta-bitta, ikkita-ikkita, bir
yoʻla hammasini koʻtaraman, o`z hunarimni ijro
etaman... Qani, muzika!

Bir chekkada qarab turgan haligi nogʻorachi yana
daranglatishga tushadi. Oʻrtada yurgan Choriyor polvon
toshlarga yaqinlashadi...

Jiyan yonidagi Mirakovga qaraydi. Mirakov
allaqachon unga koʻz tikib turgan ekan.



— Mana, siz aytgan Choriyor polvon, — deydi
Jiyan Mirakovga. — Siz meni shu odamga oʻxshatdingiz
chogʻ£ʻi.

Shu gap asnosida ular davradan sal chetga
chiqadilar.

— Siz kimsiz? — deb soʻraydi Mirakov.

— Men boshqa odamman, — Jiyan shunday deb
yonidan bitta ellik soʻmlik chiqaradi. — Manavini
olib qoʻying.

— Nima bu? Nega? — deb soʻraydi Mirakov.

— Boyagi kabobning puli.

— E, qoʻysangiz-chi.

— 080"ушаушат Olasiz! — deydi Jiyan va
zoʻrlagandek Mirakovning choʻntagiga solib qoʻyadi. —
Qarzdor boʻlishni yoqtirmayman.

— Tuzukroq tanishmadik ham, — deydi Mirakov.

— Men sizni yaxshi taniyman, — deydi Jiyan. —
Avvaldan bilaman, yaxshi odam emassiz! Yaxshi odam
bo`lganingizda, tog“aningizga bir piyola choy quyib
berardingiz, amaldorlarga emas, togʻangizga oʻxshaganlarga garnitura olib berardingiz!

Dabdurustdan aytilgan bu soʻzlarni eshitgan
Mirakov lol boʻlganicha turgan oʻrnida qoladi. Jiyan
esa, avtostansiyaga jo`naydi. Choriyor polvon davrasidagi nogʻ“oraning tovushi anchagacha uning qulogʻiga
eshitilib turadi.

JIYANNI BIY ChAQDI

Ziyoviddin Qiyomovich bilan Nabijon Mirakovni
shaharga kuzatib qoʻydik. «Xayriyat tez kelib, tez
ketishdi, — deb oʻyladim oʻzimcha. — Atlas qishlogʻida
bir-ikki kun yurishsa bormi, Murodjon domlaning
oldida rosa oʻsal boʻlardim-da. Ana endi ertaga
Choponbergan gʻoriga yoʻl olsak boʻladi».

Biroq ertasiga yana bir ishkal chiqdi. Ishkal
boʻlganda ham shunday kattasiki, hay-hay, bunaqasi
hech kimning boshiga tushmasin!..

Ovga chiqqan akalar bilan soy va oʻngirlarda
yuraverib rosa charchagan edik. G“oyibnazar akaning
hovlisida mehmonlar bilan xayrlashdik-da, biz ham
sekin tarqaldik. Sherbek aka bilan birgalikda uning
hovlisiga yoʻl oldik.

а 209 ;


Behi ostidagi supada yotadigan joylarimiz tayyor
ekan. Sherbek akadan boshqa hammamiz oʻz o'rnimizga
choʻzildik. Chiroqni oʻchirdik.

Har qancha charchagan boʻlsam ham, anchagacha
uyqum kelavermadi. Tezroq uxlash maqsadida: «Bir,
ikki, uch.. oʻn... yigirma...» deb sanay boshladim.
Bir mahal Jiyan oʻrnidan turdi-da, supadan tushib
daraxtlar ostidagi nimjongina bedazor oralab buloq
tarafga ketdi. Taxminan oʻn besh minutlardan soʻng
qaytib kelib joyiga yotdi.

— Ha, nima gap, biror narsadan bezovta boʻldingmi? — deb soʻradim Jiyandan.

— Kirlanib ketgan ekanman, yotolmadim, togʻa.
Buloq suvida yuvinib keldim, — dedi u. Bu orada
Sherbek aka ham hovlidagi u-bu ishlarini bitirib, o“z
oʻrniga kelib yotdi. Hammamiz uyquga ketdik.

Tong otar payti hammamiz Jiyanning:

— Voy ayajon, voy ayajon! — degan ovozidan
uygʻonib ketdik. O'rnimdan sapchib turib:

— Ha, ha, nima boʻldi, Jiyan, nima boʻldi? — deb
soʻradim.

Murodjon domla ham turib, Jiyan tarafga oʻtdida, yigitchaning boshini ushladi:

— Nima boʻldi, oʻgʻlim, bir nima chaqdimi?

— Oʻlib qolaman, voy ayajon! — deya yotgan joyida
Jiyan to“lg“ona boshladi.

Darhol koʻrpalarni yigʻishtirib, supaning bir
chetiga toʻplab qoʻydik. Atrof yorishib qoldi. Sherbek
aka bilan uning xotini yetib kelishdi. Ikkovlashib
Jiyanni u yon-bu yon agʻdarib koʻrishdi. Jiyan
maykachan yotgan ekan, Sherbek akaning xotini
yigitchaning yelkalarini oʻgirib koʻrdi-da, pastki labini
tishlab, boshini chayqadi:

— Biy chaqibdi buni, — dedi. — Koʻylagini
kiydiringlar... Oʻzi qani, o`zi?..

Yangam bu savolni Jiyanga berayotgan edi. Ammo
Jiyan birovning savolini eshitadigan holatda emasdi,
dod-voylab sholcha ustida agʻanardi.

— Hov bola, oʻzi qani? — deya Jiyanni turtib
soʻradi yangam.

— Nimani so'rayapsiz? — dedi Jiyan ingrab. —
Voy ayajon, oʻlaman!..

— Chaqqan narsaning oʻzi qani?

В 210 ;


Keksalar insonning dushmani hisoblangan narsalarning nomini takrorlayvermaslikni, iloji boricha
boshqacha nom bilan atashni uqtiradilar. Masalan,
boʻrini «it» yoki «qoʻshquloq» deb ataydilar. Chayonni
«eshak», biyni «qoraqurt» deydilar. Yangam ham shu
odatga amal qilib, «biy» degan soʻzni tilga olgisi
kelmasdi.

Jiyan dod-voylaganicha supaning pastiga ishora
qildi. Yangam supadan pastga tushdi-da, enkayganicha
Jiyan koʻrsatgan tomonga oʻtdi. Biz ham qarab
turibmiz, rayhon tupining ostida yotgan chigitdek
qora narsani koʻrdi-yu:

— Voy qurib ketgur, xuddi oʻzi! Ha, gʻujanak
boʻlmay oʻl! — dedida, peshonasining ustiga —
roʻ“moliga sanchilgan ninani olib, haligi «chigit»ning
oʻrtasiga sanchdi. Shu boʻyicha biyni olib joʻnadi-da,
ninaning uchini uyning devoriga sanchib qoʻydi.

— Bolani darrov peshob qildiringlar, — dedi
yangam. — Boʻlmasa zahari qovuqni boʻgʻib qoʻyadi.

Nurbek bilan Murodjon domla Jiyanni bogʻning
toʻriga yetaklab borishdi, bir ozdan soʻng yana joyiga
olib kelishdi.

— Voy ayajon! Hamma joyim teshilib ketdi. Endi
oʻlaman!.. — deb ingrardi Jiyan.

Men Jiyanning peshonasini ushladim. Birdan meni
vahima bosdi. Xayolimga har xil gaplar keldi. Yigitcha
issiqdan kuyib-yonar edi... «Bir nima boʻlib qolsa,
Qosim akaga, Zulayho opaga nima deyman?..» Badanim
jimirlab, sovuq ter chiqib ketdi.

Supa yonida hayron boʻlib turgan Sherbek akani
yangam chaqirdi. Yangamning oʻzi ham supaning
yaqinrogʻiga keldi-da:

— Nega qarab turibsiz? — dedi eriga. — Anovi
patpatingizni mining-da, feldsher yigitni chaqiring.
Feldsher yoʻq boʻlsa, Ko`hi luqmonni mindirib
kelsangiz ham boʻladi.

— Koʻhi luqmon? — deb soʻradi Sherbek aka. —
Qaysi u?

— Papaloq qishlogʻiga koʻchib keldi-ku bultur,
bilmaysizmi?.. Shunaqalarni dam solib davolarmish.
Borib keling darrov.

Sherbek aka darhol mototsiklini darvozaga oʻngladida oʻt oldirdi. Men uning yoniga borib:



— Darrov keling-da, aka, — dedim vahima bilan. —
Papaloq qishlogʻi yaqinmi?

— Oʻn chaqirimcha keladi. Darrov qaytaman.
Ishqilib domla uyida bo`lsin, — dedi Sherbek aka va
mototsiklini tarillatib joʻnab ketdi.

Sherbek akaning xotini — yangam juda baraka
topkur ayol ekan. «Bola shoʻrlikka bu koʻrgulik ham
bor ekanmi?!» deb koʻz yoshlarini arta-arta supa
burchagida turgan koʻrpa-yostiqlarni tashidi-da, hammamizni uyga taklif etdi:

— Uyga kiringlar, joy qildim. Bolani olib kiringlar, — dedi. Murodjon domla ikkalamiz Jiyanni
koʻtargandan beriroq qilib — suyab uyga olib kirdik.
Uy to'rida kenggina qilib joy solingan ekan, Jiyanni
oʻsha yerga yotqizdik. Oʻzimiz ikki yondagi koʻrpachada
oʻtirdik. Jiyan ayasining, dadasining nomini aytib
tinimsiz dodlar, har dodlaganida yuragimiz zirqirab
ketar edi.

Uy eshigi oldida non oʻralgan dasturxon bilan
yangam koʻrindi. Men oʻrnimdan turib, uning qoʻlidan
dasturxonni oldim-da, oʻrtaga yozib qoʻydim. Nurbek
choy olib kirdi. Choyni bir-ikki bor shopirib, ustiga
dasturxonning burchagini yopib qoʻydim. Shu topda
tomogʻimizdan choy ham, non ham oʻtmas edi. Jiyan
tinimsiz voy-voylar, Murodjon domla ikkalamiz birbirimizga xomushgina boqib qoʻyar edik.

Uyga kirganimizdan keyin besh-oʻn daqiqa oʻtaro'tmas mototsikl ovozi eshitildi. Men hovliga chiqdim.
Koʻp oʻtmay Sherbek akaning mototsikli ochiq
darvozadan ichkariga kirdi. Motogʻikl kajavasida
boshiga salla oʻragan, oq yaktak kiygan, oq yuzli
barvasta qomat, ellik-ellik besh yoshlardagi bir qariya
bor edi. Sherbek aka darhol tushib, uning turishiga
yordamlashdi. Qariya oyogʻiga mahsi-kalish kiyib olgan
edi. U mototsikl kajavasidan tushiboq:

— Assalomu alaykum! — deya men bilan soʻrashdi.— Boshlang, — dedi Sherbek akaga. Oldinma-keyin
ichkariga kirdik. Qariya Murodjon domla bilan ham
qoʻl berib soʻrashdi-da oʻtirdi. Qoʻlini yuziga tortdi.
Bu vaqtda Jiyan koʻzini ham ochmasdan dodlar, ingrar,
tinimsiz toʻlg“onar edi.

— Bolalarga ayting, bir kosa saryog` eritib berishsin, — dedi. Ko`hi domla Sherbek akaga.



— Sizlarniki qaerdan? — deb oʻrtaga savol tashladi
Koʻhi domla. Murodjon domla oʻzining, mening va
Jiyanning kim ekanligini tushuntirdi. Men choydan
oʻzimga bir piyola quyib, ikkinchi piyolani Ko`hi
domlaga uzatdim. U choyni olmadi, qo`lini koʻkragiga
qoʻydi-da.

— Keyin, — dedi. Men xijolat boʻlib choyni oʻz
domlamga uzatdim. Jiyan tinimsiz toʻlgʻonar, ingrar
ей. Коши domla uning bosh tarafida oʻtirar edi,
yigitchaning peshonasini ushlab koʻrdi. Murodjon
domla bilan men, biror najotli gap aytarmikin, deb
uning ogʻziga tikilar edik.

Koʻp oʻtmay Sherbek aka bir kosa eritilgan saryog`
olib kirib, Ko`hi domlaga uzatdi. Ishtahani ochuvchi
yoqimli hid butun xonaga taraldi. Ko'hi domla kosani
dasturxonga qoʻydi-da:

— Qani u? — dedi Sherbek akaga.

— Labbay? — dedi Sherbek aka savolni tushunmay.

— Bolani chaqqan badbaxtning oʻzi qani?

Sherbek aka salkam yugurib tashqariga chiqdi-da,
boyagina yangam qoʻygan joydan ninaga sanchilgan
biyni olib, Ko`hi domlaga keltirib berdi.

— Ha badbaxt, senmisan insonlarga ozor yetkazadigan!? — dedi Koʻhi domla ninani qoʻlga olarkan.

Sherbek aka ham yonimizga kelib oʻtirdi. Hammamizning koʻzimiz Koʻ`hi domlada edi. Ko`hi domla
qoraqurtni ninadan chiqarib qoʻliga oldi-da, oyoqlarini
birma-bir yulib tashladi. Bir mahal qoraqurtning o`zini
ogʻziga tashladi-da, yutib yubordi. Uchchalamiz ham
hayratdan ogʻzimizni ochib oʻtirar edik.

Koʻhi domla qoraqurtni yutib yubordi-da, darhol
eritilgan saryog“ turgan kosani qoʻliga oldi, endi soviy
boshlagan choyni ho“plagandek, moyni ichaverdi.
Kosani butunlay boʻshatib boʻlib dasturxonga qoʻydida, moʻylabini silab, ogʻzini qoʻli bilan artib qoʻydi.
Shunda moyning ustidan bir tishlam non ham yemadi,
qorni toʻyib omin qilgan odamdek qoʻlini yuziga tortdi.
Dasturxonning bir chetini salgina himarib qoʻyib, duo
oʻqishga tushdi.

Koʻhi domla koʻzlarini yumib olganicha uzoq oʻqidi.
Taxminan biror daqiqadan soʻng Jiyanning yuziga qarab
ikki marta «kuf-kuf» deb yubordi. Soʻngra gʻoʻngʻillab

. 213 .


yana oʻqiy boshladi. Hammamiz jim edik. Jiyan
tinimsiz toʻlg“onar, azoblanib ingrar edi.

Koʻhi domla nafas olmasdan oʻqir edi. Har gal
lablari pichirlab g'oʻngʻillagan ovoz chiqarib oʻqir
ekan, boshi orqa tarafga xiyol keta boshlar, yuzlari
qizarib, boʻgʻriqib ketar edi. Aniq esimda ус"а, Ко"11
domla toʻrtinchi yoki beshinchi marta «kuf-kuf»
deganidan keyin Jiyan to“lgʻ“onishdan biroz toʻxtadi,
koʻzini ochdi. U hamon ingrar edi. Koʻzlari uzoq
yotgan bemorning ko`zlaridek nihoyatda behol boqardi.
Koʻnglim ravshanlashgandek boʻldi. Murodjon domla
bilan Sherbek akaga qaradim. Ularning ham kayfiyati
yorishayotganini payqadim.

Koʻhi domla oʻqishda davom etdi. Taxminan oʻn
besh martalar kuflaganidan soʻng oʻqishni toʻxtatdi.
Oxirgi marta oʻqiyotganida nafasi yetmay tomogʻi
g'iyqillab qoldi. U yonidan roʻmolchasini olib,
peshonasidan quyila boshlagan terni artdi-da:

— Yov olgur, zoʻrlik qilyapti, — dedi oʻzaro gaplashib
o“tirgandek. So`ngra Sherbek akaga yuzlandi. — Choydan
quying.

Sherbek aka bir piyola choy qoʻyib berdi-da, issiq
choy keltirish uchun chiqdi. Ko'p oʻtmay issiq choy
olib kirdi.

— Dasturxonga qaranglar, yeb-ichib o`tiraveringlar, — dedi Ko“hi domla bizga.

— Qaymoq keltiraymi, domla? — soʻradi Sherbek
aka.

— Mayli, keltiring...

Jiyan boyagidan koʻra bir qadar tinchlanib qoldi.
U behol koʻzlari bilan shipga boqib yotar, har zamonda:

— Voy qornim! Voy oyogʻim! Voy, ayajon! — deb
ingrar edi.

Koʻ`hi domla kosada keltirilgan qaymoqning
yarmichasini yedi. Soʻngra kosani dasturxonning
o`rtarogʻiga surib qoʻydi-da, Murodjon domla bilan
menga qarab:

— Olinglar, yeb oʻtiringlar, — dedi. So`ngra ikkiuch piyola issiq choyni ustma-ust ichdi-da, yana
oʻqishga tushdi. U avvalgidek nafas chiqarmasdan
qiynalib oʻqir, duosini bir nuqtaga olib borib
kuflaguncha yuzlari qizarib, boʻgʻriqar edi. Bir gal
u nafasi yetmagandek yana tomogʻi chiyillab qoldi.



Oʻqishni toʻxtatdi. Dasturxon tarafga oʻgirildi. Shu
payt Sherbek aka bugʻi chiqib turgan goʻsht va
kartoshka toʻla laganni olib kirib, dasturxonga qoʻydi.
Keyin kosalarda hammamizga shoʻrva olib keldi.

— Ortiqboyga ham shoʻrva keltiraymi? — deb
soʻradi Sherbek aka Ko`hi domladan.

— Yo`q, keyinroq, — deb bamaylixotir javob berdi
Koʻhi domla.

Nazarimizda Jiyan ancha oʻziga kelayotgandek edi.
U endi avvalgidek dod-voy solmas edi, bilinar-bilinmas
ingrab qo`yar, har zamonda:

— Voy oyogʻim! Voy tizzam! — deb qoʻyar edi. Hatto
bir-ikki marta boshini burib, biz tomonga qarab ham
qoʻydi. Koʻzlari ham xiyol ravshan tortgandek edi...

Koʻhi domla lagandagi goʻshtdan bir-ikki boʻlak
yedi-da, kosasidagi shoʻrvani tez-tez ichib oldi. Boʻshagan
kosani oʻrtaroqqa surib, dasturxon chetini himarib
qoʻydi-yu tagʻin oʻqishga tushdi. Yana avvalgi ahvol
takrorlandi. Ko“hi domla nafas olishdan ko`p qiynalib
duo oʻqir edi. Bizlar esa, Jiyan bilan barobar unga ham
rahmimiz kelib oʻtirar edik. Domla taxminan oʻn besh
martalar kuflaganidan keyin, duoxonlikni to`xtatdi.
Ro`molchasi bilan peshonasidagi, yuzidagi terni artib
oldi-da, tagʻin choy ichishga, ovqatlanishga oʻtdi.

— Boʻldi endi, — dedi u hammamizga eshitiladigan
ohangda, — otday boʻlib ketadi... Uch-toʻrt soat
qimirlamay yotsin. Tushdan keyin turib oʻtiradi,
sho`rvami, qaynoq sutmi ichirarsizlar... Oyogʻining
uchida ozgina qoldi. Butunlay chiqarib yuborsam,
oʻzimga qiyin boʻladi...

Jiyanning chiroyi rostdan ham ochiq edi.
Holsizlanganicha choʻzilib yotar, lekin endi ingramas
edi.

Sherbek aka kosalarni olib uydan chiqqanida men
unga ergashdim. Kosalarni oʻchoqboshiga qoʻyib
qaytayotganida uni toʻxtatib soʻradim:

— Domlaga biroz pul-mul beramizmi?

— Unisi bilan ishingiz boʻlmasin, Hakimjon, —
dedi Sherbek aka jilmayib. — Sizlar hali yoshsizlar,
bunaqa ishga aralashmanglar.

— E, qachongacha aralashmaymiz axir, — deya bo`sh
kelmadim men ham choʻntagimni kovlayturib. —
Qanchaligini ayting, men beraman, Sherbek aka.



— Hakimjon, iltimos, odamni xafa qilmang...
Yuring, uyga kiraylik. Ishingiz boʻlmasin, hammasi
tayyorlab qoʻyilgan.

Uyga kirdik.

— Endi bizga javob berasizlar, — dedi Ko`hi domla
biz oʻtirib ulgurmasimizdan. — Omin, tinchlik, tani
sihatlik, xotirjamlik boʻlsin. Bolaga Xudo shifo bersin!

Jiyandan boshqa hammamiz oʻrnimizdan turdik.
Koʻhi domla kalishini kiya turib Jiyanga yuzini
oʻgirdi:

— Xayr, qarogʻim, omon boʻling!

Jiyan bir nimalar deb pichirladi.

— Ertaga oʻrnidan turib qoladi, — dedi domla. —
Lekin kuch-quvvati qolmagan. Uch-toʻrt kundan keyin
dadil yuraveradi.

Birga yurib darvozagacha bordik. Sherbek aka
oshxona-uyga kirib, non, qand-qurs oʻralgan bir
tuguncha koʻtarib chiqdi. Tugunchani mototsiklning
orqa oʻrindigʻiga bogʻlab qoʻydi. Soʻngra mototsiklni
oʻnglab, oʻt oldirdi. Ko`hi domla xiyol jilmayish bilan:

— Omon boʻlinglar, — deb qoʻydi-da, mototsiklning
kajavasiga oʻtirdi. Sherbek aka domlani olib joʻnadi.
Murodjon domla ikkalamiz Sherbek aka kelgunicha
bir choynak choyni ermak qilib Jiyanning yonida
oʻtirdik...

— Bu yigitcha hali uch-toʻrt kunsiz togʻtoshga
chiqolmaydi, Xolmatov, — dedi Murodjon domla. —
Yaxshisi men Toshkentga bir borib kelay. Zaril ishlar
bor edi. Nima deysiz shunga?

Domlaning gaplari oʻrinli edi. Men u kishiga hech
qanday vaj koʻrsata olmadim. Fan doktori degan ilmiy
unvoni bor katta bir olimning uch-toʻrt kunlik vaqti
bekor oʻtdi, desa boʻladi. U kishiga yana uch-toʻrt
kun yuring, desak, insofdan bo`lmas.

— Mayli, domla, sizning oldingizda xijolatman.
Shuncha kun vaqtingiz bekor oʻtdi.

— Xijolatli joyi yoʻq, Xolmatov. Sizning
bahonangizda koʻrmagan joylarimizni koʻrdik. Anchamuncha toshlar yigʻdim. Vaqtimiz bekor ketmadi.

Sherbek aka Papaloq qishlogʻidan qaytib kelganidan
soʻng Murodjon domlani Bogʻistonga olib joʻnadi.
Jo`“nash oldidan: «Atlas qishlogʻiga yana kelasiz», deb
Murodjon domlaning va'dasini oldi...



Men kuni bilan Jiyanning yonida boʻldim. U tushdan
keyin yangam pishirib bergan sutdan yarim kosa ichdi,
yana yotdi.

— Qalaysan, Jiyan, durustmisan endi? — soʻradim
undan.

— Ogʻriq yoʻq, — dedi u ohista. — Ogʻriq ketdi.
Darmon yoʻq. Hamma yogʻim qatiqdek ivib yotibdi.

Peshonasini ushladim. Isitmasi yoʻq. Ammo
yigitchaning rangi-roʻyi bir oylik kasalni eslatadi...

Peshindan kechroq Sherbek aka qaytib keldi.
Murodjon domlani katta yoʻldan oʻtayotgan avtobusga
chiqarib qaytibdi.

ua

Ertasiga ertalab qishloq fuqarolar yig`ini raisi Lapas
Хо оЧаеу, С"оуШФпахаг аКа, С"ауш, Мапзиг АКБагоуlar Jiyanni koʻrgani kelishdi. Ular voqeani kecha
kechga yaqin eshitishgan ekan-u: «Kechqurun kasal
koʻrgani bormaylik», deb irim qilishibdi. U yoq-bu
yoqdan gaplashib oʻtirdik. Suhbatimiz davomida
Mansur Akbarov bir-ikki marta oʻsal boʻldi.

Davramizda dastlab Koʻhi domla haqida gap ketdi.
Ma'lum boʻlishicha, uning asli ismini hech kim bilmas
ekan. Qachonlardir «Koʻhi domla», ya'ni «Togʻ domlasi» degan nom olgan ekan.

Shundan keyin togʻda oʻsadigan shifobaxsh giyohlar,
mevalar haqida soʻz ketdi. Ravoch, kiyik oʻti, zira,
qoraqand, qatrongʻining nomi takror-takror aytildi.
Biroq kutilmaganda Mansur Akbarov oʻz akasini —
Nabijon Mirakovni maqtab ketdi. «Ishbilarmon»,
«uddaburon», «gapga chechan» degan soʻzlar Mirakovning yaxshi fazilatlari sifatida bir necha bor
takrorlandi.

— O`z akam bilan maqtanmayman-u, lekin gapning
rosti, u kishi bilan faxrlansam arziydi, — dedi u gap
orasida.

— Sizlar tugʻishgan aka-ukamisizlar yoki amakivachchamisizlar? — deb soʻradi Lapas Xolbo'taev.

— E, ogʻzingizga qarab gapiring, do“m bobo, —
deya hazillashgan boʻldi Mansur Akbarov. — Nabijon
akam bilan bir qorindan talashib tushganmiz.

— Otangiz ham birmi?

; 217 ;


— Ha, otamiz ham bir.

— Nega familiyalaringiz har xil?

— Ko'ʻplar shundan chalgʻiydi, — dedi Mansur
Akbarov. — Otamizning otlari asli Mirakbar edi. Akam
shundan oldingi ikki boʻgʻinini olib, oʻziga familiya
yasab olgan. — U oʻzining qiziq gap aytayotganini
bildirish uchun kulib qoʻydi. — Men esa keyingi ikki
boʻgʻinini olganman. Tushunarlimi, do“m bobo?

— Tushunarli...

— Akangizning xotini hali ham ikkitami, kasaba? — deb soʻradi G“ayni kutilmaganda.

— E, ogʻzingizga qarab gapiring, kasaba. Akamning
xotini hech mahal ikkita bo“lgan emas. Kim aytsa
bekor aytibdi!

— Odamni oʻsal qilasiz-a, kasaba, — Gʻayni ham
boʻsh kelmadi. — Axir bultur hammasini oʻzingiz
aytib beruvdingiz-ku. «Birinchi xotinini bir oʻgʻil,
bir qiz bilan qo`yvorgan. Keyin bittasini oldi. Unisi
tugʻmadi. Keyin shu xotinining amakivachchasini ham
oldi. Keyingisi tug“ayapti. Hozir ikkovi bilan ham
turadi», demabmidingiz? Unda akangizni buncha
maqtamasdingiz ham. Endi savdo tashkilotiga oʻtgani
uchun xushomad qilyapsiz, chogʻi...

Davradagilar kulib yuborishdi. Men ham gapga
qoʻshildim:

— Hozirgina Mansur akamning oʻzlari akalarini
uddaburro, ishchan deb maqtadilar-ku. Uddaburro
boʻlmagan odam ikki marta uylana olarmidi?

Yana yengil kulgi boʻldi. Men: «Hozir 80"гатазаш,
qachon soʻrayman», degan mulohaza bilan Mansur
Akbarovning oʻtgan kuni kechasi Sherbek akaning
bogʻiga kirgan-kirmaganligini bilmoqchi boʻldim.

— Oʻtgan kuni kechasi qiziq boʻldi, Mansur aka.
Gʻoyibnazar akanikidan chiqib, tarqalishdik, toʻgʻrimi?

— Toʻgʻri.

— Biz toʻrtta boʻlib bu yerga keldik. Supada
yotdik. Bir mahal supa ortidan kimdir oʻtganday boʻldi.
Uygʻonib qaradim. Xira oydinda bir odamning
ketayotganini koʻrdim. Negadir oʻsha odamni sizga
o“xshatdim. Oʻsha odam siz emasmidingiz?.. Chaqirdim,
indamadingiz.

Mansur Akbarovning rangi oqarib ketdi, menga
tikilib qoldi. Keyin poyma-poy soʻzlay boshladi:



— Yoʻq, men emasdim... Men hech yoqqa bormadim.
Uyga borib yotdim... Non ursin agar biror joyga chiqqan
boʻlsam... Siz tush koʻrgan boʻlsangiz kerak... Sherbek
akamnikiga kelsam, toʻppa-toʻgʻri chaqirib kelaveramanda... Oʻlay agar, siz aytgan odam — men emas...

— Qoʻying, qasam ichmang, — dedim unga. —
Axir men sizni qasamga tirayotganim yoʻq-ku...
Shunchaki soʻradim-da...

— Yana bir narsa qiziqki, — deya mening gapimni
quvvatladi Sherbek aka. — Oʻsha — Ortiqboyni
qoraqurt chaqqan kuni ertalab supaning tagida bir
bog`lam yoʻngʻichqa turibdi. Kim keltirganini hovlida
hech kim bilmaydi. Haligacha hayronman. Qoraqurt
asosan yoʻngʻichqapoya bilan g`“allazorda boʻladi...

Davradagilar bir-biriga qarab olishdi. Mansur
Akbarov allatarzi holatda jimgina oʻtirar, hech
kimning yuziga qaray olmas edi. Hozirgina bulbulday
sayrab turgan Akbarov endi ogʻziga qum solgandek
jim edi...

Uchinchi kuni Jiyan ancha tuzalib qoldi. Ertalab
nonushtadan keyin birga-birga yurib, Gʻoyibnazar
akaning magaziniga chiqib keldik. Tushdan keyin Jiyan
bilan qishloqning pastiga endi ikkita soy qo`shiladigan
joydagi buloq atrofida ozgina sayr qildik. Oʻsha yerda
biroz dam olib oʻtirdik. Men Jiyandan:

— Biy qanaqa qilib chaqar ekan? — deb soʻradim.

— Yaxshi bilolmadim, — dedi Jiyan.

. — Oʻsha kuni nima boʻldi oʻzi, bilganingcha aytib
ber-chi.

— Tush koʻrdim, — deya soʻzladi Jiyan. — Ikkita
boboy tik turib soʻzlashyapti. Menga qaramaydi. Oq
kiyim kiygan ikkoviyam. Bittasi dadamning dadasi —
bobom emish. Bobomligini oʻzim bilibman. Yonidagisi
oʻsha meni oʻqigan domlaga oʻxshaydi... Uygʻondim..
Yelkamning orqa tarafi chumoli chaqqanday boʻldi.
Qoʻlim bilan oʻsha narsani olib tashladim. Endi
yorishayotgan payt edi. Bezovta boʻlib yotdim. Bir
pasdan keyin kuragimning ostiga nina sanchilganday
boʻldi. Choʻchib tushdim. Zaharining koʻpini oʻsha
yerga toʻkkan boʻlsa kerak. Chumolidek chaqqan joyi
ogʻrimadi. Kuragimning pasti ogʻridi. Chumolidek chaqqan joyini ogʻzi bilan tishlagan boʻlsa
kerak...



— Xuddi nina sanchganday bo£lib ogʻriyverdimi?

— Avval kichkina nina sanchganday boʻldi. Sal
oʻtmay katta nina sanchganday boʻldi. Keyin ninalar
ko“payganday boʻldi. Oldiniga indamovdim, keyin
dodlab yubordim.

— Katta ninalar sanchilganday boʻlib ogʻriyverdimi?

— E, qayoqda? Pichoq sanchganday boʻlib og`ridi.
Ogʻriq hamma yoqqa tarqalaverdi. Oʻnta-yigirmata
pichoq tinimsiz sanchildi ishonsangiz. Og`riq boshimga
ham, oyogʻimga ham oʻtdi. Ogʻrimagan joyim qolmadi.
Hamma joyimga yoʻgʻon-yoʻgʻon pichoqlar sanchilaverdi.

— Tozayam azob yebsan-da, jiyanim.

— He, oʻlaman, devdim... Koʻrdingiz-ku dodlaganimni. Chidab boʻlmadi, keyin dodladim.

— Haligi domla oʻqiganda qanaqa boʻldi, aytib
berolmaysanmi?

— Aytib beraman... Har safar «kuf-kuf» deganida
ozgina-ozgina joyning ogʻrigʻi yoʻqoldi. O'sha domulla
ogʻriqni quvdi. Bosh tomonimdan boshlab quvdi. Besh
martamikin, olti martamikin kuflaganida boshimdagi
ogʻriq tamom boʻldi. Koʻzlarim ochildi.

— Qiziq gap, — dedim hayron boʻldim.

— Bir marta toʻxtab choy ichdi-ku?..

— Toʻgʻri, qaymoq ham yedi.

— Ana oʻshanda koʻkragimdagi ogʻriqniyam quvgan
edi. Ammo qornim ogʻriyotuvdi... Yana oʻqiyverdi,
oʻqiyverdi. Ogʻriqni quvib-quvib, sonimga tushirib
qoʻydi. Keyin shoʻrva ichdilaringiz. Oyogʻimdan boshqa
joyim ogʻrimasdi. Lekin hamma yog'im poʻ“la bo“lgan
tarvuzdek gʻilqillab yotardi... Sho'rvani ichib boʻlgandan keyin yana oʻqidi. Ogʻriqni quvaberdi. Quvibquvib oyogʻimga tushirdi. Tovonimdan ham quvdi.
Shu yerda oʻqishni toʻxtatdi. Oyogʻimning panjalari,
undan yuqorisi tinimsiz ogʻrir edi. Lekin endi chidasa
boʻlardi. Oldingi ogʻriqning yuzdan biri qolgan edi.
Oyogʻimning uchida hozir ham ozgina ogʻriq bor...

Sherbek akaning hovlisiga qayta boshladik. Men
oʻzimcha hayron edim. Ko`hi domlaning duo oʻqiganini
oʻz koʻzim bilan koʻrdim. Jiyanning, dard chekkan
Jiyanning soʻzlarini o“z qulogʻim bilan eshitdim. Bu
hodisani qanday izohlasa boʻlarkin?.. Jiyan bilan sekinasta yuqoriga oʻrlab borar ekanman, xayolga beril


dim... Bir vaqtlar isiriq tutatish ham eskilik sarqiti,
diniy sarqit hisoblanardi. Isiriq tutunining foydasini
fan isbotladi. Nasldan naslga oʻtish, ya'ni genetika
masalasi ham fanda o`z oʻrnini topdi. Vaholanki, bu
narsa ham bir necha oʻn yil davomida rad qilib
kelinardi... Qishlogʻ“imizda Xoʻjamyor bobo degan chol
bor edi. Chayon chaqqanni oʻqirdi. Oʻzi domla emasdi.
«Yoshligida ota-onasi chayonni kuydirib, kulini
yalatgan», deyishardi. Oʻz duoxonligi bilan kana bosgan
qoʻyni kanadan tozalagan odamni ham eshitganman. U
ham yoshligida kananing kulini yalagan ekan. Ko'hi
domla-chi? U ko`z oldimizda qoraqurtning oʻzini yutib
yuborib, uning zahariga qarshi nafas chiqardi. Men
uning xatti-harakatlarida bironta boshqa alomat sezmadim. Qaysi bir yili «Fan va turmush» jurnalida
o“qiganim bir maqola esimga tushdi. Unda duoxonlik
degan narsa borligi, fan asta-sekin bu sohani ham
oʻrganib borayotgani aytilgan edi. Har qalay, Ko'hi
domla singari duoxonlarning nafaslari ham oʻrganilsa
yomon boʻlmasdi. Balki Ko`hi domlaga oʻxshagan odamlar
Mirakov yoki Mansur Akbarovga oʻ“xshaganlardan koʻra
jamiyatimizga koʻproq foyda keltirar...

JIYANSIZ O'TGAN SAYOHAT

Jiyanni biy chaqqanidan keyin uch kun oʻtdi.
Toʻrtinchi kuni ertalab men, Jiyan, Nurbek uchchalamiz qishloqning pastki tarafida, ikkita soy qoʻshiladigan joyda gurunglashib aylandik. Yuqoridan
kimningdir ovozi keldi.

— Otam chaqiryapti, — dedi Nurbek.

Sekin izimizga qaytib, yuqoriga o`rladik. Sherbek
aka darvoza oldida iljayib turardi.

— Nonushta qilib olinglar, faqat toza havo bilan
qorin toʻymaydi.

Hovliga kirdik...

— Qayoqlargadir ketgim kelyapti-da, — dedi
Sherbek aka nonushta mahali. — Marakoʻlingga hech
borganmisiz, Hakimjon?

— Yoʻq, bormaganman, — dedim men. — Bunaqa
joyni birinchi eshitishim. Qanaqa joy oʻzi Marakoʻlin
deganingiz?

Sherbek aka hamishagiday yana iljaydi.

— 221


— Магако"п joyning nomi emas, odamning nomi.
Qarang-a, eshitmagan ekansiz.

— Hali yoshmiz-da, Sherbek aka. Ikki yil harbiyda
boʻldik, mana toʻrt yildan beri oʻqishdaman. Qishlogʻimizdagilarning ham koʻpini tanimayman.

— Gapingiz toʻgʻri... Men sizga aytsam, Hakimjon,
Zomin bilan Baxmalning oʻrtasida, togʻlar oraligʻida
Gʻoʻralash degan qoʻriqxona bor. Oʻrmon qoʻriqxonasi...

— «G'ʻoʻralash» degan soʻz qulogʻimga chalingan.

— Ana shu G`oʻralash qo`riqxonasida Marakoʻlin
degan kishi direktor bo“lib ishlaydi. Qoʻriqxona tashkil
etilganidan beri ishlaydi. Marakoʻlin deyilganda shu
qoʻriqxona tushuniladi.

— E, bunday deng.

— Ha, shunaqa... Demak, Marakoʻlinga bormagansiz... Borish niyatingiz yoʻqmi? Xohishingiz
bo`lsa, o`sha yoqqa ketardik. Oʻzimning borgim kelib
turibdi...

Sherbek aka iljayib, koʻzimga tikilib oʻtirardi. Men
Jiyanga qaradim. Ranggi-roʻyi, har qalay, yaxshi-yu,
lekin avvalgi holatiga qaytgan emas. Bir zum oʻylanib
qoldim-da:

— Jiyan hali oʻziga kelgani yoʻq, urinib qolmasmikin? — dedim.

— Charchamas, — dedi Sherbek aka ham ikkilangandek. — Togʻda oʻsgan bola-ku...

— Sizlar boringlar, men qolaman, — dedi Jiyan. —
Nurbek bilan aylanib yuramiz.

Bu fikr hammamizga ma'qul boʻldi.

— Hozir mototsiklda Papaloqdan oʻtib, Uchqizga
tushamiz. Oʻsha yerdan Zominga qarab toʻgʻri yoʻl
ketgan. — Sherbek aka yuradigan marshrutimizning
xomaki rejasini soʻzlar edi. — Zominga yetib
olganimizdan keyin bir gap boʻlar. Bironta transport
toparmiz. Mannon Boʻronov degan oshnamiz bor, yoʻl
qurilishining boshligʻi. Oʻshani uchratsak, zoʻr
boʻlardi. Bironta mashinasini soʻrardik...

Nonushtadan keyin Sherbek aka mototsiklini
oʻrnidan qoʻzgʻatib, u yoq-bu yogʻini koʻrgan boʻldi.
Soʻngra uy tarafga yuzini burib:

— Xoʻp mayli, biz ketdik, kampir, — dedi.
Ichkaridan yangam chiqdida, u ham hazil ohangida
javob qaytardi:

; 2272 ;


— Yaxshi borib kelinglar, chol.

Jiyan bilan Nurbek qoʻl silkishib, bizni kuzatib
qolishdi. Biz yoʻlga tushdik... Sherbek aka aytganidek,
Zominda Mannon Boʻronovni uchratdik. Uzun boʻyli,
sochi va qoshi mallatob, qoʻyko“z odam ekan. Ikkalamiz
bilan ham qovogʻini ochmasdan so`rashdi. «Ishimiz
bitmaydigan boʻldi, bu dimogʻdor odam mashina tugur
velosiped ham bermaydi», deb oʻyladim oʻzimcha.
Yoʻq. Mannon Boʻronov men oʻylaganimdek dimogʻdor
odam emas ekan. Oʻzi minadigan «Gazik»ni bizning
ixtiyorimizga berdi.

— Men oʻzim borolmayman, — dedi u Sherbek
akadan uzr so'ragandek. — Mana bu Temurbek sizlar
bilan birga yuradi, xohlagan joylaringizga olib boradi.
Marakoʻlinni koʻrsalaringiz, mendan salom aytinglar.

Mannon Boʻronov bilinar-bilinmas tabassum bilan
bizni kuzatib qoldi. Biz oʻtirgan mashina Zomin
togʻlari sari soy boʻyidagi qiyaliklardan yuqoriga
oʻrlay boshladi.

Temurbek Mannon Boʻronovning shoferi ekan. Men
uning yonida, Sherbek aka orqadagi oʻrindiqqa
oʻtirdik. Temurbek yoʻl-yoʻlakay qaysi choʻ`qqining,
qaysi kamarning nima deb atalishini, bu joylarda
qanaqa oʻt-o“lanlar oʻsishi, qanaqa maxluq, qanaqa
parranda koʻpayishini aytib borardi. Juda dilkash yigit
ekan u.

Supa deb atalmish sahni bepoyon yuksaklikka
koʻtarilishdan oldin soy boʻyiga tushib, ziloldek suv
yonida ozgina dam oldik, suv ichdik, tugundagi nondan
olib, suvga botirib yedik... Yana yoʻlga tushdik.
Mashinamiz son-sanoqsiz archalar orasidan ketgan
ilonizi yoʻldan qiynalib koʻtarilib borar, tikroq
balandlikka duch kelganida voyvoylagan odamdek ovoz
chiqarar edi.

— Mana, supaning usti, — dedi Temurbek bir
mahal. Haqiqatan biz sahni keng tepalikda ketib borar
edik. Tarvaqaylab oʻsgan keksa archalar ayrim joyda
siyrak, ayrim joyda besh-oʻnta boʻlib oʻsgan. Yoʻl
bo`yiga qoqilgan sement ustundagi raqamni o`qiyman:

— 2984... I

— Dengiz boʻyidan shuncha balanddamiz, — deydi
Temurbek.

— Ne-ne joylarimiz bor-a, Sherbek aka, — deyman.

www.ziyod2dom kutubxonasi

— Moskvadan kelgan bir yozuvchi Zominni
Shvetsariyaga oʻxshatgan, eshitmaganmisiz?

— Shvetsariya bunchalik goʻzal, maftunkor boʻlmasa kerak.

— Toʻgʻri aytasiz. Biz uchun shunday. Shvetsarlar
uchun esa oʻzining yurti aziz... Men sizni bekorga bu
yoqqa yetakladimmi, Hakimjon? — Sherbek aka zavq
bilan soʻzlardi. — Koʻrib qoʻying dedim-da shunaqa
joylarimizni. Bunaqa joylarni koʻrishimiz, oʻrganishimiz kerak. Qaysi kuni Ziyoviddin ham tan berdiku. Tan berishga berishadi-ku, otpuskasi qoʻlga
tekkanda boshqa, uzoqroq oʻlkalarga ketib qolishadi.
Burnining tagidagi mana shunaqa jannatmakon joylarni
umrida ko`rishmaydi. Uzoqqa borib dam olish ham
modaga kirgan kiyimga oʻxshaydi. Masalan, Ziyovidinning oʻzi bizning Atlasga endi keldi. Yana qayta
keladimi, yo'qmi — Xudo biladi. Vaholanki Kislovodskiyga oʻn martalab borgan!..

— Oʻsha kuni Jiyan ularni xafa qildi-a, Sherbek
aka? :

— Bir hisobda bola toʻgʻri ish qildi. Oʻylab
qarasam, hamma joyda ham shu bolaga oʻxshagan
odamlar boʻlishi kerak ekan. Oʻsha kuni unga tan
berdim. Tabiatni, tabiatdagi hamma narsani yaxshi
koʻradi, yirtqich odamlardan ayaydi...

— Mirakovni yomon koʻrar ekan, oʻzi aytdi.

— Mirakovning oʻzi yoqimsiz, yengiltak odam...

Atrofga qarayman: hamma tarafda baland choʻqqilar, archalar bilan qoplangan tepaliklar ko`zga tashlanadi.

— Endi pastga enib boryapmiz, — deydi Temurbek.

Uydek-uydek toshlar yonidan oʻtib boramiz. Goho
bir-birining ustiga mingashgan, qoʻl bilan itarsang
yiqilgudek toshlar koʻzga tashlanadi... Roʻparamizdagi
pastlikda suv yaltirab koʻrinadi.

— Mana bu Qashqasoy, — deydi Temurbek. —
Bundan oʻtib, biroz yurganimizdan keyin Qizilsoy
keladi. Undan ham oʻtamiz. Keyin Ko`lsoy keladi.
Koʻlsoydan oʻtmaymiz, oʻng yonimizda qoladi. Soy
ustidagi yo“l Marakoʻlinga olib boradi...

Qoʻriqxonaga kirib borish yoʻlida gʻuj boʻlib oʻsib
turgan archa koʻchatlari, qaragʻay, oqqayin ko`chatlari

В 224 ;


koʻzga tashlanadi. Yoʻlning ikki cheti bo“liq maysalar
bilan qoplanib yotibdi.

Qoʻriqxona markazi toʻrt-beshta pastqam uydan
iborat joy ekan. Bizni direktor oʻrinbosari kutib oldi.
Taxminan yigirma besh-oʻttizlarga kirgan oriqqina bu
yigit oʻzini Ochildi, deb tanishtirdi. Sherbek aka
Marakofʻlinni soʻradi.

— Marakulin shaharga ketgan, bugun kelmasa
kerak, — dedi Ochildi. — Marhamat, muzeyni tomosha
qilinglar. Keyin xohlagan joylaringni koʻrsataman.

Qoʻriqxonaning bir dahliz, ikki xonadan iborat
muzeyiga kirdik. Qoʻriqxona territoriyasida uchraydigan hayvonlar, parrandalarning namunalari qo`yilgan
ekan muzeyda. Ayiq, boʻri, yovvoyi choʻchqa, tulki
va shaqalning terisiga somon tiqib qoʻyilgan. Baribir
qoʻrqinchli koʻrinadi, yuraksizroq odamni seskantirib
yuboradi. Kiyik va arxarning shoxlari chiroyli qilib
devorga ilingan. Xilma-xil qushlar tirikligida qanday
boʻlsa shu holicha qotirilgan. Goʻyo ular mana hozir
uchib ketadigandek tuyuladi. Ilonlar, kaltakesaklar
va echkiemarlar esa, formalin toʻla shishalarda turibdi.

Muzeydan juda yaxshi taassurotlar bilan chiqdik...

— Endi bizga ot topib berasiz, — dedi Sherbek
aka Ochildiga. — Iloji boʻlsa, oʻzingiz ham hamroh
boʻlasiz. Qirqqizni koʻrsatasiz.

— Mayli, — dedi Ochildi bamaylixotir. — Yuqoriga
otsiz oʻtib boʻlmaydi.

U oʻrnidan turib allaqayoqqa ketdi. Taxminan yarim
soatlardan keyin yana bir yigit ikkalasi ikkita otni
minib, bittasini yetaklab kelishdi.

— Bu kishiga sal yovvoshroq otni berasiz, — dedi
Sherbek aka meni koʻrsatib. — Ot minishda tajribalari
yoʻqroq. Temurbek uka, siz shu yerda qolasiz endi.
Qaytib kelishimizni kutasiz. Mana bu kishi bilan
gurunglashib oʻtirarsizlar.

Temurbek bilan hozirgina Ochildining yonida kelgan
yigit:

— Mayli, bemalol, — deyishdi baravariga.

Eng avval men peshonasi qashqa, qo`ng`ir tusli
otga mindim. Yolgʻizoyoq yoʻldan keta boshladik.
Otlarimiz goh yonma-yon, goh oldinma-keyin yurar
edi. Biz janub tarafga, ikki yonbagʻiri keng soyning


yuqorisiga oʻrlab borardik. Atrofimizda goho archa
tuplari, qoraqant, yovvoyi bodom, yana allaqanaqa
butalar uchrardi.

Qo`riqxona sohibi yoʻl-yo“lakay qoʻriqxonadagi ish
tartibi haqida, quzg“un oʻt pufakchasidagi suyuqlikning qanaqa dardlarga davo boʻlishi toʻgʻrisida,
kiyiklarning pokiza axloq-odobi xususida soʻzlab bordi.

Yuqoriga ko`tarilganimiz sari archalar quyuqlashaverdi. Bir mahal nisbatan tekisroq sahnli
yonbagʻirga chiqib qoldik.

— Mana Qirqqiz degan joyga keldik, — dedi Ochildi.
Ro`“paramizda bo`yi taxminan oʻn metrcha keladigan
ikkita tosh turardi. Ikkala tosh ham gʻamgin qiyofada
turgan odam gavdasini eslatardi. Hu nariroqda esa,
bu ikkita toshga qaraganda kichikroq, lekin shu
toshlarga oʻxshash shakllar juda koʻp edi.

Yonbagʻir sahnida archalar kamroq edi. Sherbek
aka bilan otdan tushdik-da, yuganlarni tutib olgan
holda ikkala tosh atrofida aylandik. Toshlar goʻyo
taroshlamagan haykal edi. Sal nariroqqa oʻtib,
koʻpchilik shakllarni sanay boshladik.

— Sanasangiz-sanamasangiz qirqta, — dedi otda
turgan Ochildi. Ularni mana bu yerdan koʻrish kerak...

Ochildining yoniga qaytib keldik. Haqiqatan ham
bir gala qizlar mahzun bir kayfiyatda narigi yonbagʻirga boqib turgandek tuyulardi. Qoʻriqxona sohibi
koʻz oldimizda turgan shakllar haqidagi afsonani
aytib berdi:

— Juda qadim zamonda bir podshoh boʻlgan ekan.
Oʻzi kayfu safoni juda yaxshi koʻrar ekan. Sevikli
malikasi bilan kayfu safo qilish uchun shu yerda
oʻziga yana bir qoʻrgʻon qurdiribdi...

Ochildi juda sekin soʻzlardi. Goʻyo qattiqroq
soʻzlasa, podshoh bilan malika tirilib qolardi-yu, oʻz
sirini fosh etayotgan bu yigitga tanbeh berardi.

— Malikaning husni-jamoli shunchalik goʻzal
ekanki, koʻrgan odamning esi ogʻib, yiqilib qolar ekan.
Goʻzalligining ta'rifi butun olamga tarqalibdi. Boshqa
bir yurtning shohi malikaning dovrugʻini eshitib unga
oshiqu beqaror boʻlibdi. Malikani qoʻlga kiritish uchun
qoʻshin tortib kelibdi. Qo“rg“onni oʻrab olibdi. Qoʻrgʻon
ichida esa, faqat podshoh bilan malika hamda qirq
kanizak bor ekan. Dushman yurtining lashkarlari

. 226 ;


qoʻrgʻon devorini buzib ichkariga kirgan paytda
magʻlub boʻlgan podshoh, malika va kanizlar: «Ey
parvardigor, bizni bunchalik sharmandai sharmisor
qilgandan koʻra toshga aylantirib qoʻyaqolsang
bo`lmasmidi?» deb nola qilishibdi. Shunda ularning
nolasi ijobat boʻlib, oʻsha zahoti toshga aylanib
qolishibdi...

Ochildining aytganlari asrlar davomida odamlar
tomonidan toʻqilgan afsona, albatta. Biz geologlar
bunday shakllarga ilmiy jihatdan yondoshamiz. Biroq
tabiat qoʻli bilan yaratilgan bunday moʻ'jizavor
shakllar haqida xayolga tolganingda shu tabiatning
sehrli kuchiga qoyil qolmasdan ilojing yo'q.

— Men xuddi mana shu joy uchun sizni bu yerga
yetaklab keldim, — dedi kulimsirab Sherbek aka. —
Hakimjon shunday goʻzal bir manzarani koʻrib qoʻysin,
dedim..

— Rahmat, Sherbek aka, — deya hamrohimga
tashakkur aytdim.

Shu mahal negadir koʻnglim biroz gʻash tortgandek
boʻlaverdi. Sherbek akaga sekingina oʻz kayfiyatimni
izhor etdim.

— Menda ham xuddi shunday boʻlayapti, — dedi
u. — Ishqilib tinchlik boʻlsin-da...

Borgan yoʻlimiz bilan izimizga qaytdik... Sherbek
aka Temurbekni chaqirib, tezroq ketishimiz lozimligini
aytdi...

OʻT BILAN OLIShUV

Atlas qishlogʻiga yetib kelgandimizda ancha kech
kirib qolgan, quyosh choʻqqilar ortiga oʻta boshlagan
edi. Darvoza oldida bizni Jiyan bilan Nurbek kutib
oldi. Ikkovi ham bizga xomush boqib turardi. Hovliga
kirdik. Jiyanning ranggi-ro“yiga razm soldim. Yomon
emas, hatto ikki yuzi oftobda biroz qoraygandek edi.
Biroq ustidagi ko`ylagi kirlanib qolgandek koʻrindi
ko`zimga. Yelkasida, belida kuyaga oʻxshash bir nima
qorayib ham turardi. Nurbekning oq koʻylagi ham
kirlanib qolibdi.

— Opang, ukalaring uydami? — deb soʻradi Sherbek
aka oʻgʻlidan.

— Uyda, — dedi Nurbek.



Sherbek aka mototsiklni o“z oʻrniga qo“yayotganida
ichkaridan yangam chiqdi. Salomlashdik.

— Qandaysizlar? Qishloqda tinchlikmi? — soʻradi
Sherbek aka.

— Sayohatga bemahalda ketgan ekansizlar, — dedi
yangam.

Qoʻl yuvish uchun umivalnik yoniga bordik.

— Nima boʻldi, Nurbek? — soʻradi Sherbek aka
yelkasiga sochiq tashlab turgan oʻgʻlidan.

— E, yomon ish boʻldi, — dedi Nurbek. Jiyan
uning yonida indamay turardi. Men Jiyanning yelkasidagi qorayib turgan joyni ushladim.

— Kuya tekkandir, — dedi Jiyan yelkasiga koʻz
qirini tashlab.

— Nima boʻldi, Nurbek? — qayta soʻradi uy egasi.

— Adirga oʻt ketdi, ota, — deya gap boshladi
Nurbek. — Jiyan akam ikkalamiz oʻsha yoqlarda
aylanib yuruvdik...

— Qaysi adirga?

— Mana shu — ikkala soyning oʻrtasidagi adirga, —
deya kunbotish tarafni koʻrsatdi Nurbek. — Ikkalamiz
aylanib yuruvdik. Kichik soyga oʻtib, biroz yuqoriga
yurdik. Beltoshni koʻrsatdim Jiyan akamga. «Ustiga
beli bilan yotib sirgʻalib tushganlarning beli tuzaladi»,
dedim. Shu palla yuqorida tutun bilan olovni koʻrib
qoldik. Ikkovimiz birdan koʻrdik. Yugurib qirga
koʻtarildik. Adirning usti butun yonib ketyapti...

— Olov qaerdan chiqipti, bilmadinglarmi?

— Bilmadik, — dedi Jiyan.

— Sayfi ota mozoriga kelgan ziyoratchilar oʻt
chiqishiga sababchi, deyapti odamlar. — Nurbek gapini
davom ettirdi. — Xoltoylar yantoq oʻrib qoʻygan ekan,
eng avval oʻsha yonibdi. Keyin boshqa yoqlarga
tarqalibdi... Jiyan akam, qirga chiqqanimizda:
«Archaga oʻtib ketadiku, nima qilamiz endi?» dedilar.
Huv nariroqda xashaklar, oʻsib turgan yantoqlar
lovullab yonib kelardi. Jiyan akam kichkina oʻngirga
tushdilar-da meni chaqirdilar. «Yantoqdan boshqasini
yulib tashlayver», dedilar. Ikkovimiz xas-xashaklarni
yulib orqaga otaverdik...

— Mundoq qarasam olovni oʻsha oʻngirda qayirmasa
boʻlmaydigan, sal boʻshanglik qilsak, berigi yoqqa oʻtib



ketadi, — dedi Jiyan. — Oʻtib ketsa bormi, tunov
kun oʻzimiz koʻrgan, yarim-yortisi qurib yotgan
archalar yonib bitardi.

— Olov tez yurar ekan. Lovullab yonimizga kelib
qoldi. Hoʻl yantoqlar ham yonaverar ekan. «Yantoqniyam yulaylik, Jiyan aka», dedim. Yulmoqchi
boʻldim, yulinmadi...

— Yantoq qattiq boʻladi-da...

— Olov biz turgan joyga ham yetib keldi. Oʻzimiz
shoshilib, charchab qoldik. Issiqdan terlab ketdik.
Qarasak, olov biz turgan joydan ham oʻtib ketadigan.
Ikkovimiz ham koʻylagimizni, shimimizni yechib,
orqaga uloqtirdik. Olovni tuflimiz bilan depsiyverdik.
U tomonga, bu tomonga zir yugurib, yong`inni oʻchirib
turdik. Haligini ham aytaymi?

Nurbek Jiyanga qarab Iljaydi. Jiyan kulmadi,
boshini qimirlatib, «aytma» deb ishora qildi.

— Ishqilib Kichik oʻngirdan oʻtkazmadik olovni.
Ikkovimiz ham toza charchab qoldik. Yuqorida —
ferma tomonda ko`p baqiriq-chaqiriqlar eshitdik.
Chagʻatga! oʻtib, o`sha yoqqa yurdik...

Nurbekning gapi hali tugamagan edi, darvozadan
G'ʻoyibnazar aka kirib keldi. U hamma bilan birma-bir
koʻrishib oʻtirdi.

— Soʻratuvdim, uyda yoʻq ekansiz...

— Hakimjon bilan bir aylanib chiquvdik, kelsak...

— Ha, insonning hayoti shu ekan-da, — dedi
G`“oyibnazar aka afsuslanib. — Bugun borsan, ertaga
yoʻqsan, deydilar. Mana, kecha tirik yurgan odam
bugun yo`q... Eh...

Men hayron edim. Sherbek aka koʻzlari ola-kula
boʻlib soʻradi:

— Kimni aytayapsiz?

— E, hali eshitmadingizmi? — G'oyibnazar aka
Jiyan bilan Nurbekka qaradi. — Hali aytmabmidilaring?

— Ayam: «Otanglar kelgan zahoti birdaniga
aytmanglar», devdilar...

— Nima gap oʻzi, G'oyibnazar aka?

— Haydar akadan ajralib qoldik. Oʻt bilan olishib
halok boʻldi.




— Oʻzimizning Haydar akami, yilqibon?

— Ha...

Sherbek akaning ranggi qum oʻchib ketdi.

— He, attang, attang, asil odam edi-ya! — Sherbek
akaning koʻzlari yoshga toʻldi. — Qachon o`ldi? Hali
chiqarilgani yoʻqmi?

— E, qayoqda, koʻmib keldik. Mana bular ham
qatnashdi, — Gʻoyibnazar aka Jiyan bilan Nurbekni
ko`rsatdi.

— He, attang, attang!..

«Haydar aka?.. Bundan olti yil avval Soymardning
ustidagi qirda koʻrgan odamimiz emasmi? Otda edi,
ancha gaplashib turuvdi. Uzun boʻyli, tik qomatli
odam edi. Ertasiga yana koʻruvdik. Ishqilib oʻlgan
odam oʻsha boʻlmasin-da». Shu xayol bilan Sherbek
akaga yuzlandim.

— Haydar akani siz taniysiz, Hakimjon, — dedi
Sherbek aka. — Hu anov yili qirda koʻruvdik-ku,
Jiyanni qidirib yurganimizda. Bizga omad tilovdi...

— Boʻldi, boʻldi, oʻsha oʻzim oʻylagan odam ekan.
Esizgina, qayta koʻrisholmabmiz-a. Juda samimiy
odamga oʻxshovdi.

— Ha, juda olijanob odam edi, — Sherbek aka
Gʻoyibnazar akaga yuzlandi. — Qanday boʻlib oʻlibdi,
olovda kuyibdimi?

— Katta yongʻin boʻldi-da, olov qaerdan qochganini
hech kim bilmaydi, — deya gapni uzoqdan boshladi
Gʻoyibnazar aka. — Falokat-da, avval hech kim
ko`rmagan. Haydar aka jiyron qashqani minib allaqayoqdan kelayotgan boʻlsa kerak. Qirdagi oʻtlar bu
yil erta qovjiradi. Yogʻin kam boʻldi-da. Qovjiroq oʻtlar
yalanglikda lovullab yonayotgan bo`lsa kerak. Mana
bu bolalar ham koʻrgan-ku. Yongʻinning shashti juda
baland ekan...

Jiyan bilan Nurbek so`zlovchining fikrini tasdiqlab
bosh qimirlatib qoʻyishdi.

— Nariroqda oʻzingiz bilasiz, tog`ʻtogʻ pichan
turibdi, — G'oyibnazar aka Sherbek akaga qarab
soʻzlardi. — Pichan bilan gʻalla omborining orasi bir
qadam. Ferma binolari ham oʻsha yerda. Yongʻin
pichanga oʻn-oʻn besh qadam yetmay toʻxtapti, Haydar
aka toʻxtatipti... Otini yoʻrttirib kelib, shartta egardan
tushgan-u olovning tilini qayirishga kirishgan. Buni



qarangki, gʻaflat bosgandek, fermada ham, omborda
ham hech kim yoʻq ekan. Haydar aka avval etigi
bilan depsib olovni oʻchirmoqchi boʻladi. Lekin
qovjiroq xashak qurgʻur yonib, atrofni yamlayveradi.
Kitelini yechib, oʻsha bilan olovni qaytarishga tushadi.
Olovning shashti sal qaytadi. Ammo kiteli yona
boshlaydi. Atrofda hech kim yo`q, bir zum ham qarab
turib bo`lmaydi. Yonayotgan kitelini olovga uloqtirib,
etigini yechadi. Jon-jahdi bilan olovni qaytarmoqchi
boʻladi. Padar la'nati qovjiroq xashak boʻliq boʻlsa
kerak-da, Haydar akaning bu ishi ham bas kelmaydi
olovga. Etigi ham, shimi ham kuyib tamom bo£ladi...
Jonkuyarligini koʻring-da, qip yalangʻoch boʻlib, oʻt
bilan kurashadi. Katta-katta yantoq tuplarini sugʻirib,
olovning tiliga uraveradi. Yantoq tupini qoʻl bilan
sugʻirishni bir o`ylab koʻring, uncha-muncha odamning
kuchi yetadimi?.. Yantoq tuplari ham oʻtga chidash
bermay tez-tez yonib ketaveradi.

Sherbek aka boshini sarak-sarak qilib oʻtirar edi.

— Men Haydar akaning yaxshi insonligini bilar
edim-u, bunchalik pahlavonligini bilmas ekanman.
Yantoq tupini sugʻira-sugʻ“ira yogʻinni bir amallab
qaytaradi. Lekin oʻzi ham toza holdan toyadi. Bir
amallab otiga minadi. Jiyron qashqa jonivor ham oʻsha
yerda turgan ekan deng. Otiga minib, atrofga
qichqiradi: «Yuragim kuyib ketdi, suv keltiringla-aar!» deydi. G'aflatda qolgur soymardliklar yongʻindan
kech xabar topadilar. Bir necha kishi adirga
koʻtarilaveradi. Bittasining qoʻlida suv ham boʻladi.
Haydar aka tezroq soy suviga yetvolay deganmi, Oʻrta
o“ngirdan tusha boshlaydi: Yana: «Suv keltiringlar,
Oʻrta oʻngirdan tushayapman. Suv!» deb qichqiradi.
Odamlar oʻsha tarafga yuguradi. Lekin, bechora
Haydar aka suvga yetolmaydi, holsizlanib otdan
yiqiladi. Shunda ham oʻlmay qolishi mumkin ekan-u,
yiqilganda boshi bilan tosh qirrasiga tushibdi.
Soymardliklar yetib borib dahshatli voqeaning guvohi
boʻlibdilar! Jiyron qashqa boshini egib, haykaldek qotib
turgan emish, uning bosh tomonida Haydar aka
cho`zilib yotgan emish... Darrov ustiga u-bu narsa
yopib, uyiga olib borishibdi...

Gʻoyibnazar aka ogʻir tin oldi. Sherbek aka
koʻzidagi yoshni dastroʻmoli bilan artdi.



— Qadrdonimiz edi... Narigi qishloqdan boʻlsa ham
ogʻ“amizdek edi, toʻyimizga, ma'rakamizga bosh
boʻlardi. He, attang, yetolmay qoldig-a!.. Darrov
ko`mib qoʻ`yishibdi-da. Bir kun mehmon boʻlaqolsa nima
qilardi?..

— O'`zbegimizning odatini bilasiz-ku, Sherbek.
Oʻligini ko“mishga bizchalik shoshadigan xalq boʻlmasa
kerak dunyoda... Balki bizning sharoitimiz, yoz
harorati shuni taqozo qilar... Odam juda koʻp boʻldi.
Bir yogʻi Soymardu Sayfi otadan, bir yogʻi Papalogʻu
Uchqizdan, Uvobsoydan odam keldi. Bizning Atlasniku, butunlay koʻchib bordi, desam boʻladi. Shuncha
odamni koʻrib turib, xafa boʻldim. «Adirga oʻt
ketganda qayda eding, nomardlar!» degim keldi...

— Necha yoshda ekan? — soʻradi Sherbek aka.

— Ellik bir deb koʻtarishdi... Yosh-da! Hali yigirmaoʻttiz yil yashasa boʻlardi.

— Albatta, yuz yoshga kirayotganlar bor-u...

— Qarang, nogahon chiqqan yongʻin bitta zabardast
odamni olib ketdi. Shuning uchun aytadilar-da, oʻt
balosidan, suv balosidan, tuhmati nohaqdan asrasin,
deb...

Anchagacha hammamiz jim oʻtirdik.

— Bizning Jiyanboy ham ancha ish koʻrsatibdi,
bildingizmi? — dedi bir mahal Sherbek aka. — Yonida
Nurbek ham bor ekan. Siz kelganingizda Nurbek shuni
aytib turuvdi.

— Eshitdim. Qaytishda oʻsha joyni ataylab koʻrdim, — G'ʻoyibnazar aka Jiyanga mamnun nazar
tashladi. — Chinakam togʻda oʻsganini bir koʻrsatibdi.
Oʻsha yigirma-o“ttiz metr joy xavfli ekan. Agar
yongʻin oʻsha joydan oʻtib ketsa bormi, xudo koʻrsatmasin, manavi kungay bet shipshiydon boʻlardi.
Baraka top, oʻgʻlim, sen togʻni ardoqlabsan, togʻ
ham seni ardoqlasin. Ardoqlaydi ham! Togʻ oʻzining
gʻamxoʻrini biladi! Tunov kuni Ziyoviddin Qiyomovichlar kelganda ham buning yuragini bilib oldim.

Nurbek chidab turolmadi shekilli:

— Jiyan akamning trusilari yonib ketdi. Hozir
quruq shimda yuribdilar, — dedi.

Jiyan bilan Nurbekdan boshqa hammamiz kulib
qoʻydik.



— Do'ʻkonda trusi koʻp. Hozir men bilan chiqsang,
bir juftini olib kelasan, — dedi G“oyibnazar aka. —
Mayli, men turdim. Doʻkonni ochaylik.

Gʻoyibnazar aka turib, yoʻlga tushdi. Nurbek unga
ergashdi...

Ertasiga Sherbek aka, men, Jiyan uchchalamiz
mototsiklda Sayfi ota qishlogʻiga oʻtib, Haydar akaning
uyidagilardan koʻngil soʻrab, fotiha oʻqib chiqdik.
Qaytishimizda qabristonga kirib, Haydar akaning
qabrini ziyorat qildik, so'ngra xomush holda Sherbek
akaning hovlisiga keldik.

Sherbek aka maktab remontiga doir ishlar bilan
chiqib ketdi. Men, Jiyan, Nurbek uchchovimiz Kichik
soy tomonga oʻtib, kecha yongʻin boʻlgan adirga
chiqdik. Sheriklarim kecha oʻzlari oʻtni qayirgan
joylarni koʻrsatishdi.

— U yer-bu yering kuymadimi axir? — deb
soʻradim Jiyandan.

— Uncha-muncha, — dedi Jiyan. — Ogʻir emas.
Oʻng sonimda bor, chap oyogʻimning to`pigʻida...

Qaytishda Murodjon domlani bir necha bor esladik.

Qoq tush paytida Murodjon domla qoʻlida chamadon
bilan Sherbek akaning hovlisiga kirib keldi...

G'ORDA IRILLAGAN MAXLUQ

Nihoyat Choponbergan gʻoriga yoʻl oladigan
soatlarimiz yaqinlashdi. G“orga chiqish uchun va gʻor
ichkarisiga kirib olganimizdan keyin kerak boʻladigan
narsalarni kechqurun tayyorlab qoʻydik. Sherbek aka
bilan Nurbek bizga hamrohlik qiladigan boʻlishdi.
Sherbek aka: «Mototsiklda ikki marta qatnaymiz»,
dedi-da oʻylanqirab oʻtirdi. Soʻngra oʻgʻli Nurbekni
chaqirib: «G“ayninikiga borgin. Uyida boʻlsa, oʻzini
aytib kel. Otam iltimos qildi, borarkansiz degin»,
dedi.

Koʻp oʻtmay Nurbek bilan oʻqituvchi G'ayni
oldinma-keyin kirib kelishdi. Sherbek aka unga ertagi
rejamizni aytdi.

— Qachon joʻnaymiz? — soʻradi G“ayni.

— Ertalab nonushtadan keyin.

— Boʻpti, sizlarning bahonangizda biz ham bir
sayr qilarkanmizda.



Gʻayni biz bilan xayrlashib, uyiga ketdi...

Erta bilan Sherbek aka kombinezonu etiklarni oʻz
mototsiklining kajavasiga joylashtirib qoʻydi. Hammamiz boshimizga kaska kiyib oldik. Supa oldiga
bordik-da, birimiz oʻtirib, birimiz tik turganimizcha
yangam pishirgan shirchoyni ichdik. Mototsikl ovozi
eshitildi. Ochiq darvoza oldida oʻqituvchi G“aynining
boshidagi kaskasi yaltillab koʻrindi.

— Endi yoʻlga tushaversak boʻladi, — dedi
Murodjon domla kosani dasturxonga qoʻyaturib.
Sherbek aka shosha-pisha uyga kirib, miltiq olib chiqdida, mening qoʻlimga berdi:

— Buni siz olib oʻtirasiz, Hakimjon... Nurbek,
sen G`“aynining kajavasiga chiqasan, dasturxonni
oldingga olib oʻtir. Domla, siz ham oʻsha mototsiklga
chiqaqoling.

Jiyan Sherbek akaning orqasidagi joyga oʻtirib oldi.
Men kajavaga chiqib, miltiqni oyog'imning yoniga tiqib
qoʻydim. Yoʻlga tushdik. Oldinda G“aynining mototsikli
ketyapti. O`n besh-yigirma metrlar ortda biz
borayapmiz. Ikkita soy qoʻshilgan joydan oʻtib, chapga
burildik, oʻzimizga tanish Kichik soy yoʻliga tushib
oldik. Oʻng yonimizda baland qirlar yastanib yotibdi.
Chap tarafimizda — jildirab oqayotgan soy suvidan
narida — pastroq adirning pasti-baland joylari koʻrinib
turardi. Onda-sonda oʻtgan kungi yongʻin yalab oʻtgan
qiyaliklar koʻzga tashlanib qoladi.

Ikki-uch tup sada ostidagi uch-toʻrt uydan iborat
boʻlgan Sayfi ota qishlogʻidan oʻtdik. Men negadir bu
qishloqda hech qanday oʻzgarish boʻlganligini
sezmadim. Soymard qishlogʻi esa, ancha kengaygan,
toʻgʻrirogʻi soyning chap tarafidagi qator uylar ancha
beriga choʻzilib kelgan edi.

— Aytgandek, Zarif qayoqda, Sherbek aka? — deb
soʻradim. — Otasining oti Tursunboy akamidi?

— Ha, Zarifmi? — deya iljayib qaradi Sherbek
aka. — Zarif hozir harbiyda. Ketganiga ikki-uch oy
boʻldiyov. Jiyanning ogʻaynisi-a?

Jiyan, kim haqida gapiryapsizlar, degandek menga
qaradi.

— Eslolmayapsanmi? Seni qatrongʻining shoxida
dastlab oʻsha bola koʻrgan-da, — dedim unga. — Durbek
bilan Zarif senga tengqur boʻladi. Uchchalang tengsan.



Jiyan indamadi. U goh chapga, goh oʻngga oldinda
koʻrinayotgan qirga nazar tashlab borardi...

Soymard qishlogʻining soʻnggi uylari roʻ“parasidan
oʻtdik. Mashina izlari koʻrinmay qoldi, katta yoʻl
tugadi. Biz qirga koʻtarilib borar edik. G'ayni
mototsiklini toʻxtatib, bizni oldinga oʻtkazib yubordi.
Roʻparamizdagi qirda bundan olti yil avval yilqibon
Haydar akani uchratganimiz esimga tushdi. Uni qayta
koʻrish menga nasib etmadi. Ikki kun boʻldiki, u
hayotdan koʻz yumdi. Odamlarni oʻylab, mana shu
jonajon togʻlarni, adirlarni deb halok boʻldi. Oʻzidan
yaxshi nom qoldirdi. Mana shu odamlar unga yodgorlik
toshi oʻrnatishlari kerak...

Xayol bilan boʻlib Sherbek akaning mototsiklni
to`xtatganini bilmay qolibman.

— Ha Hakimjon, nega oʻylanib qoldingiz? —
Sherbek aka bir oyogʻini pastga qo`yib menga iljaydi.
Jiyan mototsiklning orqa tarafidan oʻtib kelib,
qoʻlimdan miltiqni oldi.

— Xayolga berilib ketibman, Sherbek aka, — dedim
kajavadan tushaturib. Biz qir yonbagʻiridagi qiyalikda
edik. Bu yerda koʻp turmadik. Mototsikllarimizni
yetaklab, itarishib qirga koʻtarilaverdik. Terlab-pishib
qir ustiga chiqib oldik-da, ozgina nafasimizni rostladik.
Chap tarafimizda, hu uzoqda qatrongʻi daraxti
sadarayhondek kichrayib koʻrinar edi.

— Hu anavi qatrongʻini taniyapsanmi? — deb
sikingina soʻradim Jiyandan. Jiyan uyalgannamo yerga
qarab turdi-da:

— Boʻlmasa-chi, — dedi...

Biz turgan joydan qirning shimol tarafdagi
yonbagʻirigacha taxminan bir chaqirimcha kelar edi.
U yer-bu yerda yotgan katta-kichik xarsanglarni
hisobga olmaganda qirning sahni ancha tekis, togʻda
yurib oʻrgangan kishilar mototsikl bilan ham yurishlari
mumkin edi. Yana hammamiz mototsiklga oʻtirdik.
Sherbek aka yoʻl boshladi, G“ayni bizga ergashdi.

Boʻyi uncha baland boʻlmagan, sershox archalar
oldida toʻxtadik. Biz turgan qir shu yerdan boshlab
shimol tarafga qiyalanib ketar, pastqamlikda yam-yashil
daraxtlar oʻsib turgan, maysalar bilan qoplangan past
tekislik koʻzga tashlanardi. Mototsikllar sershox
archalar panasiga eltib qoʻyildi. Murodjon domla,



Jiyan kombinezonlarini kiya boshladi.— Mana bu
archalar nega sershox, tarvaqaylab oʻsgan? — oʻrtaga
savol tashladim. Savolimga Gʻ“ayni javob berdi:

— O`zak-tana archa qachondir kesib ketilgan.
Tomiridan yon shoxlar o`sib chiqqan. Bitta tomir
shuncha tupga kuch yetkazib berolmaydi. Agar bittaikkitasini qoldirsangiz yirik archa boʻlib oʻsishi
mumkin...

Qoraqant, yovvoyi na'matak, past-baland archalar
oralab sekin pastga enaverdik.

— Bu yoqda yoʻl yoʻqdir. Mana bunday aylansak
yaxshi, — Jiyan oʻng qoʻl tarafni koʻrsatib, oʻzi yoʻl
boshladi. Sherbek aka menga qarab kuldi. Jiyanni qidirib
yurgan paytlarimizda qiynala-qiynala pastga tushganlarimiz esimga keldi. Barimiz Jiyanning ortidan tizilib
keta boshladik. Jiyan bir-ikki bor qattiq-qattiq yoʻtalib
qoʻydi. Menimcha, u ataylab yoʻtaldi. Yolg“izoyoq yoʻlga
oʻxshash oraliqdan oʻ“tardik, qoraqant va yovvoyi
na'matak tikanlari kiyimlarimizga sanchilardi. «Bu
yo'lakdan faqat hayvonlar va parrandalar yurgan boʻlsa
kerak», deb oʻyladim oʻzimcha.

Taxminan yuz metrlar yurganimizdan keyin chap
tomonga burilib yana qiyalab ketaboshladik. Birozdan
keyin nisbatan tekisroq yerga tushib oldik. Jiyan kattakichik xarsanglar orasidan oʻtib borar, biz unga
ergashar edik.

Oʻsha — oʻzimizga tanish joylarga yetib keldik.
Yakkam-dukkam archalar orasida odam baravar, undan
baland qora-qoʻngʻir toshlar yerdan oʻsib chiqqandek
qaqqayib turibdi. Mana, Choponbergan g`ori. G'orning
ogʻzi ulkan bir odamning hayronlik paytidagi ogʻziga
oʻxshab koʻrinadi. Gʻorning ogʻziga yaqin yerda ulkan
qayroqsimon tosh.

С"огра arqonsiz chiqishning iloji yoʻq. Bunga hatto
Jiyanning ham yuragi betlamadi.

— Kichikligimda oson edi. Hozir qiyin-da, —
dedi. — Bir marta yiqilib ketay deganman. Men
ushlagan qirrali tosh sinib ketgan. Bir qoʻlim bilan
ushlab zoʻrgʻa yiqilmay qoluvdim...

Sherbek aka, Gʻayni, Nurbeklar gʻor ustiga aylanib
chiqish uchun oʻng tarafga ketishdi. Biz uchchalamiz
pastda kutib turdik... Yuqoridan arqon tushirildi.



Avval Jiyan, keyin men, oxirida Murodjon domla gʻor
ogʻziga koʻtarildik. Murodjon domlaning qoʻlida
batareya-chiroq, mening qoʻlimda miltiq. Jiyan Sherbek
akaning qinga tiqilgan pichogʻini beliga osib olgan.
Qoʻlida Murodjon domla bergan qamchin. Uchchalamizning ham boshimizda kaska, egnimizda kombinezon, oyogʻimizda uzun qoʻnjli rezina etik.

Murodjon domla batareya-chiroqni pastga qo`ydida, ikkala qoʻlini baland koʻtardi. G'or ogʻzining oʻrtabaland qismiga domlaning qoʻli yetmadi. Jiyan ham
xuddi oʻsha joyga borib, ikkala qoʻlini koʻtardi. Qoʻli
yetmaganidan keyin qamchinning uchini uzatdi.
Qamchinning uchi gʻor ogʻzining shiftiga tegdi.

— Ikki metru yetmish, — dedi Murodjon domla. —
G'ʻor ogʻzining balandligi shuncha ekan. Qani, ichkariga
yuramiz endi.

G'or taxminan besh-olti metrgacha xiyol chapga
qiyalab, bilinar-bilinmas pastlab borgan edi. Yoʻlakning oʻng tomonida yuqoridan pastgacha turtib chiqqan
qirrali toshga yetguncha boʻlgan masofani gʻor ogʻzi
yoritib turar edi. Shu joyda yo'lakning balandligi
ham qisqarib, odamning boʻyi barobarga kelib qolgan
edi. Toʻxtab-toʻxtab oʻsha tarafga yuraboshladik. G“or
ichida negadir bir vaqtlari qoʻyxona bo'lib, keyin
tashlab ketilgan joyning hidi kelardi. Murodjon domla
goh gʻ“orning shiftiga, goh oyoq ostiga qarar edi. G'or
ogʻziga yaqin joyda oyoq ostimiz qattiq toshlardan
iborat edi. Ichkarilab borayotganimiz sari tuproqdek
yumshoq narsani bosadigan boʻldik. Butun atrof g“adirbudir toshlardan iborat edi. Shiftdagi yoriqlardan uchtoʻrtta kaptar uchib, tashqariga otildi...

Choʻziq qirrali toshdan — burilishdan oʻtdik.
Murodjon domla batareya-chiroqni yoqdi. Gʻor ichi
oʻng tarafga ancha kengayib ketgan ekan. Boshimiz ustida uch-toʻrtta koʻrshapalak uchib yurganini
koʻrdik. Batareya-chiroq nuri oyoqlarimiz ostini
yoritdi. Biz qoʻngʻir tusli yumshoq qatlam ustida
turardik. G'or shiftida — qo“l choʻzsang yetadigan
balandlikda kattaroq lavlagidek ikkita sumalak osilib
turardi.

— Stalaktitlar, — dedi Murodjon domla. U chiroq
bilan har ikkala sumalakni aylanib tomosha qildi. —
Qizg'ish rangdami, Xolmatov?



Men sumalaklarga tikildim.

— Qizgʻish tasmalar koʻrinyapti, domla.

— Oniks bo`lsa kerak.

— Oniks oʻzbekchada nima deyiladi, domla?

— Haqiq deyilsa kerak...

Ikkinchi sahndan keyin bir odam bemalol kirsa
boʻladigan «eshik»dan nariga oʻtdik. G“or ichi yana
oʻng tarafga kengayib ketgan edi. Chiroq nuri avval
oyoq ostini, soʻngra shiftni yoritdi. Shiftda narigi
sahndagidan kichikroq uchta sumalak osilib turardi.
Domla ularga ham sinchiklab tikildi.

— BSostavi bir xilga oʻxshaydi, boyagilarning xuddi
o'zi.

— Domla, mening oʻng tomonimni yoriting.

Shu payt hammamizning koʻzimiz odam skeletiga
tushdi. Chalqancha yotgan odam skeletining pastki
suyaklari oyogʻimiz ostidagi qoʻngʻir tusli qatlamga
botib turar, koʻz kosasining ichi qorayib, g'oyat
qoʻrqinchli koʻrinar edi.

— Avvalgi safar Durbek ikkalamiz shuni koʻrib
qaytib chiquvdik, — dedim.

— G'orlarda bunaqa suyaklar koʻp uchraydi, —
dedi domla. U shunday dedi-yu, gʻor devorlarini
yoritdi. Oʻng tarafda, skelet oyogʻidan toʻrt-besh
metrlar narida bir oʻyiq ko`zga tashlandi. Domla oʻyiqni
yoritgancha oʻsha tomonga qadam bosdi. O`yiq oldiga
borib ichkarini yoritdi.

— Qani, kim kiradi? — dedi Murodjon domla. —
Ichkari ancha kengga oʻxshaydi. O`tirib yoki enkayib
kirish kerak.

— Men kiraman. Avval ham kirganman, — dedi
Jiyan.

— Rostdanmi? — dedi domla. — Qachon?

— Hu ilgari, bolaligimda.

— E, ha, esimdan chiqay debdi. Shu yergacha
kelibmidingiz? Chiroqsiz juda qorongʻi boʻladi-da...

Domla ichkarini yoritib turdi. Jiyan, soʻngra men
oʻyiqning narigi tarafiga kirdik. Bizning izimizdan
domla ham kirdi. Oyoq ostini, shiftni, atrofni chiroq
bilan yoritdi.

— Grot ekan bu, — dedi u shiftda osilib turgan
yagona sumalakni aylanib kuzatar ekan.



— U nima deganingiz, domla? — soʻradi Jiyan.

— G'ʻor ichida uchraydigan uysimon joylar grot
deyiladi.

Bu sahn rostdan ham uyga oʻxshardi: faqat toʻrtta
burchagi yoʻq, derazalari yoʻq, devorlari suvoq
qilinmagan.

— Shu yerda uxlab ham qolardim... Qishlarda, —
dedi Jiyan.

— Stalaktitni qarang, shiftning oʻrtasida-ya. Katta
zalga qoʻyilgan qandilga oʻxshaydi.

Jiyan ikkalamiz stalktitga tikildik. Kichikroq
chelakdek keladi. Oʻrta qismi sal ingichkalashib, usti
yana yoʻgʻonlashib shiftga yopishgan.

— Qishda sovuq boʻlmasmidi, Jiyan? — deb
soʻradim.

— Yoʻq, qishdayam shunaqa boʻladi.

Gʻorning ichi tashqariga qaraganda ancha salqin,
taxminan, harorat yigirma-yigirma besh daraja
oraligʻida edi. Murodjon domla hali ham «xona»
devorlariga chiroq nurini tutib qarar, shiftdagi ulkan
sumalakka qayta-qayta boqar edi.

— Jiyanboy oʻgʻlim, uylanganingizda to`yingizni
mana shu zalda o“tkazsak ham boʻlar ekan.

— E, qoʻysangiz-chi, domla, — dedi Jiyan. Unga
domlaning gapi yoqmadimi yoki oʻzi uylanish haqidagi
gapdan uyalyaptimi — qorongʻida bilish qiyin edi.

— Bunday voqea ilgari boʻlmagan deb oʻylaysizlarmi? Boʻlgan, — dedi domla. — O`tgan asrning
ikkinchi yarmidan boshlab Amerikada bir nechta nikoh
toʻyi gʻorlarda oʻtkazilgan. Yigirmanchi asrga kelib
G'arbiy Yevropada ham ayrim g'orlarda toʻy boʻlib
oʻtdi. Italiyalik Rinaldo degan yigit bilan Laura degan
qizning nikoh toʻyi Alp togʻidagi bir g'orda oʻtkazilgan. Yigit ham, qiz ham gʻorshunoslardan ekan.
G'orning tabiiyligini buzmaslik uchun kuyov bilan
kelin ham, mehmonlar ham boshlariga kaska kiyib,
peshonalariga fonus taqib, gʻorshunoslar kiyimida
oʻtirishgan... Rus klassik shoirlaridan Pushkin va
Lermontovlar Kavkaz g'orlarida katta bazmlar
oʻtkazganlar. She'rxonlik qilganlar. Shunaqa, buning
hech uyatli joyi yoʻq, oʻgʻlim. Oʻziga xos gashti bor.

Jiyan indamadi.



— Hammadan ham manovi «qandil»ga qoyilman.
Shu «qandil» uchunoq shu «zal»da toʻy oʻtkazsa boʻlar
ekan, — dedim men.

Birimiz emaklab, birimiz enkayib, grotdan chiqdik.
Sekin-asta gʻor yoʻlagini kuzatishda davom etdik. Jiyan
bilan men yoʻlakning ikki tarafida onda-sonda devorni
siypalab, shiftning baland-pastligiga koʻz tashlab borar
edik. Bir mahal chap oyogʻimning uchi chuqurroq
joyga botib ketdi. Oʻzimni oʻnglab olish uchun oʻng
qoʻlim bilan gʻor devorini ushladim. Domla pastga
chiroq tutdi. Qarasak, oyoq ostimizda taxminan bir
yarim-ikki metr uzunlikda oyoq sigʻadigan darajada
yoriq bor ekan. Murodjon domla darhol yotib olib,
pastga — yoriqning ichiga chiroq tutdi.

— Gʻorning davomi bu yoqda — pastda ham bor
ekan, — dedi u. — Ancha chuqurga oʻxshaydi. Afsus,
odam sigʻmaydi-da.

Yana sekin-asta yoʻlimizda davom etdik. Yoʻlak
ayrim joylarda kengayar, ayrim joylarda torayib
qolar edi. Oyoq ostidagi choʻziq yoriqdan besh-olti
metr nari oʻtganimizdan keyin yoʻlakning nihoyatda
tor qismiga duch keldik. Bo£yi taxminan ikki metrli
uzun tirqishdan bir odam arang sigʻib o`tishi
mumkin edi.

Undan xiyol berida, chap yonida esa, yana bir
pastgina tuynuk koʻrindi. Tuynukning balandligi
oʻtirgan odamning boʻyi bilan barobar. Eni taxminan
qirq santimetrlar keladi. Har qalay odam kirsa boʻladi.
Murodjon domla batareya-chiroq nurini tuynuk ichiga
toʻgʻriladi.

— Dastlab shu yoqni koʻramiz, — dedi domla.
Avval Jiyan, keyin men, oxirida domla oʻtirgan koʻyi
tuynuk ortiga oʻtdik. Murodjon domla ichkarini
yoritdi. Odam bor boʻyi bilan yursa bo`ladigan
mo'jazgina bir «xona»ga kirib qolgan edik. Tuxum
shaklini eslatadigan bu «xona»ning uzunligi olti-etti
metr, eni taxminan uch metr kelar edi.

— Buni ham grot desa boʻladi, — dedi domla. Shu
zahoti «xona»ning narigi uchidagi 50"упикКа Ко"21
tushdi. — Yoʻq, narigi tarafda yo'lakning davomi
borga oʻxshaydi.

Domla oʻsha tarafga yurdi, tuynuk atrofini yoritdi.
Biz ham domlaning ortidan bordik. Tuynukning



balandligi otirgan odamning boʻyicha kelar, eni torroq,
odam sigʻishi gumon edi...

Biz bamaylixotir ishlayotgan edik, gʻor yoʻlaklarini,
yondosh «xona»larni bemalol kuzatayotgan edik.
Roʻ“paramizdagi torgina tuynukning ortiga ham bir
amallab oʻtishga tayyor edik. Ammo... Murodjon domla
ikkala chenagini pastga tirab, tuynukni tuzukroq
kuzatish uchun unga boshini tiqmoqchi boʻlayotgan
mahalda ichkaridan qandaydir maxluqning irillagani
eshitildi. Faqat domla emas, uning ikki tarafida turgan
biz ham eshitdik xirqiroq ovozni. Domla oʻrnidan tura
solib, ikkalamizni ikki yonga surib, orqaga chekindi.

— Ketdik, — dedi u moʻ'jaz «xona»ning hozirgina
oʻzimiz oʻtirib kirgan tuynugiga oʻzini urar ekan. —
Tezroq chiqaveringlar.

Murodjon domladan keyin men oʻtdim, mendan
keyin Jiyan oʻtdi. Murodjon domla gʻor yoʻlagi boʻylab
ildamlab borar edi. Biz domlaning ortidan ergashdik.
G`“or ogʻziga yaqinlashganimizda Murodjon domla
allaqachon arqondan osilib pastga tushib boʻlgan edi.
Jiyan bilan men ham oldinma-keyin pastga tushdik.
Murodjon domla pastda Gʻayni bilan gaplashib turar
edi. Uning ranggi biroz oʻchgan edi.

— Koʻzidan qoʻrqdim, — dedi u. — Ikkita chiroq
bo“lib yonib turibdi. Yo boʻri boʻladi yo... qoplonmikin-a?

— Undaqa narsalar boʻlmaydi, — dedi Jiyan
doʻrilloq ovozda. U nihoyatda bamaylixotir edi, hatto
g“ordan qaytib chiqqanimiz uchun hayron edi. — Haligi
boʻlishi mumkin. Haligi... uzun-uzun ninasi boʻladiku, odamga sanchiladigan.

— Jayrami? — soʻradi G`“ayni.

— Ha, jayradir, deb oʻyladim.

— Esizgina, endi chiqmoqchi boʻlib turuvdim-a
yonlaringizga, — dedi G“ayni. — Hali birga chiqaversam boʻlar ekan...

Yuqoridan Sherbek aka bilan Nurbek tushib
kelishdi.

— Arqonni mustahkam qilib bogʻladik, bir emas,
ikkita toshga bogʻladik, — dedi Sherbek aka. — Ha
qani, darrov tushibsizlar? Ish bitdimi?

Murodjon domla indamadi. Qaytib gʻorga chiqishchiqmasligimiz domlaga bogʻliq edi.

. 241 .


— Qani, bu yoqqa yuringlar, tushlik qilib olaylik.

Sherbek aka bizni gʻ“orning roʻparasidagi
maysazorga boshladi. Bundan olti yil avval ham xuddi
shu joyda tushlik qilib, g“or ogʻzini kuzatgan edik.

ChOPONBERGAN NIMA BERDI?

Murodjon domla ikkalamiz gʻorda koʻrganlarimizni
qisqa-qisqa aytib berdik. Jiyan gapga qoʻshilmay
oʻtirdi. Murodjon domla bilan G“ayni ikki koʻzini gʻor
tarafdan uzmas edi. Men ham har zamonda oʻsha
tarafga qarab-qarab qoʻyar edim. Bir mahal С"ауш
toʻsatdan:

— Voy shoʻkshukvoy qurgʻur-ey! — deb yubordi. —
Ana, sizlarni qoʻrqitgan narsa. Koʻrdingizmi, domla?

— Koʻrdim, — Murodjon domla jilmaydi, —
falokatning ovozi boshqacha eshitiluvdi. He, tovba...
— Nima ekan? — soʻradi Sherbek aka. G'ordan

qanaqa maxluq chiqib ketganini men ham koʻrmay
qolgan edim.

— Tulkivoy, — dedi G`“ayni.

— Rostdanmi?

— Ha, tulki, — Gʻaynining soʻzini tasdiqladi
Murodjon domla.

— Otini bekorga tulki deb qo“ymagan-da odamlar.
Vaqti kelganda insonni ham aldaydi. Mana, sizlarni
ham aldabdi-ku. Boshqacha ovoz chiqargan boʻlishi
kerak. Voy shumshuk tulkivoy-ey...

— Rostdan ham ovozi boshqacha eshitildi.
Toʻgʻrimi, Xolmatov? A Jiyanboy?

— Toʻgʻri, — deb domlaning soʻzini ma'qulladik biz.

— Bulturdan avvalgi yili G'oyibnazar akam bir
ogʻaynisi bilan Jizzax спо" да ketishayotgan ekan, —
gapini davom ettirdi Gʻayni. — Ikkalovining tagida
ham ot. Nima ham boʻlibdi-yu, ularning yoʻlini tulki
kesib oʻtibdi. Tulkining kesib oʻtishi bexosiyat boʻladi,
degan irim bor emasmi. Shu irim ularning esiga
tushibdi-da, tulkini quvib ketishibdi. Ot bilan
quvaverishibdi, tulki ham qochaveribdi. Bir mahal
tulki yoʻqolib qolibdi. Yerga kirganini ham, osmonga
uchganini ham koʻrolmapti ular. Ikkalasi ham hayron
boʻlib yoqasini ushlarmish. Oʻsha yerda ham tulki

; 242 ;


shumlik qilgan ekan. Yantoq ostida turgan quruq
tezak xiyol qimirlagandek boʻlibdi. Otlarning aylanishiga qarab mol tezagi ham burilarmish. G'oyibnazar
akamning sherigi sezib qolibdi. Shumshuk tulki tezakni
oʻziga pana qilib, dushmanidan qutulib qolmoqchi
boʻlibdi. Qarang-a...

— Uch odam shu kichkina maxluqdan qoʻrqib
qochibmiz-a, — dedim men afsuslangan ohangda.

— Ehtiyot yaxshi-da, Xolmatov, ehtiyot yaxshi.

Sherbek aka domlaga tikilgancha kulib oʻtirar edi.
Domla buni boshqacha tushundi shekilli, avvaliga
qizarib ketdi. So`ngra xomushlanib:

— Inson yoshi ulgʻaygani sari ehtiyotkor boʻlib
qoladi, — deya gap boshladi. — Chunki uning
zimmasidagi ma'suliyat yuki ham ogʻirlashaveradi...
Hasanboy oʻgʻlimni yaxshi bilasiz, hali yosh. Oʻsha
ikki yoshli goʻdakni, ikkita opasini oʻstirib, katta qilish
mening zimmamda... Yetimlik nimaligini men oʻzim
yaxshi bilaman. Otam urushga ketganda toʻqqiz yoshda
edim. Urushdan qaytmadi otam. Ayamiz yetimlik
nimaligini bildirmaslikka harakat qilib oʻ`stirdilar.
Lekin baribir otamiz yoʻqligi bilinib qolardi...

Bundoq oʻgirilib qarasam, Murodjon domlaning
koʻzlari yoshga toʻlib turibdi. Sherbek aka ham bu
holni koʻrdi shekilli, iljaygan lablarining tanobini
tortdi.

— Men shu gʻorda qandaydir xazina yashiringanmikin deb oʻylovdim, — jimlikni buzib soʻz boshladi
Sherbek aka.

— Hozir bir nima deb boʻlmaydi, — unga javob
berdi Murodjon domla. — Hali g'orni toʻla-toʻkis
oʻrganib koʻrmadik. Lekin, umuman, gʻorlarning
hammasi birma-bir oʻrganib chiqilishi kerak.

— Yoshligimizda ertaklar eshitardik: «Falon botir
qilichini yalangʻochlab yoʻlga tushibdi. Yoʻlda unga
bir donishmand yoʻliqibdi, — deya jilmayib soʻz
boshladi Sherbek aka. — Falon togʻdagi gʻorda tilsimlanib tashlangan xazina bor. Lekin uni ajdarho qoʻriqlab
yotadi. Oʻsha ajdarhoni yengsang, tilsimni ochasan,
depti. Botir yigit donishmandning soʻziga amal qilib,
gʻorni topibdi. Ajdarho esa, botirni o“z domiga tortibdi.
Botir bo`lsa, qilichini tik tutib boraveribdi. Oʻtkir
qilich ajdarhoni ikkiga boʻlib tashlabdi. Shundan keyin



botir yigit tilsimni ochibdi...» Shu taxlitdagi ertaklarni koʻp eshitardik. Chippa-chin ishonardik...

— Ishonsa boʻladi, — dedi Murodjon domla. —
Gʻorlarda boylik koʻp. Ayrim gʻorlarda qimmatbaho
toshlar topiladi. Har xil rangdagi haqiq, billur, hatto
marvarid, quyma oltin ham topiladi. Shifobaxsh
mumiyo ham topiladi. Gʻor ichida ming, million yillar
davomida toʻplangan oʻgʻitni aytmaysizmi? Bu ham
katta boylik. Vaqti kelib ana shu boylikdan ham
foydalanamiz.

— Tilsimlangan xazina ham topilishi mumkinmi,
domla? — soʻradi G“ayni. Domla unga javob berdi:

— Topilishi mumkin. Dunyoda nimalar boʻlmaydi,
deysiz. Sherbek akaning hozirgina aytgan ertaklari
bekorga chiqqan deysizmi?.. Qachondir birov qoʻyganini boshqa odam topib olishi mumkin-ku...

— Tilsimlangan xazinani ajdarholar, ilonlar qo`riqlab yotadimi rostdan ham?

— Bu haqda bir nima deyolmayman, — dedi domla
G'aynining navbatdagi savoliga. — Balki bu gapda
ham jon bordir.

— Ajdarho qandaqa bo`ladi oʻzi? — deb soʻradi
hamma gapga quloq solib, kim soʻzlasa oʻshaning ogʻziga
tikilib oʻtirgan Nurbek. G“ayni Murodjon domlaga,
domla esa, Sherbek akaga qaradi. Hech kim indamadi.

— Men bir naql eshituvdim, — deya davradagilardan izn soʻradim.

— Xoʻsh, qani?

— Koʻp ilonlar ajdarho boʻlishni orzu qilarmish.
Ajdarho boʻlish uchun yer ostiga kirib ketarmish.
Yer ostida qirq yil yotgan ilon ajdarho boʻlib
yetisharmish. Koʻp ilonlar ajdarho boʻlib yetishish
orzusida yer ostidan chiqolmay chirib ketarmish...

— Juda qiziq gap, — dedi Murodjon domla
oʻylanib, — ajdarho deyilganda balki katta ilonlarga
nisbat berilgandir.

— Balki dengizdagi timsohlarni odamlar ajdarho
deb atagandir, — dedi Gʻ“ayni.

— Men-ku biologiyani yaxshi bilmayman, domla, —
Sherbek aka avval domlaga, soʻngra bizlarga bir-bir
qarab oldi. Shu, ajdarholar qadimda boʻlgan-u hozir
yo“q boʻlib ketgan emasmikin?

; 244 ;


— Umuman bu masalani yechishimiz qiyin ekan, —
dedi Murodjon domla. — Moʻ“miyo masalasi ham xuddi
shunday. Uning paydo boʻlishini har bir olim oʻzicha
talqin qiladi. Lekin hali birortasining fikri ham toʻla
tasdiqlangan emas... Xoʻsh, qani, ishga kirishamizmi,
gʻorning davomini koʻrib chiqamizmi?

— Mayli, — dedim men. Boyadan beri lom-mim
demay oʻtirgan Jiyan kutilmaganda luqma tashladi:

— Haligi... suyakni yaxshi koʻrmadig-a, domla...

— Qaysi suyak? — soʻradi Murodjon domla.

— Haligi-da. Odamning suyagini koʻrdik-ku?

— Ha, koʻrdik. Nima qipti?

— O`shaning tagida ilonlar boʻlardi. Ilgari. Bilmayman, hozir bormi-yo“qmi. O`shanda suyakka sal tegib
ketsam ham vishillardi.

— Bolaligingda koʻrganmiding? — deb soʻradim
Jiyandan.

— Ha, bolaligimda, — dedi u.

— Ie, juda qiziq gap-ku, — dedi Sherbek aka
ajablanib. — Odam suyagi bormi ichkarida?

— Ha, bitta skelet bor.

— Hozir aytganimizday tilsimlangan xazina
topilib qolsa-ya. Haligi, Jiyan aytgan ilonlar ajdarho
boʻlsa-ya...

Murodjon domla kulimsirab qoʻydi:

— Juda romantik ekansiz, Sherbek aka.

— Boʻlishi mumkin, domla. Oʻzingiz hozir aytdingizku, har narsa boʻlishi mumkin, deb.

— Boʻlishi mumkin, — domla bamaylixotir soʻzlardi.
Mening sezishimcha, Murodjon domla hovliqmasdan,
bosiqlik bilan ish koʻrishni yoqtirardi. — Hozir
kirayotib skeletni yana bir koʻrib oʻtaylik-chi.

Hammamiz oʻrnimizdan turdik.

— Qo'ʻllaringiz tosh qirralariga tegib tirnalmadimi? — deb men bilan Jiyandan soʻradi Murodjon
domla.

— Yoʻq, — dedik ikkalamiz birdaniga.

— Ehtiyotdan brezent qoʻlqop olvolaylik.

Nurbek dasturxon yonidagi tugunni ochib, uchchalamizga bittadan qo`lqop olib berdi. Qoʻlqoplarni
kombinezonlarimizning choʻntagiga tiqib qoʻydik.

— Menga ham qo`lqop ber, — dedi G“ayni Nurbekka.



— Nega? — soʻradi domla G“aynidan.

— Sizlarga sherik bo'lmoqchiman, domla. Men ham
bir tomosha qilib tushay.

— Oddiy kiyim bilan gʻorga kirish xavfli-da.

— Boshimda kaskam bor. Mana, qoʻlqop oldim, —
iltimos ohangida domlaga yuzlandi G`“ayni.

— Mayli, shu shart bilanki, koʻp ichkariga kirmaysiz... Yuqori mahkammi, Sherbek aka? Arqon
mustahkam joydami?

— Ha, bemalol chiqaveringlar, domla. Sizlarga oq
yoʻl!

— Siz ham, Gʻaynijon, bitta chiroq olvoling...

Murodjon domla yoʻl boshladi. Biz unga ergashdik.
Birinchi bo“lib domlaning o`zi gʻor ogʻziga koʻtarildi...

— Voy-boʻy, shunchalik keng ekan-ku, — dedi
hammadan keyin gʻorga chiqqan G“ayni. U atrofiga alanglab qarar, qirrali toshlarga hayrat bilan
tikilar edi.

— Haligi gap esingizda-a, — dedi unga Murodjon
domla. — Koʻp ichkariga kirmaysiz, bizdan oldinga
oʻtib ketmaysiz.

— Mayli, domlajon, mayli. Sizlardan ancha berida
yuraman.

Murodjon domla gʻor yoʻlagi bo`ylab ohista qadam
tashladi. Jiyan ikkalamiz uning ikki yonida, xiyol
orqaroqda borar edik. Birinchi burilishdan oʻtayotganimizda domla chiroqni yoqdi. Qadamlarimiz yana ham
ohistalashdi. Ikkinchi burilishdan — qirrali toshdan
oʻtdik, odam skeleti ustiga bordik. Jiyan skeletning
bosh tarafida, men oyoq tarafida, Murodjon domla
oʻrtada edi. G“ayni ham hali yonimizga yetib kelmagan.
Uning qoʻlidagi chiroq gʻor yoʻlagining chap yon
devorlarini elas-elas yoritadi.

— Qo'lqoplarni kiyinglar, — dedi domla. Uning
o`zi allaqachon qoʻlqopini kiyib olgan ekan. — Miltiq
sizdami, Jiyan?

— Ha, menda.

— Ehtiyot boʻlganimiz yaxshi-da, har ehtimoldan...
Qamchin qo`lingizdami, Xolmatov?

— Qoʻlimda.

— Bir qoʻlimiz bilan skeletni sekin beri suramiz.
Uchchalamiz birga...



Yaxshiyam domla hammamizni ehtiyotkorlikka
undagan ekan... Skeletni surayotganimizda gʻijirlaganga oʻxshash gʻalati ovoz eshitildi. Odam skeleti
boʻgʻinlardan ajralib, toʻkilay deb turgan ekan,
suyaklar «shov» etib bir-birining ustiga tushdi.
Shunday boʻlsa ham uni bosh tarafiga qarab yana
surdik. Yana gʻijirlagandek, vishillagandek ovoz
chiqdi. Men, skeletning tagida tosh boʻlsa, oʻshanga
ishqalanib gʻijirlayotgandir-da, deb oʻyladim. Shu payt,
yopiray, Jiyanning oyogʻiga bir nima otilgandek boʻldi.
Bundoq qarasam, ketmon dastadek yoʻgʻon ilon
Jiyanning oyog`iga oʻralaboshladi.

— Ana, aytmadimmi?.. Hu, badbaxt!.. до"пдод
bilan dumini bosing, — dedi domla Jiyanga. — Siz,
Xolmatov, Jiyanning yonidagi pichoqni oling...

Jiyan qoʻndoq bilan qattiqroq bosgan boʻlsa kerak,
ilon uning oyogʻini boʻshatib, alamzadalik bilan
yuqoriga sapchidi. Ilonning boshi Jiyanning chenagiga
tegdimi-yo“qmi koʻrmay qoldim. Murodjon domla
qoʻndoq yonidan ilonning ustiga oyogʻini qoʻydi.

— Chaqmadimi? — soʻradi u Jiyandan.

— Yo`q, — dedi Jiyan.

Ilonning boshi pastga egildi. Lekin u qanday
boʻlmasin kimgadir zahar sochish uchun boshini u
yoq-bu yoqqa salanglatar, goh yerga, goh domlaning
etigiga oʻzini tap-tap urar edi.

— Xolmatov, siz ham oʻting, bosing la'natini.

Men ham ikkala oyogʻim bilan ilonni bosdim. Qurib
ketgur shunday yoʻgʻon ekanki, har gal tipirlaganida
domla ikkalamizni qalqitib yuborguday boʻladi.

— Miltiqni menga bering, Jiyanboy. Oldiga oʻting,
boshini bosing badbaxtning. Ezib tashlang boshini!

Shu payt qoʻlida chirogʻi bilan G“ayni yetib keldi
yonimizga.

— Ha, nima gap oʻzi? Nima to`polon?

Unga birontamiz javob berishga ulgurganimiz yoʻq.
Boshi bosilgan ilon jon achchig'ʻida dumini qattiq
qimirlatib yubordimi yoki oyogʻi omonatroq turgan
ekanmi, Murodjon domla suyaklarning ustiga ag'anab
tushdi. Suyaklar yana shaqir-shuqur ovoz chiqardi.
Men domlaning oʻng qoʻltig'idan ushlab koʻtardim.
Shunda ham oʻng oyogʻim ilonning ustida edi.

— Hech nima qilmadimi, domla?



— Yoʻq... Boshini kesinglar badbaxtning.

С"ауш mening qoʻlimda turgan pichoqni oldi-da:

— Bir oyogʻingizni oling, — dedi Jiyanga. Jiyan
bir oyogʻini koʻtardi. G“ayni ilonning boshini kesib
tashladi. Shu payt ikkinchi ilon paydo boʻldi. Uning
qayoqdan kelganini hech kim koʻrmay qoldi. Allaqachon
Murodjon domlaning oyogʻiga oʻralaboshlabdi. Domla
skelet ustiga yiqilib, garangsib qolgani uchunmi yoki
biroz charchadimi:

— Oyogʻimda bir nima borga oʻxshaydi, Xolmatov, — dedi. — Qarasam xuddi boyagidek yoʻgʻon ilon
domlaning oyogʻiga ikki marta oʻralibdi, boshini yuqori
koʻtarib, yana oʻralib borayapti. Nima qilishimni
bilmay domlaning oyogʻi aralash qamchin urdim. Ilon
sal boʻ“shashdimi yoki urgan odamni izlay boshladimi,
boshini pastlatdi. G'ayni qo`lidagi pichoq bilan boshiga
urdi. Baribir ilon qattiq lat yemadi shekilli. U hali
ham vishillardi.

Jiyan domlaning qo`lidan miltiqni oldi-da, qo'ndoq
bilan ilonning tanasini pastga ega boshladi. Oxiri
ilonning boshi yerga tegay-tegay deb turganda etigi
bilan bosib oldi. Domlaning oyogʻiga oʻralib turgan
ilonning halqasi sal kengaydi, imkoniyatdan foydalangan Jiyan ikki qoʻlidagi qo'lqop bilan ilon tanasini
ikki yonga tortib kengaytirdi. Domla oyogʻini birdan
tortib oldi. Ilon boʻshashib pastga tushdi. G“ayni uning
ham boshini kesib tashladi.

Uzunligi taxminan bir yarim metr keladigan,
yoʻgʻonligi ketmon dastadek ikkita ilon oyoqlarimiz
ostida choʻzilib yotardi. Shu bir-ikki daqiqaning oʻzida
to`rttalamiz ham charchab holdan toygan edik.
Murodjon domla gʻor ogʻziga tomon yoʻl boshladi. Biz
unga ergashdik. G“or ogʻziga yaqin tekisroq joyda
oʻtirdik. Hech kim gapirmasdi. Har zamonda gʻorning
ichkari tarafiga qarab-qarab qoʻyardik. Birozdan keyin
domla yonboshlab yotdi. Qolganlarimiz ham, uning
izmiga boʻysungandek yonboshlab oldik.

Yarim soatlar chamasi dam olganimizdan keyin
Murodjon domla oʻrnidan turib, egniga ilashgan changxaslarni qoqdi. Biz ham birin-ketin oʻrnimizdan turdik.

— Yana ichkariga kiramizmi? — maslahat ohangida
soʻradi domla.

— Mayli, — dedim men.



— Haligilarni kuydirib tashlaymizmi, domla? —
soʻradi G“ayni.

— Nimani?

— Ilonlarni.

— Nega?

— Ilonni oʻldirganda kuydirib tashlash kerak-ku.
Tirik qolgani juftini axtarib keladi, o`ldirgan odamga
ziyon yetkazadi, degan gap bor.

— Boyagi — ikkinchisi jufti emasmikan? Xayriyat,
oʻshasi keyinroq keldi. Agar ikkovi birdan hujum
qilsa bormi... Suv ichgani ketgan boʻlsa kerak.

— Kim biladi. Balki... jufti emasdir.

Murodjon domla oʻylanib turdi-da:

— Mayli, keltirib pastga tashlab yuboringlar.
Sherbek aka bilan oʻgʻli yoqib yuborishsin, — dedi.

Murodjon domlaning aytganlarini bajardik.
Hammamiz yana u kishining yoniga keldik.

— Haligi joyni yana bir koʻraylik-chi, — dedi domla.
Toʻrttalamiz g“or yoʻlaklari boʻylab yana ichkariga yoʻl
oldik, odam skeleti - maydalanib ketgani uchun endi
skelet deb ham boʻlmasdi — ustiga yetib bordik.

— Suyaklarni mana bu tomonga suringlar, — domla
oʻng tarafdagi boʻsh joyga ishora qildi. — Kimning
suyagi boʻlsa ham arvohi bizni kechirsin. Balki yaxshi
odam boʻlgandir, balki yomon odam boʻlgandir, balki
gunohkordir yoki gunohsizdir...

Skelet suyaklarini nariga surib qoʻydik. Hamma
joy gʻor ichida bosib yurganimiz qoʻngʻir tusli qatlam
bilan qoplangan edi. Lekin boyagina butun turgan
skelet oʻrnida ilon izlariga oʻxshash oʻydim-chuqurlar
ham bor edi. Murodjon domla oʻsha yerda choʻnqayib
oʻtirdi-da, qo`lqop kiygan qoʻli bilan yumshoq qatlamning ustini sekin sermab, oʻz oldiga suraboshladi.
Domlaning qo`lidagi chiroqdan tashqari Gʻayni ham
oʻsha joyni yoritib turardi. Jiyan ikkalamiz har qanday
tasodifga tayyor boʻlib, domlaning harakatini jimgina
kuzatardik.

Bir mahal, qoʻngʻir tusli qatlamning yuzasi
surilganidan keyin oʻrtada samovarning kampiragiga
oʻxshash kichik doira koʻzga tashlandi. Gʻayni ham
choʻnqayib o`tirib, qoʻngʻir tusli qatlamni suraverdi.

— Ehtiyot, ehtiyot, — deb qoʻydi domla. —
Shoshilmang, G“aynijon. Bu, Jiyanboyning gapi bejiz



emasga oʻxshab qoldi. Tilsimlangan xazinaga duch
keldik chamasi.

Murodjon domlaning ogohlantirganiga qaramay
Gʻayni tuproqsimon qatlamni tez-tez suraboshladi. Ko'p
oʻtmay koʻzaga oʻxshash bir idishning boʻyni koʻrindi,
undan keyin sariq tusli koʻzaning qorni ochildi.
Samovarning kampiragiga oʻxshab koʻringan narsa
koʻzaning ogʻzi ekan. Jiyan enkayib, oʻng qoʻlini
uzatdi-da, ko“zani ogʻzidan ushlab tortdi. Boʻyi pakana,
qorni keng sariq koʻza loʻp etib chiqdi.

— Narigi yogʻingizga qoʻyib turing, Jiyanboy, —
dedi domla. — Bu yerni yana kavlashtirib koʻraylik.

Murodjon domla bilan G“ayniga men ham yordamlashdim. Jiyan tik oyoqda turib bizning ishimizni
kuzatardi. Biz chuqurlik ostidagi, yonidagi tuproqsimon qatlamni olib tashlayverdik. Oxiri chuqurlik
ostida, devorchalarida quruq toshdan boʻlak hech nima
qolmadi. Demak, bu yerda boshqa narsa yoʻq ekan.
Domla oʻrnidan turdi-da:

— Koʻzani ko`taring, ketdik, — dedi Jiyanga. —
Bu koʻzaning muallifi birinchi navbatda siz boʻlasiz.

Domla yoʻl boshladi, Jiyan uning ortidan yurdi.

— Antiqa koʻza ekan, — dedi domla ohista qadam
tashlab borar ekan. — Maxsus yasalgan boʻlsa kerak...
Birinchi boʻlib oʻzingiz tushasiz, pastga, Jiyanboy.
Keyin koʻzani bogʻlab tushiramiz, oʻzingiz yechib
olasiz, xoʻpmi?

— Xoʻp, — dedi Jiyan va g“or ogʻziga yaqin turgan
arqonga osildi.

Hammamiz navbati bilan pastga tushdik. Oʻn
qadamcha naridagi toshloq yerda kichkina gulxan yonib
turardi.

— Ajdarhochalarni kuydirib yubordik, — dedi
Nurbek oʻsha tomonga qarayotganimizni koʻrib.

" — Ajdarhocha emas, rostakam ajdarho ekan,
o'g'lim, — dedi Murodjon domla. — Toʻrtta odamni
ham shoshirib qo`yay dedi. Sherbek aka aytgan —
ertakdagi botir yigitning bir oʻzi bunaqa «ajdarhochalar»ga bas kelolmasa kerak.

Sherbek aka jilmayganicha Jiyanning qoʻlidagi
koʻzaga qarab turardi.

— Tilsimlangan xazinani ham ochganga o`xshaysizlar-ku, — dedi u.



— Xazinami, yoʻqmi, endi koʻramiz.

Murodjon domla shunday deb boyagina tushlik
qilgan joyimizga boshladi hammamizni.

— Belbog“ bormi, Sherbek aka? — soʻradi domla.

— Nurbek, haligi — «Toshkent suv» bilan nonponni dasturxonga qoʻyib, belbogʻni boʻshatib kel, —
oʻgʻliga buyurdi Sherbek aka.

Oʻrtaga belbogʻ yozildi.

— O'ʻtiringlar.

Domla shunday deyaturib ko“zani qo`liga oldi-da,
brezent qoʻlqop bilan koʻzaning ogʻzini sal artib
yubordi. Soʻngra qoʻlqopni yechmasdan eskirib, ranggi
oʻchib ketgan tiqinni koʻzaning ogʻzidan oldi. G'or
ichidan chiqqan qoʻngʻir tusli tuproq qoldiqlari belboqqa toʻkildi. Domla tiqinni belboq chetiga qoʻyib,
koʻza ogʻziga yana barmog'ini tiqdi. Bu gal uning
qoʻli quruq chiqdi.

— Qogʻoz borga oʻxshaydi, olinmadi, — dedi domla.—
Shunday deyaturib ogʻirgina koʻzani toʻnkarib, bir-ikki
bor silkidi. Shunda koʻzadan sapsariq, koʻzni qamashtiruvchi tangalar tushaboshladi. Hammamiz birbirimizga qarab jilmayib qoʻydik. Tangalar orasida
qandaydir qogʻoz ham dasturxonga tushdi. Sherbek aka
qogʻozni olib, buklamlarini yozib qaradi-da:

— Xati oʻchay deb ketibdi. Arabcha harfda yozilgan
ekan, — dedi. Ichimizda buni oʻqiydigan odam yoʻq-a?

— Buklab qoʻyavering, tarixini keyin bilib olamiz, — dedi Murodjon domla. Tangalar tushib
boʻlganidan keyin koʻzani yana bir-ikki bor silkidi.
Soʻngra menga qarab:

— Qani, bularni bir sanavoring-chi, Xolmatov, —
dedi.

Men oʻzimizning hozirgi bir soʻmlik tangalarimizdek keladigan oltinlarni bitta-bittadan sanay
boshladim.

— Oltin tanga shundaqa boʻlar ekan-a, — deb qoʻydi
С"ауш.

Men sanab-sanab:

— ... olti yuz toʻqson toʻqqiz, yetti yuz, — deb
soʻnggi tangani qoʻlimdan tashladim.

— Demak, yetti yuzta ekan, — dedi Murodjon
domla. — Nurbek oʻgʻlim, anavi — mening sumkamni
olib bergin...



Domla sumkadan qogʻoz, ruchka oldi-da Gʻayniga
tutqazdi.

— Siz ham ekspeditsiyamizning chinakam qatnashchisi boʻldingiz. Aktni yozasiz. Shu yerda akt
yozib, hammamiz qoʻl qo`yishimiz kerak. Siz,
Xolmatov, tangalarni ko`“zaga joylayvering...

Domla aytib turdi, G“ayni yozaverdi... Tangalardan
oʻntachasi ko“zaga sig'madi. Men domlaga koʻrsatdim.

— Zarari yoʻq, hali yaxshi joylashadi, — dedi
domla. — Dastroʻ“molingizga tugib, Jiyanga berib
qoʻying.

G'ayni tangalarning sonini yozishdan avval:

— Olti yuz toʻqsonta, deb yozaylik, domla, — deb
iljaydi. — Ana, oʻntasi sig`may qoldi-ku koʻzaga...

— Yozgingiz kelmasa menga bering, oʻzim yozay, —
dedi domla kulmasdan. G`ayni esa:

— Hazillashdim, domla, — dedi o`“sal bo“lgandek
kulimsirab...

Akt yozib bo`linganidan keyin Murodjon domla
koʻza ichidan chiqqan qogʻozni Sherbek akadan oldida, ikkalasini bitta qilib sumkasiga solib qo`ydi.

— Toshkentdagi moʻ'tabar idoraga telegramma
yuborishimiz kerak, — dedi domla. — Telegrammani
ham hozir yozaqolaylik. Siz yozing, Xolmatov.

Domla mo`tabar idoraning nomini yozdirib boʻlib,
telegramma matnini dona-dona qilib aytib turdi:

— «1970 yil oʻn beshinchi iyulda Bogʻiston yaqinida — Choponbergan g`oridan yetti yuzta nodir tanga
topildi. Tanga solingan koʻza ham toza metaldan yasalgan
boʻlishi mumkin. Topilmalar Atlas qishlogʻidagi Sherbek
Rahmatovning hovlisida. Ekspeditsiya a'zolari:
Mamatqulov, Rahmatov, Xolmatov, Qosimov, Berdiyorov, Sherbekov».

Murodjon domla telegramma matni yozilgan
qogʻozni ikki buklab yoniga soldi-da:

— Qanaqa yoʻl bilan jo'natamiz, Sherbek aka? —
dedi.

— Eshmatimiz bor-ku. Oʻshani shaharga tushiramiz.
Bogʻistonga.

— Yaxshi. Endi bunday, doʻstlar, — dedi Murodjon
domla hammamizga qarata. — Mana shu davlat mulkini
oʻz egasiga topshirgunimizcha biron kishi bu haqda
hech kimga lom-mim deb ogʻiz ochmasligimiz kerak.



Kechasi Sherbek akamning hovlisida navbati bilan
qorovulda turamiz. Mo'tabar idoradan javob kelmaguncha oʻsha yerda boʻlamiz. Sen ham tushundingmi,
oʻgʻlim.

Nurbek boshini qimirlatib qo`ydi.

— Qani, turdik...

uu.

Ertasiga tushga yaqin Sherbek akaning darvozasi
oldida «Tez yordam» taxlitidagi oppoq mashina paydo
boʻldi. Mashinadan tushgan uch kishi darvoza
ostonasidan ichkariga kirdi. Militsiya polkovnigi yonida
kelayotgan yigit shofyor boʻlsa kerak. Eng oldinda
qopqora — negrsifat odam oppoq tishlarini yarqiratib
kulib kelardi. Murodjon domlaning roʻparasiga keldida, quvonch bilan sharaqlab kuldi, soʻngra quchoq
ochib domla bilan koʻrishdi.

Keyin bilsam bu kishi geologiya faniga jonini
tikkan olimlardan Mamajon Egamberdiev ekan.
Mamajon domla Murodjon domlaga ham ustoz
sanalarkan...

Kechqurun hammamiz haligi oq mashina bilan
Toshkentga joʻnadik.

Toshkent, 1972—1979 yillar



MUNDARIJA

Izlagan izzat topar. ............... eu...
Yashash uchun kurash... ...............
Jiyanning yangi sarguzashtlari .............



Tez kunlarda o`qiysiz

Abdulla Qahhor. «Oʻtmishdan ertaklar»

Anvar Obidjon. «Bulbulning choʻpchaklari»

Tursinboy Adashboyev. «Oltin yolli
tulpor»

Abdujabbor Rahmonqulov. «Istiqlolni
kuylayman»

Miraziz A'zam. «Qirq bolaga qirq savol»
(qayta nashr)

O`zbek xalq ertaklari: «Ilon pari»,
«Chumoli», «Tulkiboy» (qayta nashr)

www.ziyo2dom kutubxonasi

OQILJON HUSAN

ТОС"РА OʻSGAN BOLA

Sarguzasht roman

«Sharq» nashriyot-matbaa
aksiyadorlik kompaniyasi
Bosh tahririyati
Toshkent — 2005

Muharrir: Erkin Malik
Badiiy muharrir: A. Мизахо"Чауер

Texnik muharrir: D. Gabdraxmonova

Diapozitivdan 29.03.2005 dab
т 84х108 Уш,

13,44. Nashriyo
yurtma N: 1303.

osishga ruxsat etildi. BichiAntikva garniturasi. Shartli bosma tabogʻi

t-hisob tabogʻi 12,4. Adadi 5000 nusxa. BuBahosi shartnoma asosida,


