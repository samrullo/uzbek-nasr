BIBI ROBIA SAIDOVA

PARVOZ

Hikoyalar

 

«ADIB»
Тошкент – 2014



ЧОК: 821.512.133-1
КВК: 84(0)7
590

Mas'ul muharrir:
Isajon Sulton

Ushbu kitob O'zbekiston Yozuvchilar uyushmasi
Yoshlar bilan ishlash bo'limi tomonidan
nashrga tavsiya etilib, «Ijod» fondi tomonidan
moliyalashtirilgan.

Saidova, Bibi Robia

821 Parvoz: hikoyalar /B.R.Saidova. — Toshkent:
«ADIB», 2014. — 96 b.
ISBN 978-9943-4277-1-6

UOʻK: 821.512.133-1
KBK: 84(097

O B.Saidova, 2014
ISBN 978-9943-4277-1-6 O «ADIB» nashriyoti, 2014



 

МО7А2, МО"712А

“Birinchi kitobim” ruknida chop etilayotgan kitoblar yurtimiz adabiy hayotida
muhim voqelikka aylandi. Ayni shu xayrli
amal tufayli o'nlab yosh qalamkashlarning
to'plamlari keng o'quvchilar ommasiga yetib
bordi va, tabiiyki, bugun o'z aks-sadosini berayotir.

O'zbekiston Yozuvchilar uyushmasi tomonidan har yili o'tkazib kelinayotgan respublika yosh ijodkorlar seminarida o'nlab
yangi nomlar, yosh iste'dodlar kashf etilmoqda. She'riyat, nasr, dramaturgiya, publisistika, bolalar adabiyoti, adabiyotshunoslik kabi qator janrlarda muvaffaqiyat bilan qalam
tebratayotgan yosh ijodkorlarning eng yaxshi
asarlari muttasil nashr etib kelinmoqda.
Jumladan, 2013-yilda Do'rmon ijod uyida
bo'lib o'tgan yosh ijodkorlar seminarida ham




 

ana shunday qo'lyozmalar saralab olindi
va ular jajji kitoblar — mo'jaz mo'jizalar
sifatida siz muhtaram kitobxonlar hukmiga
havola qilinmoqda.

Bu ruknda nashr etilayotgan kitoblar
adabiyotga ko'rsatilayotgan yuksak e'tibor va
g'amxo'rlikning samarasidir. O'ylaymizki, yaratilgan bu imkoniyatlar yosh ijodkorlarning
baland parvozlariga zamin vazifasini o'taydi.



Parvoz YI

 

MARV TUTI

Qo'shni hovlida Lutfulla amaki yolg'iz o'zi
yashar edi. Bu chorsidekkina hovlida necha asr
bilan yuzlashganini hech kim bilmaydigan bahaybat, g'adir-budur tanasiga kishining qulochi yetmaydigan tut daraxti bor. Tut ham Lutfulla amakiga
o'xshab yolg'iz. Ammo tutning shoxlaridan turfa
qushlar arimasdi. Qizig'i shundaki, shaharda kamdan-kam bo'ladigan qizilishton, jimitdekkina jiblajibon, naxshak, fotmachumchuq, ko'kqarg'a-yu
zarg'aldoqlarni ilk bor shu tut shoxlarida ko'rganmiz.
Biz ularni o'zimizcha tutning osmondagi bolalari,
derdik, ko'chamizning bolalarini esa, tutning yerdagi
bolalari, deb atardik.

Mahalladagi ellik-oltmish yoshli amakilar bolaliklari shu tutning ustida o'tganligini aytishadi.
Xullas, tut faqat Lutfulla amakiga emas, biz uchun
ham buvimizgami, bobomizgami aylanib qolgan
edi. Buning boshqa sababi ham bor. Tut pishig'i
boshlandi deguncha, har kuni tong-la eshigimizning
zulfi taraqlaydi. Chiqsam, Lutfulla amaki turgan
bo'ladi. “Qani tutga chiqinglar. Akangni, singlingni
ham ayt, kattaroq idish olvolinglar”, — deydi-da,
xastaligi tufaylimi, asta-sekin qadam tashlab, iziga




Ava Bibi Robia Saidova

qaytadi. Borsak, kun bo'yi toʻkilgan tut xuddi oppoq
gilam to'shalganday hovli bilan bitta bo'lib yotardi.
Biz bu “gilam”ni bosmasdan, bir chetdan “yig'ib”
borardik. Har zamonda sevinganidanmi, hazillashib,
boshimiz, yelkamiz osha marvaridlarini tashlardi.
Lutfulla amaki esa hovlining bir kunjagiga kursi
qoʻyib oʻtirar va biz bilan suhbatlashardi. Bilardik:
keksa tut ham qilt etmay gurungimizni eshitar, quvonganidan shoxlari navozish ila shitirlardi. Ahyon-ahyon bo'g'joma tutib, tut qoqardik. Buning
gashti o'zgacha bo'lardi: bog'jomaga bamisoli
koʻkdan kumush yulduzlar duv-duv to“kilayotganga
o'xshardi... Tergan tutimizdan Lutfulla amakiga
bersak: “Yo'q, men tut ostidaman-ku”, derdi. Baribir
tutga chosh boʻlgan bir tovoqni yonlariga qo'yib
ketardik.

Kunlar shu tariqa suvday oqib oʻtdi. Bir kuni
Lutfulla amakining ukalari oilasi bilan hovliga
ko'chib kelishdi. Ular kelishgach, bizni tut terishga
kamdan-kam chorlashadigan bo'lishdi. Bora-bora
chaqirmay ham qo'yishdi. Bilsak, Lutfulla amakining
tobi qochib, ahvoli og'irlashib qolibdi. Havo aynib
turgan kuni maktabga oshiqib ketayotsam, ko'chada
tumonat odam sukutga choʻmib, xomush o'tiribdi.
Ochiq ko'cha eshigidan hovlida turgan, ustiga oq
mato yopilgan tobutni ko'rib, yuragim orqaga tortib
ketdi: «Amaki vafot etibdi-da.... »

6

 



Parvoz Су
Singlim yig'lab yubordi, onamning ham ko'zlarida yosh qalqdi. Nechog'lik yig'lasak ham behudaligini bilar edik. Amakining ukalari bu hovliga
to'la ega bo'lib olishdi. Tut terishga yo'qlash hech
kimning xayoliga kelmasdi. Biz esa azim tut daraxtini,
uning marvarid mevalarini terishni sog'inardik.

 

Balki u ham bizni qo'msayotgandir deb o'ylardim.
Qadrdon tutning sollangan chayir shoxlari bilan
ko'chadan turib gaplashardik. Shoxlardagi qushlar
chug'urlashib, go'yo bizni chorlashardi. Biz esa
borolmas edik.

Yakshanba kuni sinfdoshimni yo'qlab ko'chaga
chiqsam, xudo rahmatli amakining hovli eshigi
ro'parasida bir to'p bola g'uj bo'lib turibdi. Qiziqib:
“Bir ko'ray-chi, nima gap ekan”, — deb bolalarning
orasidan oʻtib, hovliga nigohim tushgan zahoti
dong qotib qoldim. Qadrdon, munis tutimizning
keksa tanasi yarmigacha chopilgan. Yon-atrofga
payrahalari sochilib ketgan. Arralab tashlangan
shoxlari esa uyum-uyum... Bir to'da odam tutning
tanasiga arqon bog'lab: “ha, huv”, — deya zo'r berib
tortqilashardi. Bu hol qandaydir mudhish qatl manzarasini eslatardi. Ular nuqul kulishar, qilayotgan
ishlaridan negadir mamnun edilar.

Yuragim gupullab urar, ko'zlarimdan yosh tinmay oqar, “To'xtanglar, berahmlar” deb baqirgim
kelar, lekin ovozim chiqmasdi. Ularning qo'llariga




Ava Bibi Robia Saidova

 

yopishib, arqonlarini uzib tashlasam, deyman-u,
ammo bunga majolim yetmasdi. Va nihoyat: “Lutfulla amakining ruhini qaqshatmanglar, axir, bu
tut sizlarga meros-ku”, — deb yig'i aralash bo'g'ilib
pichirladim. Lekin hech kimdan sado chiqmadi.
Men bag'ritoshlardan yuz o'girib, uyga kirib ketayotganimda, tutning ulkan shoxlarining qarsillaganini eshitdim. U gursillab yerga qulaganda, yer
bir sira titrab ketdi. Bu tutning eng so'nggi so'zi, ya'ni
“Alvido'”si edi.

EY, INS...

Ona ko'ngliga kuz bilan birga qo'rquv, ko'pdan kutilgan bir xavotir ham kirib keldi. Kuz asta
odimlay boshladi. Vahimaga tushgan Ona sochlari parishon holda qoʻllarini u yoq, bu yoqqa silkitar, kuz qadami yetmas joylarga qochib ketishi
uchun oyog'i yo'qligidan oʻksinardi. Bolalari esa
bir-birlari bilan o'ynashar, hayotning go'zalligi
haqida she'rlar aytib mushoira qilishar, do'stlari
— sozanda shamolning bahor va yoznikiga o'xshamagan yangi kuylaridan zavqlanib raqsga tushishar, hamsuhbatlari bo'lmish qushlarning qo"
shig'iga jo'r bo'lishar, endi kamdan-kam ko'rina
boshlagan bobo quyoshga erkalanishardi. Ammo
tabiat qonunini o'rgatishga ulgurmagan Ona esa...




Parvoz Су

Kunlar birin-sirin o'tib borardi. Yaproqlar Onaning dod-voyiga qaramay savdogar Kuzning 90konidan sotib olgan sariq rangdagi liboslarini birbirlariga ko'z-ko'z qilishdan charchashmasdi. Ona
har kechqurun bolalariga erki o'z qo'lida bo'lgan,
istasa dunyoning xohlagan joyiga bora oladigan Insonlar haqida uzundan-uzun ertaklar aytardi. Sarguzashtlarining ko'pligi va g'aroyibligi “Ming bir
kecha”lardan oshadigan bu ertaklarni barglar berilib tinglashar, Inson bilan bir bora bo'lsa-da suhbatlashishni istashardi. Ammo Ona-daraxt hikoya
qilib berayotganlari ertak ekanligini aytish yodidan
ko'tarilgandi.

Nihoyat, katta foydaga erishayotgan savdogar
Kuz tabiatning butun go'zalligini sotib olishga
erishdi. Bir qaraganda tabiat tillalarga ko'milgandek
ko'rinardi. Osmondagi bosqinchi bulutlar oy-u
quyoshning yuziga qora hijob tortishdi. Ona-daraxt esa qo'llari bo'lmish shoxlarini yuqoriga ko
targancha, Yaratgandan bolalarini erta xazonga
aylanishidan panoh so'rab, tun-u kun iltijo qilardi.

Ammo kundan-kunga sarg'ayib, holsizlanayotgan barglar endi faqatgina insonlar bilan yaqindan
uchrashishni, ularga qushlardan eshitgan dostonlarini o'qib berishni, onalari aytib bergan ertaklar
haqida suhbatlashishni orzu qilishardi. Sababi,
ertakdagi insonlar ham buni astoydil istashlariga
ishonchlari komil edi.

 



Ava Bibi Robia Saidova

 

Nihoyat kunlarning birida barglar o'zaro maslahatlashib, to'ng'ichlari orqali oʻz istaklarini Onalariga
bildirishga jazm qilishdi:

— Mana, shuncha kunlardan beri bizni sovuq
shamollardan, shafqatsiz jalalardan, quyoshning
kuchli qahridan, qushlarning oʻtkir tumshuqlaridan
asrab keldingiz. Ammo biz noshud farzandlaringiz,
faryodlaringizga qaramay Kuzning tillarang liboslarini sotib olishdan oʻzimizni tiyolmadik. Ana shu
nafsimiz oqibatida tomirimizdan kuch keta boshladi. Shu sababli bizga, ehtimol, so'nggi orzumizni
amalga oshirishga, ya'ni tunlari bedor boʻlib aytib beradigan ertagingizdagi o'sha Inson bilan
uchrashishga ahd qildik. Iltimos, onajon, bizga
yordam bering. Oq fotihangiz kerak.

Ona farzandidan bu gaplarni eshitarkan, “dod”
deya hayqirib yubordi. Bu nidodan osmon-u yer
larzaga keldi. Uning aks sadosi qish-u bahor, yozgacha yetib borib, ularni ham titratib yubordi.
Hatto Onaning bunday ohini eshitgan Kuz ham
qilgan ishlaridan qattiq afsuslandi. Shamol esa
daraxt farzandlarining muddaosini eshitgach, “uv”
tortgancha bulutlarga yetkazdi, qora bulutlar ham
barglarning bu istagidan dahshatga tushib, duvduv yoshlarini to'ka boshladi. Shunda Ona og'ir
horg'inlik bilan so'z boshladi:




Parvoz Су

— Dilbandim, sizlar tunlari tinglaydiganingiz
aslida ertak ekanligini aytishdan cho'chirdim. Ha,
shu kungacha siz yaxshilikka yetaklaydi deb hisoblaydiganlaringiz armonga aylangan orzulardan to'qilgan ertak edi. Hech qachon o'z haqiqatini topmagan
ertak! Bu fikringizdan qaytinglar. Ertak boshqa,
hayot boshqa!

— Tushuna olmayapman, Onajon, armon nima

 

degani? Buhaqdahechaytmagan ekansiz. Ha, mayli,
nima bo`lganda ham, ana shu istagimiz uchun yol
ochib bering. Hech boʻlmasa faqat menga ruxsat
bering. Ular bilan bir bora suhbatlashishimga izn
bering, jon Ona! Axir siz ertaklaringizda Insonning
Alloh tomonidan yaratilgan oliy maxluqot ekanligini ko'p marotaba uqtirardingiz-ku! Nahotki, siz
aytishga cho'chiganingiz — armon shu boʻlsa?! Nahotki, Onajon?!

Ona-daraxt bu savolga hech qachon javob bera
olmasligini anglagan holda uzoq sukut qildi. Ana
shu sukut bolalarining bir vaqtlar kurtaklaganiyu gulday ochilgani, yashillikda yashnagani-yu
hozirgi so'lg'in qiyofalarini Onaning koʻz oldidan
bir-bir o'tkaza boshladi. Va nihoyat, farzandlariga
ayta olmagan iztiroblari ichidan oʻtli bir “oh”
boʻlib otilib chiqdi va ertaga Kunduz mehmonga
kelganida ruxsat berishini aytdi.




Ava Bibi Robia Saidova

 

To'ng'ich barg inilariga, singillariga go'yoki quvonchli boʻlgan xabarni yetkazdi. Ularning Insonga
boʻlgan qiziqish va muhabbatlari cheksiz edi.

Mana, o'sha kun ham yetib keldi. Butun borliq ro'y berajak moʻ'jizani yo falokatni kuzatish
uchun koʻzga aylandi va vaqtni toʻxtatib qo'ydi.
Mana, to'ng'ich barg ukalari, singillari bilan vidolasharkan, dedi:

— Men Insonga albatta sizlar haqingizda, mehribon Onam haqida aytib beraman. U bilan uzoq
suhbatlashaman. So'ng sizlar bilan uni tanishtirish
uchun bu yerga olib kelaman. Shunda unga o'z
she'rlarimizni, dostonlarimizni, qo'shiqlarimizni
va ular haqidagi ertagimizni aytib beramiz. Keyin
u ham bizga biz haqimizdagi oʻz ertagini aytib beradi. Meni albatta kutinglar, qadrdonlarim, siz
ham, mushtiparim, faqat mendan ranjimang! Diydorlashguncha!

Ona-daraxt ko'zlarini mahkam yumgancha,
duo qilishdan aslo tolmaydigan qo'llaridan to'ng'ich farzandini asta qo'yvora boshladi. Yuragi hapriqayotgan barg bir silkinib onasining qo'lidan yulqindi-yu pastga qarab ohista parvoz etdi. Shu payt
Ona-daraxt qoʻllarini ko'kka yetgudek ko'targanicha,
silkina-silkina koʻzida yosh bilan Yaratganga yolvora
boshladi:



Parvoz Су
— Yo Qodir Egam, so'nggi iltijomni qabul qil,
o'tinaman, bir onaning so'nggi tilagini ijobat ayla!
To'ng'ichimning endigi ahvolini bolalarimga Кот
 

satma, yolvoraman. Ular akasining qay koʻyga tushishini ko'rishmasin, o'tinaman, yo Rabbim!

Ona-daraxtning iltijolari tugar-tugamas, qalin
tuman suzib keldi-yu daraxt bolalarini o'z bag'riga
oldi. Natijada hayajon bilan kuzatib turgan barglarning ko'ziga yerdagi akalari ko'rinmay qoldi.
Faqatgina Ona-daraxt yuragini teshib o'tayotgan
alamli yig'i bilan hozirgina farzandi turgan yerdan
ko'z uzmasdi. Borliq esa hamon jim.

Yerga yengilgina qo'ngan barg intizorlik va quvonchli bir hayajon bilan ertakdagi o'sha Insonni
kuta boshladi. Atrof esa nafas chiqarsa kimdir sezib
qoladigandek sukutda. Mana, nihoyat asta odimlab
kelayotgan qadam tovushlari. Uzoqdan bir qora
sharpa g'ira-shira ko'zga tashlanyapti. To'ng'ich
bargga butun borliqda faqatgina yuragining tobora
qattiqroq urayotgani yangrayotgandek tuyulardi.
Ona-daraxtning yuragi ham yerdagi farzandining
yuragi bilan bir xil tarzda urardi: duk-duk, dukduk, duk-duk. Sharpa yaqqolroq namoyon bo'la
boshladi. Duuuk-duuuk-duuuk. Ana, Inson qiyofasi
bir-ikki qadamdan so'ng bargning yonida bo'ladi.
Suhbatni boshlashga hozirlandi barg:




6560 Bibi Robia Saidova

— Salom, ey Ins...

Gapi oxiriga yetar-yetmas barcha orzularining
timsoliga aylangan o'sha Inson uni oyoqlari bilan
ezg'ilab o'tib ketdi. Orqasidan qurigan barglarning
qisirlashiga ishtiyoqmand boʻlgan yana biri kelib,
uni ikki-uch marotaba bosgancha yo`lida davom
etdi. Yerda ezilib yotgan Ona-daraxtning to'ng'ich
farzandi bor madorini to'plab so'ngi soʻzini aytdi:

— Onajon, men, albatta, qaytaman, ha, albatta
qaytaman, faqat ertakdagi o'sha Insonga aylanib...

Akalarining azobli ovozini eshitib, onalaridan
ruxsat so'rashni ham unutgancha yaproqlar yerga
duvva yopirilishdi. Shu payt uzoqdan qo'llariga uzun
supurgi ko'targan yana ikki qora sharpa ko'rindi.
Ular yetib kelganda yaproqlar savol berishdi:

— Salom, ey Inson, akamizni nega...

Ularning ovozini nogahon taralgan “shirt-shirt”
degan ovozlar bosib ketdi, aka-ukalar bir-birlariga
ostin-ustun boʻlib qalashib qolishdi va Ona-daraxt
ostida katta uyum paydo boʻldi. So'ngra oppoq va
achchiq tutun yuqoriga o'rladi va Onaning tanini
motam libosiday qoplab oldi.

Bir oz muddat o'tgach, voqea sodir bo'lgan
joydan uzoqlashayotgan boyagi Insonlar dahshatli
gursillagan tovushdan seskanib ketishdi.




Parvoz YI

 

KUZGI TUFLI

Shahar g'ala-g'ovuridan oʻzini chetga olgan bu
do'koncha eski bir maktab yonida joylashgan edi.
Atrofi esa egizaklarga o'xshash koʻp qavatli uylar
bilan gavjum. Ushbu doʻkonni ijaraga olganidan beri
ayol boshi bilan tebratayotgan ro'zg'orning g'amtashvish eshiklari kamroq ochilib-yopila boshladi.

To'rt faslga moslangan poyabzallar bilan 1019rilgan do“konning doimiy yordamchilari — soniyalar,
soatlar, kunlar — bozorga borishga erinadigan, zarurat tug'ilgandagina oyoq kiyim esiga tushib qoladigan xaridorlarni tinimsiz yetaklab kelardi.
Shunga qaramay, do“koncha daromadidan ko'ra
kirib chiquvchilarining koʻpligi bilan maqtanishi
mumkin edi, xolos. Vaqtning xaridor chorlashdan
tinkasi qurib qolgan paytlarda ayol qo'liga kitob
olardi. Eskirib, titig'i chiqib ketgan bu kitob bilan
u ancha yillardan buyon suhbatlashardi. Suhbatlari
poyoniga yetgach, yana qayta boshlashar, bu esa
ayolga bir hayotni takror-takror yashayotganga o'xshab tuyulardi. Shunday bo'lsa-da, u zerikmas, hatto
ko'nikib ketgan edi.

Har kuni doʻkon og'zidan butun orzulari amalga
oshishigaishonadigan bolakaylar, horg'in va xotirjam




Ava Bibi Robia Saidova

 

yuzlariga oʻtmishlari bitilgan keksalar, umrdan o'z
ulushlarini olib qolish ilinjida yurgan erkag-u ayollar
hayot tasmasi kabi oʻtib turardi. Doʻ“kon og'zi go'yo
ekran-u, ayol soʻzsiz filmni tomosha qilayotgandek
tuyular va oʻzining bu tasavvuridan miyig'ida kulib
qo'yardi.

Ayolga eng zavq bag'ishlaydigan narsa — yonginasidagi maktab qo'ng'irog'ining jarangi va doʻkon
oldidan goh bir-birini quvlab, goh sho'x kulgulari
bilan yer-u osmonni to'ldirib o'tadigan o'quvchilarni
tomosha qilish edi. Ularni ko'rgach, xotira kitobidagi
qariyb unutilayozgan qaysidir sahifalar ochilardi...

Mana, doʻkon yonidan qirq yoshlar chamasidagi
qotmadan kelgan bir ayol yetti-sakkiz yoshlardagi
o'g'lini yetaklagancha o'tib boryapti. Nogahon
ayol chaqin urgandek birdan to'xtadi. Nigohini
doʻkon ichiga yo'lladi. So'ng yana ko'zlarini yerga
tikkancha bir-ikki qadam tashladi. Yana to'xtadi.
Go'yoki kimdir uni goh oldinga, goh orqaga tortqilardi. Axiyri do'kon eshigiga yaqinlashdi. Bot
sag'ada turarkan, ijozat so'ragan nigoh bilan ichkariga qaradi. Sotuvchining: “Assalomu alaykum,
marhamat, kiringlar, bemalol o'zingizga yoqqanini
tanlab olaveringlar”, degan so'zlaridan keyin do'kon
ichiga qadam qo'ydi. Bolakay esa bunday antiqa
joyga kelib qolganiga quvonib, onasining qo'lidan




Parvoz Су

yulqinishga urinardi. Ayol kuzgi poyabzallarni o'zgacha bir havas bilan ko'zdan kechira boshladi:
mana, yaltiroq charmliligi, yon tasmachalariga rangli
toshlar yopishtirilgani, poshnasi balandi, uchi qush
tumshug'iday cho'zilgani-yu gul shaklidagi mato
bilan bezatilgani. U o'zini muzeydagi qimmatbaho
ashyolarni tomosha qilayotgandek tutardi. Do'kon
burchagidagi oxirgi saflarda turgan tuflining yoniga kelganda esa, taqqa to'xtadi va bir muddat tikilib
qoldi. Oʻtgan yilgi mavsumdan beri savdosi yurishmay kelayotganidanmi, hech qanday bezaksiz,
oddiygina bu tuflining narxi arzonroq edi. Ayol
beixtiyor qo'lini uzatdi, ammo nimadandir istihola
qildimi, darhol tortib oldi va so'radi:

— Bu... qancha turadi?

Savolni berdi-yu butun vujudi quloqqa aylandi.
Sotuvchi aytgan baho juda arzon edi. Ammo narxni
eshitgan ayol bexosdan kaftlari orasidagi jajjigina
qoʻlni qattiq qisib yubordi. Uning soniyalar ichida
oʻtgan butun iztiroblari ana shu tarzda ifodalangan
edi. O'g'li kutilmagan og'riqdan chinqirib yubordi.
Ona darhol jajji barmoqchalarni siladi va sotuvchiga
xijolatomuz tabassum qilgancha, doʻkondan chiqib
ketdi. Ana shu daqiqalarda ayolning uringangina
ko'ylagiga va oyog'idagi poyabzalning yedirilib

 

ketganiga koʻzi tushib qolgan sotuvchining ko'ngli
allanechuk bo'lib ketdi.



Ava Bibi Robia Saidova

 

Bugun savdo g'ildiragini aylantirishga vaqtning
ham qurbi yetmadi. Kichkina qizi shamollagan,
doʻkonni ertaroq yopib uyga jo'nash kerak. Shunday
ham qildi.

“Sahar tursang, rizq-nasibang mo'l bo'ladi, ishlaring yurishadi”. Bu gapni onasidan ko'p eshitgan
edi. Shuning uchun do“konini bugun odatdagidan
juda erta ochdi. So'ngra qora bulutlar kuzatuvi ostida doʻkoni oldiga suv sepib supurdi. Vaqt xaridor
chorlash bilan ovora ekan, u ichkariga kirib, o'sha
kitobi bilan suhbatga taraddudlandi. Ammo xonaga bostirib kirgan yerning nam hidi ruhini allaqayoqlarga chorlagandek boʻldi. Qishlog'idagi tanish
manzaralar ko'z oldidan o'ta boshladi. Sotuvchi
to'yib-to'yib, chuqur-chuqur nafas oldi-da, ko'chada
mudrayotgan hayotning uyg'onishini kutib, ko'zini
kitobga tikdi.

Shamol oyog'i kuygan tovuqdek u yoqdan bu
yoqqa yugurardi. Kun peshinga yaqinlashgan. Saharda ko'p gap borligini peshma-pesh sotilayotgan
mollari tasdiqlab turardi. Mana, hozir ham 40" Копning ichida ikkita xaridor bor. Sotuvchi ular bilan
andarmon bo'layotgan bir vaqtda bahaybat qora
mashina savlatiga yarasha ovoz bilan “g'iyq” etib
doʻkon oldida to'xtadi. Mashinaning orqa eshigidan
o'zgacha uslubda tikilgan maktab formasi kiygan o'n
to'rt-o'n besh yoshlar chamasidagi qizaloq va old




Parvoz Су
eshikdan boshidagi kepkasini to'g'rilagancha bashang kiyingan bir kishi tushdi. Ayol ularni doʻkon
ichiga kirib kelgunlariga qadar kuzatib turdi va
shuncha dabdabaga yarashmagan hissiz yuzlariga
qarab, ularning suratini chizgan “rassom”ga istara,
quvonch ranglari yetmay qolganiga taajjublandi.
Go'yoki bunday odamlarning yuziga suv sepib o'ziga
keltirish kerakdek tuyulardi. Doʻkonga kiriboq ota
hali tanlanmagan tufli uchun orqa cho'ntagidan
zanjirband etilgan qullardek turgan, aslida esa o'zini
ham qul qilishga qodir bo'lgan pullarini qo'liga
oldi. Qizcha kutilganiday yuqorigi qatorda, alohida
mavqe egallagan poyabzallarga koʻz yugurtirdi-yu
ham narxi, ham poshnasi boshqalariga qaraganda
bir qarich baland boʻlgan tuflini barmoq uchlari
bilan ko'rsatib:

— Ana shunisining o'ttiz yettinchisini bering, —
dedi.

Sotuvchi talabni bajarishdan oldin beixtiyor
qizning oyoqlariga nazar tashladi. Oyog'idagi bejirimgina feruza toshli tuflisi qo'lidagi sumkasining
rangi bilan bir xil edi. Qiz tanlaganini kiyib ko'rar
ekan, yuzidan qisqa tabassum yugurib o'tib ketdi:

— Buni kecha olib bergan marjoningiz bilan ham
kiysam bo'larkan. O, mana bunisini ham olaman.

 

Uyimiz yonidagi doʻkonda shunga mos sharf ham
ko'rgandim.



Ava Bibi Robia Saidova

 

Ota poyabzallarning narxini so'rab, sotuvchiga
pul tutqazdi...

Qora bulut, nihoyat, ichidagi dardlarini yordi.
Yomg'irsharros quyib yubordi. Ana, yana sotuvchiga
tanish bo“lgan maktab qo'ng'irog'i jarangladi. Bugun
daromad nisbatan moʻl bo'lganini o'ylab oʻtirar ekan,
eshikdan tanish ikki qiyofa ko'rindi. Bolasini qo'lidan
ushlagancha o'sha ayol kirib keldi va peshonasidan
sizib oqayotgan tomchilarni artarkan, ostonadan
bir qadam o'tib to'xtadi. Sotuvchi darhol ularni tanib, xushmuomalalik bilan ichkariroqqa taklif qildi.
Ayol yuzida qotib qolgan nim tabassum bilan o'g
lini yetaklagancha qil ko'prikdan o'tayotgandek ehtiyotlik bilan yurib burchakka bordi va o'sha ilgari
ko'rib ketgan tuflisiga bir muddat tikilib turdi. O'g'li
esa, ko'chada bulut toʻkkan yoshlar yoqinqiramagan
shekilli, jimgina turar, xarxasha qilmasdi. Onasi ko
zini yerdan uzmagan ko'yi tuflining narxini yana
so'radi. Bola sotuvchi og'zidan yana o'sha narx yangragunga qadar bo'lgan muddatda onasining yurak
tovushini eshitdi. Sotuvchi aybdorona ohangda
o'sha raqamlarni qaytararkan, nima uchundir xijolat
tortdi. Shunda farzand nigohlarini onasining oyoqlariga qadadi. Bola onasining shuncha yillardan beri
kiyilaverib orqasi ezilib ketgan, old va yonlaridagi
ba'zi joylarning choklari so“kilgan poyabzalini ko'rib,




Parvoz Су
goh volidasi yuziga, goh yerga tikilardi, tikilgani sayin
ko'zlaridagi mung quyuqlashardi. Va shu lahzalarda

 

bolaning bolaligi yomg'irga ham qaramasdan hech
qachon qaytmaydigan bo'lib doʻkondan chiqib ketdi.

Ayol o'g'lining ruhiyatida nimadir chil-chil
bo'lganini onalik qalbi bilan sezdi-yu sotuvchiga
minnatdorchilik bildirib, tez-tez qadamlar bilan
do'konni tark etdi. Sotuvchi yuragida esa tuyg'ularni
donday tortqilayotgan saf-saf chumolilar g'imirlardi.

Do'kon oldiga bugun ham farrosh bulutlar saharlab suv sepgan. Ichkarida esa sotuvchi ayol qot
lidagi kitobning sahifasini ochgan koʻyi bir nuqtadan
ko'zini uzmay xayolga tolgan.

— Assalomu alaykum, horma endi!

Noxos ovozdan ayol seskanib ketdi. Qarasa, eriningjanozasidan beri diydorini ko'rmagan, aniqrog'i,
diydorini ko'rsatmagan tog'asi. Ayol quvonganidan
yugurib tog'asiga peshvoz chiqdi. Tog'a esa butun
sog'inchini ohistagina qoʻl uzatish bilan izhor ayladi.
Ancha davom etgan salom-alikdan so'ng tog'asi katta
qornini ehtiyotlab stulga oʻtirarkan, asl muddaoga
ko'chdi:

— Balli, ayol boshing bilan shularni eplayapsan.
Bungacha qanday qiynalganingni eshitib, rosa
achinardim. Ko'chib ketganingdan so'ng, mana,
uzoq-yaqindan surishtirib do“koningni topdim.




Ava Bibi Robia Saidova

 

Ko'rdingmi, boy boʻlish — qarindoshlarni topishning
oson yo'li, ularning oʻzlari seni izlab kelishadi.
Mana shunday boyishda davom etsang, boshqa
qarindoshlaringniyam ko'rasan, — miyig'ida kuldi
ора. – Xullas, gap bundog': ko'rib turganingday,
kuz kelib, tinmay yomg'ir yog'yapti. Ana bu jonivorni kiyib yurganimga esa ikki yil bo'lyapti, — u
oyog'idagi tufliga ishora qildi. — Shunga-a-a, bir
baquvvatidan, sovug'u yomg'irga chidaydiganidan
topib ber! Pul begona bo'lmasin deyman-da.

Yuragi hapqirgancha turgan jiyan tog'asiga
istaganidan ziyodasini topib berdi. Ammo tog'asining ko'zlaridan oʻzi istaganini topa olmadi. Qayerlardir, kimlardir, nimalardir haqida so'ragisi,
suhbatlashgisi kelar, ammo tili hech bo'ysungisi
kelmasdi. Tog'a ancha muddat poyabzalning pishiqligini, loyiq-loyiqmasligini sinagach, tufli solingan
qutini qo'ltiqlagancha o'rnidan turdi:

— Mayli, jiyan, ana shunday shijoatni yo'qotma.
Lekin, onang rahmatlikni oʻzi bo'libsan. Rahmat,
ertaga o'g'lim bor-ku, — Toshtemir akang, pulini
tashlab ketadi. Bo'pti, yaxshi qol!

Quyuqqina xayrlashgan tog'asi qo'lini silkitasilkita tezda doʻkondan yiroqlashdi. Ayol tog'asining
orqasidan kuzatar ekan, yomg'irga ham qaramay
shoshgancha chilp-chilp etib, ehtimol qaytmas bo
lib ketayotgan oyoqlarga qarab qoldi. Tog'asi chek



Parvoz YI
karoqda kutib turgan kulrang mashinaga o'tirdi-yu
jo'nab ketdi. Yomg'ir esa boshi egik holda turib
qolgan jiyanni allanimalar deb ovuta boshladi. Ayol

 

yuzidagi yomg'ir tomchilarimi, ko'z yoshlarimi,
farqlay olmagancha doʻkonga qaytdi.

Bugun ertalabdan beri tog'asining kechagi gaplarini hazm qilolmay og'rinib yurdi. Xaridorlar
bilan gaplari ham o'lda-jo'lda. Kecha berilgan va'da tufayli bu kun doʻkon odatdagidan yanada ertaroq ochilgan. Kirib keladigan har bir xaridordan
tanishlik belgisini qidiraverib ko'zlari ham toliqdi.
Ana shu charchoqlarni bir zumga boʻlsa-da haydab
soladigan maktab qo'ng'irog'i chalindi. Mana, eshik
oldidan beg'am bolalik oʻtib-qaytishni boshladi.
Sotuvchi zavqlanib goh ularni kuzatar, goh savdosiga
sho'ng'irdi. Do“konga ozg'in yuzlariga kuzning rangi
singib ketgan bir bola kirdi-da, iymanibgina oxirgi
qatorlardan birida turgan poyafzal tomon yura
boshladi. Sotuvchi tanidi, axir bu o'sha bola-ku!
Faqat yonida onasi yo'q. Oʻzi kelibdi. Bola birov
eshitib qolishidan cho'chiganday ohistagina:

— Bu nech pul? — dedi.

Ana shu bir og'iz gap sotuvchining shilingan
yuragiga tuz sepdi. Sotuvchi mayin ohangda o'sha
arzon va sovuq raqamni takrorladi. Shunchaki
tomoshaga kirgan ayollar o'g'il bolaning ayol po



Ava Bibi Robia Saidova

 

yabzalini so'raganiga eshitilar-eshitilmas kulib
qo'yishdi. Bola tezda orqasiga o'girildi-da, chiqib
ketdi. Sotuvchi ayollarga qadalgan nafratomuz
nigohlari bilan ularni doʻkonni tark etishga majbur
qildi. Kitobni qoʻliga olgisi kelmadi, xaridorlar
bezovta qilmaguncha oʻzi bilan oʻzi suhbat qurdi.
Kechgacha ko'zlari to'rt bo'lib tog'avachchasini
kutdi. Yana adashib ketmasin deya har zamonda
tashqariga chiqib, ko'chaning boshi va oxirini
nigohi bilan kezib chiqdi. So'ngra o'zini o'zi
koyib qo'ydi: “Axir tog'am-ku, tavba qildim, nima
xayollarga boryapman-a. Ehtimol, bugun ishlari
chiqib qolgandir”. Uyiga qanday yetib borishini
o'ylamay, bugun doʻkonni juda kech yopti. Kechasi:
“Bugun tushlikka ikkita somsa olib kelgani birrov
chiqqandim. Balki o'sha payt kelishgandir”, degan
oʻylar bilan uxlamay chiqdi.

Do'kon ertasiga kechagidan-da erta ochildi.
Ba'zan yomg'irning shitirlab yog'ishi qadam tovushlariga o'xshar va sotuvchining umidvor ko'zlari bo'sag'aga yugurardi. Peshin vaqtiga yaqinlashyaptiki, darak yo'q. Kirib kelayotgan har xaridorga
“Ehtimolqo'shnilaridan berib yuborgandir, ehtimol
nabiralaridan, ehtimol...” deya ilhaq termulardi.
Tinchlanish uchun qoʻliga kitobni ham olib ko'rdi.
Ana, yana qadam tovushlari eshitilyapti. Ko'zini




Parvoz Су
kitobdan oldi. Yuragi esa dukullagancha eshikka

yugurdi. Eshikda kamzuli ostidan qavat-qavat
ko'ylak kiygan, qo'lida eski bozorxalta ko'tarib
olgan, koʻzlari o'ynagan lo'li qiz paydo bo'ldi.
Sotuvchining hafsalasi pir bo'ldi-yu: “Ehtimol,

 

tog'avachchamning kirishga vaqti bo'lmay shu
loʻlidan iltimos qilgandir”, deb o'yladiy-u, o'zining
xayolidan uyalib ketdi. Lo'li qiz bamaylixotir kirib,
oyoq kiyimlarga koʻz yugurtirib chiqdi. So'ng
kamzulining cho'ntagiga qoʻl soldi. Sotuvchi
ayolning quvonchdan yuzi porladi: “Aytdim-ku.
Ana, hozir pulni chiqaradi”. Lo'li qiz ancha keng
tikilgan cho'ntakni kavlay-kavlay kichkina idishdagi
nosni olib, tilining tagiga tashladi. Ayolning ustiga
muzday suv sepilganday boʻldi. Lo'li yaqinginada
ota-qiz haybatli mashinada kelib olib ketgan tuflini
ko'rsatib, miyig'ida kuldi va dedi:

— Apa, mana buniz chan pul?

Sotuvchi o'sha qimmat narxni aytdi.

— Ebe, apa, nima deyopsiz? Manga munayshutka
qimang, xaymi? Oxi, mandayam yorilaykon yurak
bor. Xedoye tavba. Ha, apa, manga ber fikr kelli. Man
zo'r fol ochaman. Maniki mana bunizdanam qemmat tursayam, mayli, folemni almashaman. Folem
uchun manga nimala berishmagan deysiz. Zarur
bo'gane uchun roze bo'lomman. Kaftezni bering,




Ava Bibi Robia Saidova

 

sizga kim essiq-sovuq qegan, kim erizni boshini
aylantirgan, hammasini aytaman. Tavba, nemaga
qo'rqopsiz, ibi, qo'rqmang. Uzating, axe qo'lizni!

Ayolning ko'ngliga hozir nafaqat lo'li qizning
qiyofasi, hatto uning ovozi ham sig'masdi. Avvalambor, eri avtohalokatda vafot etganiga salkam besh
yil bo'lgan, buning ustiga, yaqinda tog'asidan og'zi
kuygan bo'lsa. Fol uchun yana bitta tuflini berib
yuborarmish. Odatdagi muloyimlik bilan lo'li qizga:

— Singlim, hech qanday fol-mol ochtirmayman.
Ularni esa, xafa bo'lmang-u, faqat pulga sotaman.
Meniyam tirikchiligim shu-da, — dedi.

Lo'li qiz:

— Ba Xudo! Birenchidan, folemni mol dema,
xaymi, ikkenchidan, ochtirmasang ochterma. Og"
zemdaginiyam zahar qilling, — deya tashqariga
nosini tufladi va: — Shuneyam bil — oʻylab yurgan
narsang bo'maydi, xayme, hali mani aytti deysan.
Molmish-a?! Xedo osen, tavba! — degancha jahl
bilan doʻkonni tark etdi.

Lo'lining oxirgi gapidan so'ng ayolning umid
torlari birin-ketin uzila boshladi. Endi mol egasiga
nima deydi? “Ehtimol kelishar. Yo'q. Lo'li bo'lmaydi
dedi-ku. Xudoyim, oʻzing yordam ber!” Stuliga ohista choʻkib, boshini kaftlari orasiga oldi. Shu payt bir
bola ichkariga asta mo'raladi-da hech kim yo'qligiga




Parvoz Су
ishonch hosil qilgach, sekin kirib keldi. Ayol boshini

ko'tardi. Yana ko'ksining qayeridir achishdi. Bola
sotuvchiga salom berib, o'sha tuflining qarshisiga
borib to'xtadi. Anchagacha tikilib turdi-yu chiqib
ketdi. Ikki tomchi yosh ayolning yuzini yuvib tusha
boshladi.

Bugun quyosh hamma joyni birrov nazorat
qilgach, ko'zdan g'oyib boʻldi. Ayolning yuziga
ma'yuslik bilinar-bilinmas soya solgan bo'lsa-da,
uyqusi kechagidan yaxshi boʻlganligi sezilib turardi.
U axiyri shu qarorga kelgandi: “Nima boʻlganda
ham oʻz tog'am-ku. Pulini bergan taqdirda ham olmasligim kerak edi. Axir shuncha yillardan beri
ko'rishmagan boʻlsak. E, pul aziz bo'ptimi” Odatdagiday odamlarning kir-chiqi bilan kun peshindan
og'di. Mana, yana o'sha bola. U hech kim yo'q paytni
poylab doʻkonga kirdi-da, tanish tuflining qoshiga
borib turdi. Sotuvchi ayol darhol tilga kirdi:

— O'g'lim, onang yaxshimi, ko'rinmaydi? Nega u
seni maktabdan olib ketmayapti?

Bola ko'zini yerdan uzmagan koʻyi dedi:

— Yoʻlni oʻzim topib bora oladigan bo'ldim.

Shu vaqt doʻkonga qotmadan kelgan, elliklardagi bir erkak kirib keldi va oyoq kiyimlarni ko'zdan kechira boshladi. Bola boshqa hech narsa
demoqchimasdi-yu, beixtiyor yana o'sha savolni
takrorladi:

 




Ava Bibi Robia Saidova

— Bu necha pul?

Boyagi erkak bu savolni eshitib bolaning yoniga
asta yaqinlashdi va uning boshiga yengilgina urib
qo'yib:

— O“ jo'ja, xo'roz bo'l! Ayollarning tuflisini boshingga urasanmi, ahmoq! — dedi.

Bu gapdan so'ng bolaning qulogʻi, keyin butun
yuzi tarsaki yeganday qizarib ketdi. Do'kondan
otilib chiqdi. Ayol g'azab to'la nigohlarini kishiga
nayzadek qadadi:

— Bolagayam shunday deydimi? Chiqing bu
yerdan, sizga narsa sotmayman!

Hayratdan ko'zlari baqraygan erkak doʻkonni
tark etdi. Ayol kechagi lo“li qizning aytgan gaplarini
yana bir esladi-da, bugun do'konini ertaroq yopishga
ahd qildi. Tog'asi bilan izsiz ketgan tuflining narxini
qoplash uchun kitob javonini sotish maqsadida
uyiga yo'l oldi.

Ayol bugun ancha xotirjam ko'rinadi. Qo'lida
o'sha kitob. Suhbat davom etmoqda. Vaqt yakkamdukkam xaridorlarni erinchoqlik bilan boshlab
kelardi. Ona jajji bolasining “ona” deyishiga ilhaq
bo`lgandek, ayol ham bugun nimagadir darslar tugaganidan mujda beruvchi maktab qo'ng'irog'ini intizorlik bilan kutardi. U bugun bolakayning ko'nglini
ko'tarish, qo'lidagi kitobdan rivoyatlar aytib berish
uchun astoydil hozirlik ko'rgan. Mana, kutilgan

 




Parvoz 7559
qo'ng'iroq ham chalindi, ammo kutilayotgan insondan darak yo'q. Soatlar kechgacha “Ana kelar, mana
kelar” deya sotuvchini ovutib o'tirishdi. Nihoyat,
hech narsa olmaydigan so'nggi xaridor — tun doʻkon
ostonasiga yaqinlasha boshladi.

 

Yana sahardan doʻkon eshiklari ochilgan. Sotuvchi ayol bo'sag'ada turib, tabiatning ilohiy iforidan toʻyib-to'yib, chuqur-chuqur nafas oldi. Kecha
shamollab yotgan qizining ancha tetiklashib,
yuziga qizillik yugurganidan sevingandi. Ana shu
pallada sotuvchining xayoliga bugundan boshlab daromadlaridan oz-moz jamg'arib yurish fikri
keldi. Koʻzlari ancha-muncha xaridorlarni kutib
olib, kuzatdi. Tush vaqti ham bo'ldi. Kutilayotgan
qoʻngʻiroq ham chalindi. Mana, nihoyat, bolaning
avvaliga pastakkina qaddi, keyin oʻzi ko'rindi.
Bola hech kimga, hech narsaga qaramasdan do
konga shiddat bilan kirib kelib, onasi oldin so'ragan o'sha poyabzalning oldiga bordi. Uni haliyam o'sha joyda turganiga amin boʻlgach, yana
o'sha shiddat bilan do'kondan chiqib ketdi.
Sotuvchi ogʻiz juftlashga ham ulgurmadi. Bu
kun ham odatdagiday kitobning ahyon-ahyonda
qoʻlga olinishi, oldi-sotdi bilan o'z yakuniga yetdi.

Maktab qo'ng'irog'i yana chalindi. Faqat bugun
bola kutilganidan kechroq doʻkonga kirib keldi.




Ava Bibi Robia Saidova

 

Kechagi vajohatini esa ko'chaga tashlab kelganday.
Sotuvchi ayol uni mehribonlik bilan kutib oldi. Bola
iymanibgina yana o'sha tuflining narxini so'radi. Bu
safar sotuvchi savolga javob bermay: “Sening onang
dunyodagi eng yaxshi ayol. Sen katta boʻlsang
katta o'qishlarda o'qiysan, onangni mashinada olib
yurasan, men ishonaman”, dedi. So'ngra rivoyatlar
aytib berdi. Bola yuzidagi ma'yuslik tumani astasekin tarqala boshladi. U goh berilib, goh xayolga
cho'mib jimgina tingladi. Bu yerda uzoq qolib
ketganidan uyalibmi, xijolat chekibmi, sotuvchi bilan xayrlashdi. Ertasiga ham, uning ertasiga ham
kunlar bolaning o'sha tuflini yo'qlashlari va ana
shu zayldagi suhbatlarga guvoh boʻlib o'tdi. Bola
suhbatlar asnosida hech narsa demas, ammo yuzida kun sayin quyuqlashib borayotgan ma'yuslik
nimalardir haqida so'zlardi.

Bugun havo tund. Yomg'ir yengil sevalamoqda. Sotuvchi ayolning yuragi yana maktab
qo'ng'irog'ini eshitishga hozirlik ko'ryapti. O'sha
qo'ng'iroq ham chalindi. Mana, hozir kirib keladi. Sotuvchi kitob bilan suhbatlarini ana shu bolakay bilan suhbatlarga almashtirgandi. Oradan
chamasi bir soat vaqt o'tdi hamki, undan darak
yo'q. Yana bir soat oʻtdi. Ayol xayoli ming bir
ko'chaga kirib chiqdi. Uning ertani kutishdan
boshqa chorasi yo'q edi.




Parvoz Су

Ertasi ham ayolning xizmatida boʻlgan soatlar,
daqiqalar bolani yetaklab kelishmadi. Bugunning
keldi-ketdilari nihoyaladi. Shom tongga taqlid
qilishni boshladi. Sotuvchi ayol shu bugun roʻzg'oridan orttirib, yig'ib borayotgan pullarini sanadi. Hartugur mo'ljalga yetibdi. Ularni bugungi savdodan tushgan barcha pullariga qo'shib
yubordi va sotilgan poyabzallar ro'yxati yozilgan
daftarga bola doim holidan xabar oladigan tuflini
ham yozdi. So'ng uni qutisiga solib, ertaga o'z
egasiga berib yuborish uchun alohida joyga olib
qo'ydi.

Bugun ham, ertasi, indini ham boladan darak
bo'lmadi. Endi sotuvchi ayol maktab qo'ng'irog'ini
ham eshitmasdi. Xavotir unga qo'rqinchli hikoyalar
aytib bera boshladi. Nihoyat sabr kosasi bu hikoyalarga toʻldi. Savdoning qizigan pallasi boʻlsa-da,
ayol doʻkonni yopdi-yu maktabga qarab yoʻl oldi.
U yerdagi boshlang'ich sinf o'qituvchilaridan surishtirib, bolaning manzilini topdi. Darhol dot
koniga qaytdi-yu qutini olib yo'lga tushdi. U yozib
olgan manzil sari ketarkan, ixtiyorini bir-biridan
o'zishga harakat qilayotgan qadamlariga tashladi.

Mana, qog'ozdagi yozuvga binoan uzun ko'cha
bo'ylab uzoq yurdi va chapga qayrildi. Yana ozgina
yurib, koʻp qavatli uylarning oldidan chiqdi. Oʻzini

 

sezdirmay turgan chekkaroqdagi burilishni ko'rdi.




Ava Bibi Robia Saidova
Ana, kichik yo'lakcha. Nihoyat topdi. Yo'lak oxiriga
qarab yurarkan, raqami koʻk boʻyoq bilan yozilgan
pastakkina eshikka koʻzi tushdi. Uy esa go'yoki jon

 

taslim qilish arafasida turgan bemor holatida edi.
Eshik qo'ng'irog'ini topolmagan ayol ohista taqillatdi. Har taqillatganda eshik og'riqdan ingrab
qo'yardi. Yog'ayotgan kuchli yomg'ir ovozidan
taqillashni ichkaridagilar eshitmaganliklariga yo'ygan sotuvchi ayol xiyol qattiqroq taqillata boshladi.
Sado yo'q. Qo'lidagi qutini pastga qoʻyib, boshida
jiqqa hoʻl bo'lgan ro'molini olib bir siqdi-yu yana
boshiga o'rab, eshikni boyagidan kuchliroq va ko'proq taqillatib turdi. Yana sukunat javob qaytardi.
To'satdan ikki qavatli qo'shni hovlidan darvozasini
qulflash uchun chiqqan kishi bu ayolni ko'rib:

— Kechirasiz, bu uyda hech kim yo'q. Ularni
yaqinda olib ketishdi, — dedi.

Ayolning yuragi shuv etdi.

— Kimni? — deb so'radi.

Erkak taajjublangan ohangda dedi:

— Shu, bir bola bilan nogiron kennoyini aytyapman-da. Ularning biror qarindoshimisiz 0212

— Nogiron kelinoyi deganingiz kim? — dedi
ayol. Uning katta ochilgan koʻzlarida hayratomuz
savol va xavotirlar qatorlashib turardi.

— Shu uyda turadigan kennoyi-da. Yaqinda




Parvoz Су
oyoqlari ishlamay shol boʻlib qolgandi. Qo'shnilar
shunaqa paytda yordam bermasak, qachon yordam beramiz. Pul yig'ib nogironlar aravachasi olib
berdik. Mayli, Xudo yo'liga sadaqa qilib turish
kerak-ku...

– Qayoqqa olib ketishdi? — ayolning ovozi zo'rg'a chiqdi.

— Bunisini bilmadim. Qarindoshlari olib ketdi.
Uylarigami, nogironlar uyigami...

Erkak yana allanimalarni javrab-javrab ketdi.
Sotuvchi ayol hech narsani, erkakning ovozini
ham, izzillab yig'layotgan yomg'ir tovushini ham
eshitmadi. To'satdan, koʻz oldi qorong'ulashdi,
oyoqlari ixtiyoriga bo'ysunmay yerga o'tirib qoldi. Shu koʻyi loy hovuchlagan qo'llarini yerga
urib-urib yig'ladi, bolani o'ylab oʻksinib-o“ksinib
yig'ladi, ayolni eslab kuyinib-kuyinib yig'ladi.
Bu dardga chidolmagan shamol uvillar, sotuvchi
ayolni turg“izmoqchi boʻlib kiyimlaridan tortqilardi. Eshik ostida esa qutidan otilib ketgan bir juft
yangi tuflini yomg'ir koʻz yoshlari bilan yuvardi...

 

XIZR TASHLAGAN QANOT

Ko'cha bo'ylab jajji oyoqchalar u yoqdan bu
yoqqa yugurishyapti. To'rt yoshlar chamasidagi
qizchani undan ikki yosh katta akasi go'yoki




Ava Bibi Robia Saidova

 

kuchi boricha quvlar, singlisi ham lapanglagancha
jon-jahdi bilan qochardi. Ota-onalari chaqirib
qolishmaguncha shu zaylda oʻynashardi. Daraxtlar va gullar esa ularning zerikilmas oʻyinlarini
maroq bilan tomosha qilishar, gohida barglar
bu jajji odamchalarning oʻyiniga berilib, qarsak
chalgancha qo'ʻllab-quvvatlashardi. Ehtimol, hayotning yugur-yugurdan iboratligini oʻzlari bilmagan holda isbot qilishmoqchidir.

Ikkalalari ham to'xtab chuqur-chuqur nafas
olishdi. Qizcha akasiga qarab kuldi-da, yana
yugurib ketdi. Aka o'rnidan turdi-yu bor kuchi
bilan singlisini yana quvalay boshladi. Ana,
yetay-etay deb qoldi. Yuguraverib sabri tugagan
aka qochayotgan singlisini to'xtatish maqsadida
ko'ylagidan tortdi. Ularning oʻyinini tomosha qilayotgan gullar to'satdan “uh” tortib yuborishdi.
Sababi, qizcha orqasiga qarayman deb yiqilib
tushdi, taqdir chiziqlari bitilgan kichkinagina
kaftchalari va tirsagi salgina shilindi. Qizcha
“dod” deya baqirib yig'lay boshladi. Og'riqdan
ko'ra qoʻllaridagi qizil rang unga ko'proq ta'sir qilgandi. Akasi ovutishga uringani sari singil
yig'ining avj nuqtasini olardi. Qizcha ho'ngrar
ekan, yana qo'llariga qarab, yana qonni ko'rdi. Bu
safar birato'lasi yerga yotvolib, oyoqlarini tapil



Parvoz Су
latgancha yig'lashda davom etdi. Akaning ko'zi

ham sizib chiqqan qonga tushdi-yu singlisiga
qo'shilib yig'lay boshladi. So'ng onasini chaqirish

 

kerakligi yodiga kelib, yugurgilab ketdi.

Shamol koʻzlaridan shashqator yosh oqayotgan qizchaning u yog'idan, bu yog'idan aylanib
ovutishga harakat qilar, daraxtlar ham uni
yig'idan to'xtatish ilinjida oʻz ertaklarini boshlab
yuborishgandi. Endi qizcha akasini tashlab ketgan
gumon qilib, lablarini cho'chchaytirgancha baqirib ho'ngray boshladi. Ammo shu payt birdaniga
yig'i ovozi tindi. Qizcha yosh tomchilari harakatdan to'xtagan munchoqday ko'zlarini osmonga
tikkan koʻyi yerda jimgina yotardi. Ahyon-ahyonda burnini tortib qoʻyar, yoshlardan sug'orilgan
kipriklarini pirpiratib osmondan koʻzini uzmasdi.
Osmon dengizida esa oppoq yelkanlarini ko'targancha bulutlar izma-iz suzib yurardi. Ular
shu qadar oqlikka burkangan, shu qadar mayin, shu qadar ajoyib ediki, qizcha beixtiyor
qo'llarini yuqoriga cho'zdi. So'ng o'rnidan asta
ko'tarilib, qo'lchalarini yana koʻkka choʻzdi. Yo'q,
yetmayapti. Ha, sakrash kerak. Sakrasa, albatta,
qo'llari bilan bulutlarni ushlab ko'radi, ehtimol,
ularning ustiga chiqib osmonni sayr qilar. Shu
maqsadda qizcha qo'llari va koʻzlarini osmonga




Ava Bibi Robia Saidova

 

tikkancha og'rig`u qo'rquvni unutib qaya-qayta
sakrab ko'rdi. Eh, ozgina yetmayapti. Nigohlarini
osmondan uzmagan ko'yi yerga qaytib o'tirdi.
Uning butun ruhi, butun vujudi, barcha xayollari
ana shu oppoqqina bulutlarga aylanib borayotgan
edi. Uzoqdan yig'layotgan o'g'lini surgalab
kelayotgan onasining tovushi qizcha aylanmoqchi
bo'lgan bulutlarni go'yoki quyoshdek eritib
yubordi. Qizcha sergak tortdi va onasini ko'rdiyu negaligini anglamagan holda yana yig'lab
yubordi. Ha, bu vaqtda u to'rt yoshda edi...

жжж

Kecha onasi bilan birga yozgan soʻzlari
qatorlashib turgan daftarlarini olib, erinibgina
portfeliga joyladi. Onasining qistovi blan nonushta ham qilib oldi. Shu payt nimadir yodiga
tushdi-yu darhol deraza oldiga yugurdi. Derazadan oʻz cheksizligini yoyib maqtanayotgan
osmonga bir muddat qarab turdi. Ammo onasi
darsga kech qolayotganini aytib ogohlantirgandan
so'ng, orqasiga portfelini ilgancha maktabiga
qarab jo'nadi. Yoʻlda ketar ekan, o'sha — yiqilib
tushgan kunidan beri uning nigohlari samo bilan
ko'rishib turishga kelishib olgandek edi go'yo.
Harholda osmon bunga ishonardi. Qizaloq bir
muddat osmonga qarab yurdi-da, to'xtadi va




Parvoz Су
qo'llarini qattiq-qattiq silkitib sakradi. Nazarida,
oz-moz balandlaganday boʻldi. Yugurish kerak.
Yoʻl boʻylab yelkasidagi portfelini silkitib-silkitib,
qoʻllarini tepadan pastga tez-tez harakatlantirib
chopdi-yu “Hozir uchib ketaman” degan xayol
bilan kuchi boricha sakradi. Afsus, bo'lmadi. “Eh,
portfelim xalaqit beryapti-da, — xayolidan oʻtdi
qizaloqning. — Ha, mayli, uyga qaytganimda yana
bir urinib ko'raman” Maktab qo'ng'irog'ining
jarangi qizaloqni bu safar “qanot”larini qoqmasdan yugurib ketishiga majbur qildi. Yetti yosh
ham u bilan birga yugurishdan charchamas edi...

 

ЖЖЖ

— Onajon, qarang, aka, qaranglar! Osmondan
buvim aytgan o'sha oppoq farishtalar tushyapti,
ha, farishtalar! — quvonganicha qichqirardi
qizaloq yog'ayotgan laylakqorga ishora qilib.

— Ko'p valdirayvermasang-chi! — jig'ibiyroni
chiqdi matolarni qirqib, o'lchamni chiqara olmayotgan onaning. Yozmayotgan ruchka uchiga
tinmay puflayotgan aka esa chaqiriqni eshitmaganlikka oldi.

– Eh, qaniydi, ucha olsam! Bu farishtalarni
qayerdan tushayotganini ko'rib kelar, yoki ular
bilan quvlashmachoqmi, qorbo'ronmi o'ynardim,
qarang, ular ucha olishadi-da. Keyin ulardan



Ava Bibi Robia Saidova

 

chi, onajon, dadam aytib bergan o'sha shayton
haqida ham so'rardim. Sizlar yo'qligingizda u
farishtalar bilan birga yashagan-ku. Bu yerga
ko'chib kelganingizdan so'ng shayton sizlarning
oldingizga kelgan-ku, a? Keyin...

Quloqlariga faqat allaqanday g'o'ng'ir-g'o'ng'ir tovush kirayotgan ayol qaychisini stolga qattiq
urdi-da, qoshini chimirgancha qiziga qaradi.
Qizaloqning to'satdan yumilib olgan lablarida
to'siqqa uchragan soʻzlar ortiga qaytib ketishga
majbur boʻldi. Bir ozdan so'ng kallasiga kelgan
bir fikr ifodasi yuzida yarq etdiy-u, yana so'ndi va
o'ziga:

— Ertaga Hayit. Bugun Xizr bobodan yostig'imning ostiga qanotlar tashlab ketishini so'rayman, — deb pichirlab, ko'chaga chiqib ketdi. U
yerda koʻzlarini osmonga qadab, kimgadir nimalarnidir gapirdi. To'qqiz yosh ana shu oppoq
farishtalar kabi qizaloqning barmoqchalariga
ohista qo'nib erib ketayotgan edi...

kaa

“Taq, taq, taq...” Qiz taxtaning ustida turgan
barmoqlari orasidagi mixni bolta bilan urardi.
«Taq, taq»...

Kecha onasining ta'biri bilan aytganda “hadeb
supurishga majbur qilayotgan” tut daraxtini cho



Parvoz Су
pib tashlashdi. Qiz bir paytlar ustiga chiqarib

uchishiga yordam beradigan tut gavdasining
gursillab tushgan tovushidan yuragi allanechuk

 

boʻlib ketdi. Esida, tutning yirik shoxiga chiqib,
parvoz etish umidida qo'llarini pirillatib sakraganida oyog'i sinishiga bir baxya qolgandi. Qiz
kecha otasi bilan akasi arralab qoʻygan tutning
yog'ochlarini bir-biriga ulab qoqarkan, shularni
esladi. Ammo, mana, tut oʻzini qurbon qilib bo'lsa-da, qizning uchishi uchun yana, faqat soʻnggi
marotaba oʻz yordamini ayamayapti. “Ana, tayyor boʻldi, — oʻyladi qiz. -— Endi matoni taxtaning
mana bu yerlariga qoqsam boʻldi”. Uydagilarning bozorga ketganidan foydalanayotgan qiz
02 maqsadini amalga oshirish uchun iloji boricha tezroq harakat qilishga shoshilardi. “Uyimiz tomidagi tarnov chetiga in qurgan musichaning ham qanotlari deyarli ana shunday shaklda.
Nihoyat, qushlar bilan birga parvoz etadigan
bo'ldim!” Qiz uchburchak qilib yasalgan ikki
bo'lakdan iborat qanotlarning ulangan joyini
yelkasiga qo'ydi. Qanotining ostki qismidagi
maxsus ushlagichlardan ushladi. “Darvoqe, avval tomga narvonni qoʻyishim kerak” Shoshapisha narvonni sudrab keldi. Oʻzi kutganidan
bir muncha og'irroq qanotlarini taqdi. Avvaliga



Ava Bibi Robia Saidova

 

tomning pastroq qismidan uchib tajriba qilib
ko'rish kerak. Mana, chiqib ham oldi. Yuqoridan
turib hovlisining ichiga nigoh tashladi va hayron
qarab turgan kuchugiga qayerdandir yodlab olgan
“Meni kutgil va men qaytarman” jumlasini aytdi
va “Bismillahir rohmanir rohiym” dedi. Otaonasi har bir ishni “Bismillo”dan boshlasa, xayrli
boʻlishini uqtirishgandi. Mana, bazo'r-bazo'r
qanotlarini silkitgancha tomdan ko'cha tomonga
qarab sakradi. Bu paytda u oʻn ikki yoshda edi.
Qattiq chinqiriqdan qo'shni hovlidagi ayol
qoʻllari unga belangancha yugurib chiqdi...

kaa

— Nega endi ruxsat bermaysizlar? Axir, bor
yo'g'i dugonamning tug'ilgan kuni-ku. Kechqurun
chaqirgan boʻlsa nima qilibdi, uyi uzoq boʻlsa
taksida borib, taksida kelaman. Nima, yosh bolamanmi?! Hamma ishimga aralashaverasiz!
Darsdan nechada qaytishimga ham, nechada ketishimga ham gapiraverasiz, bundan keyin bilganimni qilaman! Jonimga tegib ketdi bunday
hayot! Ey Xudo, qanot bersang boʻlmasmidi,
hamma-hammani tashlab uchib ketardim! — Qiz
onasiga shunday deb qichqirar ekan, bir necha
yillar oldin “qanot qoqaman” deb oyog'i chiqib




Parvoz Су
ketgani va Mosh tabibga soldirib kelishgani ana

shu lahzalarda yodiga tushmadi.
Qizning bu gaplari onasining qalbidagi uzil
 

mas nozik torlarni chertib-chertib oʻtar ekan, qiziga xavotirli nazar tashlab qoʻydi. Ammo qizining
oʻn olti yoshdaligi va bu davrning oʻtkinchi ekanligi borasidagi fikrlar onasiga tasalli berdi. Qiz oʻzi
ham aytishni istamagan gaplari og'zidan chiqib
ketganiga oʻksindi va qandaydir shahd bilan
derazaning oldiga keldi-da, yosh mo'ralab turgan
koʻzlarini osmonga tikdi...

aa

— Ota, oʻksinmang, oʻzingizni ayblayvermasangiz-chi. Ona, siz ham ko'p yig'lamang. Xudo
xohlasa, albatta, keyingi yili kiraman, mana Коrasiz. Endi qo'shimcha darslarga bormay, faqat
ishlayman, ha, ishlayman! Keyin qarabsizki, to'plagan pullarim meni byudjetga yetaklab turibdi.

Qiz uydagilarini tinchlantirgach, doʻkondan
non olib kelish bahonasida oʻzini ko'chaga urdi.
Ko'chada choʻzilib yotgan yo'l bu qadamlarning
ancha og'ir ekanligini his qildi. U uzoq yurdi.
Doʻkonham ortda qoldi. So'ngyoʻlini ko'p vaqtdan
buyon qarovsiz dalaga qarab burdi. Bulutlar birbirlaridan arazlashgandek, qo'ng'ir to'nlarini tes



Ava Bibi Robia Saidova

 

kari kiyib olishgan. Dala bag'ri keng boʻlib, unda
turli xil o'simliklar, gullar oʻz holicha o'sib yotibdi,
odamlarning qorasi esa koʻzga tashlanmaydi. Qiz
arzini koʻzida yosh bilan aytmoqchi boʻlib turgan
maysalarga ham, oyoqlariga chirmashib uni to'ʻxtatmoqchi boʻlgan chirmovuqlarga ham, etagiga
suykalib erkalanmoqchi boʻlgan gullarga ham qaramay dalaning o'rtasiga kelib to'xtadi. Nigohini
osmonga tikdi va chiqishini kutib bo'g'zida tiqilib
turgan soʻzlarni yig'i aralash hayqirdi:

— Nega?..

Ammo yigʻi qizning yana og'iz juftlashiga yoʻl
qo'ymadi. Qiz maysalar ustiga oʻtirdi. Yuzlarini
duv-duv yosh yuvar ekan, koʻzlarini unga qo'shilib
yig'lab yuborish arafasida lunjini osiltirib turgan
bulutlarni oʻz bag'riga olgan samoga yana qadadi.
So'ng, birdaniga o'rnidan sapchib turdi-da, dala
bo'ylab qoʻllarini silkita-silkita yugura boshladi.
U jon-jahdi bilan chopar, qo'llarini ham qattiqqattiq silkitardi. Yo'q, dala bo'ylab yugurayotgan
bu yigirma yashar qiz qancha urinmasin, yerdan
balandlay olmadi...

жжж
— Oyijon, oyijon, mana bu mushichani qayang. Qayasayizchi, e, uchib ketdi, - dedi jajji



Parvoz YI
qizcha, yigirma olti yasharlik qiz-onasiga qarab.
— To'xta, mushicha, menam sen bilan uchaman.

Qizcha hovli bo'ylab qo'lchalarini tepaga
ko'targancha yugurgiladi. Umidlari puchga chiqqach, onasining oldiga keldi-da:

— Oyijon, manam katta bo'sam, aytib beyadigan eytagizdagi qizga oʻxshab uchib ketaman-a?
Chiyoyli qanotlayimam boʻladimi?

Nimadir “jiz” etdi. Ona jilmaygancha bosh
irg'adi-da, osmonga uzoq tikilib turdi va ancha
mustahkamlanib qolgan irodasini jamlab, koʻzidan dumalamoqchi boʻlib turgan yoshlarini
bazo'r to'xtatdi...

 

ЖЖЖ

Qizlari bilan dasturxon tuzayotgan qirq olti
yoshli qiz quvonchdan o'ziga sig'masdi. Axir,
bugun o'g'li xorijdan uchib keladi. Shippagini
ildirib, nimadir olish maqsadida qo'shni xonaga
oʻtib ketayotgan ona tepadan guvillagan ovozni
eshitdi. Koʻzlarini osmonga qaratdi. Aniqrogʻi,
pastlab uchib ketayotganmi, kelayotganmi uchoqqa qaradi. “Ha, shuning ichida o'g'lim boʻlsa
kerak. Eh, hidini biram sog'indimki!” — xayolidan
oʻtdi onaning. Ammo, shu payt, qizning nigohi
beixtiyor yelkanlari oppoq bulutlarni oʻz bag'riga
olgan samoga tushdi. Ha, u ancha vaqtdan beri




Ava Bibi Robia Saidova

 

osmonga qaramagan, uni deyarli unutayozgan
edi. Samo va qizning nigohlari ana shu vaqtda
tirikchilikning ayirmachiligi natijasida uzoq muddatdan so'ng yana ko'rishib turishgandi. Osmon,
ehtimol qiz ham nimadir demoqchi ediki, ammo
Qizning esiga qaynayotgan qozoni tushib qoldi
va shoshgancha yoxud nimadandir qochgancha
oʻzini ichkariga oldi...

жжж

Bugun arafa. Mana shu kuni qizcha qoʻlini
duoga ochib, biror-bir istagini Xizr bobodan
so'rar va aksariyat vaqtlarda u istak Xizr boboga
aylangan otasi tomonidan amalga oshardi.

Uydagilarning hech birida ertangi bayram kayfiyatidan asar yo'q. Ularning ruhiyatini chuqur bir
qayg'u asir olgandi. Hammalari ko'rpada yotgan
yetmishdan oshgan qiz-kampirning atrofini o'rab
olishgan. Qiz shu yerdagi hammaning yuziga
rizolik alomati sifatida bir-bir sassiz qarab chiqdi.
Butun tanasini asta-sekin qamal qilayotgan sovuqlik birgina “Oh”ga aylanish uchun bir joyga
yig`ilayotgandi. Ko'zlarida nam bilan koʻpchilik
qizning ogʻzidan qandaydir vasiyatlar kutishardi.
Mana, nihoyat, qiz og'iz juftladi. Nafaqat o'ʻtirganlarning, balki sukutning ham butun vujudi
quloqqa aylandi. U:




Parvoz Су

— Derazani ochinglar, — dedi ohista. Tezda
pardalar koʻtarilib, derazalar lang ochildi. Boyadan beri kirishning ilojini qila olmayotgan ma
 

yin shamol ochiq derazadan yugurgilab xavotirlangancha qadrdonining oldiga keldi. Qiz
derazadan oʻzi istaganiday so'nggi kuzatuvchisi
boʻlmish osmonni ko'rdi. Koʻrdi-yu butun orzulari
koʻzidan bir tomchi yoshga aylanib oqib tushdi.
Osmonda bir paytlar oʻziga maftun qilgancha
parvozga chorlagan va hozir ham chorlayotgan
o'sha, o'sha oppoq bulutlar turardi. Qiz lablari
ohista jilmayib: “Ana, endi ucha olaman!” dedi
pichirlab...

Nihoyat, qizcha ko'pdan buyon so'raganini
Xizr bobo bugun yostig'ining ostiga qoʻyib ketgandi.

BALIQNING HIKOYASI

Hozir hovuz tubidaman. Suv sathida kumush
yaproqlardek qalqib-qalqib raqs tushayotgan oftob
nurlari meni yuqoriga imlayotganday bo'laveradi.
Go'yo quyosh osmondan uzilib hovuzning ichiga
tushib olgan-u, suzishni bilmaydigan boladek,
qo'lchalari bilan suvni chalpillatayotgandek.

Yaqin-yaqingacha butun olam faqat suvdan
iborat, biz suzib yurgan hovuzning qa'ri ham, sathi




Ava Bibi Robia Saidova

 

ham yo'q va boʻlishi mumkin emas, atrofda esa
oʻzimizga oʻxshagan baliqlar, demak, bu borliqning
egasi bizmiz, degan tasavvurga qattiq ishonardim.
O'sha kezlar mavjlar ichra jilvalanayotgan oftob
aksini ham men oʻzidan yog'du taratadigan ulug
sehrli baliq deb o'ylaganman. Birmarta shu nuroniy
baliqni yaqindan ko'rish uchun tepaga qarab
suzganim yodimda. Niyatimni akalarim eshitgach,
“Seni qara-yu, sehrli baliq emish! Nur sochuvchi
emish!” deya meni mazax qilishgan. Haqligimni
isbotlash uchun qasdma-qasdiga, to nozik suzgichlarim zo'riqib kuchdan qolguniga qadar suzaverdim. Yuqorilaganim sayin o'sha g'aroyib
baliq yanada yorqinroq porlar, yorug'likdan ko'ʻzlarim qamashar edi.

“Hovuzning bepoyonligi bor gap, uning
enini yoki boʻyini olchash uchun butun umr suzish kerak”, deb o'ylardim oʻzimcha. Suv haroratining asta-sekin iliqlashib borishidan horg'in
suzgichlarimga qayta kuch kirganday boʻldi. Nihoyat, nur taratuvchi sehrli baliqqa yetdim deganimda, yangi olamga —- suv ustiga qalqib chiqdim.

Koʻz o'ngimda namoyon boʻlgan manzara
tush emasligiga ishonch hosil qilishim uchun
uzoq vaqt ketdi. Mittigina yuragim vujudimga
sig'masdi. Go'yo ikki dunyoni bir-biridan ajratib




Parvoz Су

turgan harir pardani yirtib, ming yildan buyon

 

muhrlanib yotgan ilohiy sirdan voqif bo'lgandim.
Tez suzar yaltiroq baliqchalar galasidek u yoqdan
bu yoqqa xirom qiladigan shamolni, ulkan hovuzning tubiday keng, moviy osmonni, bobom aytib
bergan oq kitlar misoli vazmin bulutlarni va men
yog'du sochuvchi sehrli baliq deb xayol qilgan
quyoshni o'shanda taniganman. Bu muhtasham
olamda biz bilan birga yashashga haqli qushlarni,
odamlarni ham o'shanda ko'rganman. Eng qizig'i, o'zim mansub boʻlgan borliqqa — hovuzga
birinchi marta sirtdan nazar solgan edim.

ЖЖЖ

O'sha voqeadan so'ng yam-yashil suv oʻtlari
chippa yopishib olgan hovuz devorlari g'ashimni
keltira boshladi. Ular bizni sirli xilqatlardan to'sib
turganday edi. Shu devorlar ortida osmonga, quyoshga oʻxshash mo'jizalar, hayot nishonalari bor
edi go'yo. Bolaligimda cheksiz tuyulgan hovuz
ham endi ulkan olamning bir parchasi ekani
ayon boʻlgandi. Bugun ana shu "рагспа"ип –
hovuzning kengligi haqida aniq tasavvurga ega
boʻlish uchun uni aylanib chiqishga ahd qildim.

Ovqat tashlanadigan, biz xo'rak-minor deb
ataydigan baland, narvonsifat minbarning suvga




Ava Bibi Robia Saidova

 

tushib turgan uzun soyasini mo'ljal qilib, hovuz
devori boʻylab suzib borar ekanman, har doimgiday
nima haqidadir bahslashayotgan o'rtoqlarimning
gap-so'zlari e'tiborimni tortdi. Ular baliqlar qanday
paydo boʻlgani haqida talashib-tortishardi. Kechasi
osmonga qarab yotsang, atrofiga yulduzlar tizilgan
bahaybat baliq tasvirini ko'rasan, dadamning aytishicha, o'sha sehrli suratdan ikkita yulduz pastga
tushib ketgan, keyin ular tirik baliqlarga aylangan
ekan, dedi biri. Boshqa biri, yo'q, bizlar qushdan
paydo bo'lganmiz, deya e'tiroz bildirdi. Uning
ishontirishicha, ilgari zamonda yomg'irni, zilzilani oldindan sezadigan, nima gapirsa to'g'ri chiqadigan bir qush boʻlgan ekan, ovozi xunukligi
uchun odamlar uning qanotini yulib, suvga tashlashgan ekan, bizlar shundan tarqalgan emishmiz.
Bir yoshroq baliq, nega unda boshqa qushlarning
qanotini yulishmaydi, deb so'rab qoldi. Chunki
ularning sayrashi odamlarga yoqadi-da, shuning
uchun ham nima deb sayrashni emas, qanday
sayrashni bilish kerak, uka, nasihat qilgan boʻldi
rivoyatgo'y baliq. Uning, biz yana qayta qushga
aylanishimiz mumkinmi, degan savolga “Albatta!”
deb qilgan hayajonli javobi hammasidan o'tib
tushdi. Muloqotga quloq tutib turganlar birdaniga
kulib yuborishdi. Mulzam boʻlgan rivoyatgo'y



Parvoz Су

baliq ranjigan koʻyi “Men bunga ishonaman!” dedi
qat'iy ohangda.

Suzishda davom etdim. Mana, hozirgina tinimsiz qizini chaqirayotgan, oʻzini qo'yarga joy topolmay ketgan-qaytgandan bolasini daraklayotgan
ona baliqning yonidan o'tdim. Sal narida changalzor
deb nom olgan, qalashib o'sadigan sershox, ser
 

yaproq suvo'tlarining makoni ko'rinib turibdi. Bu
yerda qavmimizning yoshi ulug“ besh donishmandi
yashaydi. Ular kunduzi yotib uxlashadi. Ularni kamdan-kam baliqlar ko'rgan. Donishmandlar hamma
uxlagan payt uyg'oq turishadi.

Chamalab ko'rsam, hovuzning yarmiga yetib
kelibman. Birpasda. Bobomning “Bu tog'orada
yasholmay, ertagayoq siqilib o`lsam kerak”, deb
har kuni takrorlaydigan gaplari yodimga keldi. Bobom, oʻzlarining aytib berishlaricha, ummonda
tug'ilgan ekanlar. Ummon deganlari hali biror
baliq chegarasini — devorini topmagan ulkan hovuz ekan. Hanuz aqlimga sig'dirolmayman. Xohlagan tomoningga qarab suzaversang-suzaversang,
hech qanaqa to'siq seni to'xtatmasa, dunyoning
oxiri ko'rinmasa. Qanday ajoyib! Bizga o'xshash
turli-tuman jonzotlar, yangi do'stlar, qanchadanqancha sarguzashtlar! Hali shu oʻzimizning
boshpanamizni toʻliq aylanib chiqmay turib, birbiridan qiziq hodisalarga duch boʻlyapman.




Ava Bibi Robia Saidova

 

Hovuzda mingdan ziyod baliq boʻlsa, hammamizning zotimiz bir, faqat anavi ikkisidan
bo'lak. Bu ikki baliqning peshonasi, tangalarining
rangi ularning zodagonlar avlodiga mansubligini
bildiradi. Lekin ularning qaerdan kelgani, bu
hovuzga qanday tushib qolgani noma'lum. Doim
birga yurishadi, boshqalarga qo'shilishmaydi,
urush-janjal chiqsa, bir-birovini qattiq himoya
qilishadi, xullas, juda inoq juftlik. Ikkovining
hamjihatligi barchaning havasini keltiradi, biroq
g'alati bir qilig“i ko'pchilikning koʻ'nglinixira qiladi,
kulgisini qistaydi: ovqat payti boʻldi deguncha
ahil do'stlar bir zumda ashaddiy dushmanlarga
aylanishadi. Xo'rak talashib bir-birini turtadigan,
soʻkadigan, hammadan baland baqiradigan shular. Bu tomoshaga birinchi marta guvoh boʻlgan baliq ularni hech qachon yarashtirib boʻlmaydigan azaliy yovlar, deb oʻylashi tayin edi.
Ammo eng hayratlanarlisi, mojarodan besh daqiqa oʻtar-o“tmay, yana dunyodagi eng inoq do'stlarga aylanishadi. Hozir ham ular to'dadan chetga
chiqib olib, sevimli mashg'ulotlari — latifa to'qish
bilan band.

Hovuzni gir aylanib chiqish uchun o'rtacha
tezlikda suzsa yarim soatcha vaqt sarf boʻlar ekan.
Yarim soat...



Parvoz YI

 

ЖЖЖ

Cho'lp... cho'lp... cho'lp...

Qaysidir saxovatpesha non bo'laklab, har
zamonda suvga tashlamoqda edi. Hali ovqat
beriladigan payt boʻlmagani aniq, kundalik tartib yodimizga muhrlanib qolgan. Xo'sh, bu
kutilmagan homiyni qaysi shamol uchirib keldi
ekan? Hammamiz kim o'zar oʻynaganday yuqoriga jadal suzar, non yeyish uchun emas, hovuz
boʻyida muk tushib oʻtirganning kimligini ko'rish
uchun oshiqar edik.

Negadir oftobning charaqlashi ham, nurlarining raqsi ham boshqacha edi, xuddi yoqut kapalaklar qanotchalarini suvga botirib-botirib birbirini quvalayotganday. Bu jozibali manzara goʻyo
yaxshilikdan mujda edi.

Suv yuziga qalqib qarasam, hovuz boʻyida
yengi uzun ko'ylagini tirsagigacha qayirgan, bilaklari serjun va baquvvat bir yigit oyoqlarini
yig'ishtirib oʻtiribdi. U koʻzlarini bizdan uzmasdi.
Menuniibodatqilyapti, deb o`yladim. Koʻp o'tmay
u jarangdor va yoqimli ovozda gapira boshladi.
Qo'lidagi nonni maydalab suvga birin-ketin otar
ekan, chehrasida samimiy ifoda balqib turardi.
Men har dam suvga bir choʻmib olar, odam tilini




Ava Bibi Robia Saidova

 

bilmasam ham, bu notanish mehribon yigitning
soʻzlarini tushunishga, nima demoqchiligini yuz
ifodalaridan, qoʻl harakatlaridan uqib olishga
harakat qilardim. Hovuchidagi so'nggi ushoqlarni
bizga ilinib, yana biroz nimalarnidir gapirib
o'tirgach, yigit jo'nab ketdi.

Uning peshonasiga tushgan sochlari, lablarinig qimirlashi, koʻzlari, chayir bilaklari kechgacha xayolimni tark etmadi. U faqat menda emas,
boshqalarda ham yaxshi taassurot qoldirgan
edi. Bizga ovqat beruvchi novcha odamning esa
zulukka o'xshash mo'ylovi-yu yaltiroq kal boshidan oʻzga eslashga arzigulik xususiyati yo'q edi.
Ha, birovning yodida qolish ham baxt boʻlsa
kerak.

Bechora yigit. Bizga nimalar dedi ekan-a?
Balki yordam so'ragandir? Biror qadrli narsasi
suvga tushib ketgan boʻlsa, olib chiqishimizni
istagandir? Ehtimol birov ranjitgan bo'lsa,
ko'nglini toʻkkani kelgandir? Balki biz bilan
do'stlashishni xohlagandir?.. Ey, notanish yigit!
Qaniydi soʻzlaringning ma'nosiga tushuna olsam.
Dardingga sherik boʻlsam. Senga ko'magim tegsa.
Endi qaytib kelmassan, balki qaytarsan. Bilib qo'y,
biz seni unutmaymiz... Necha yil deganda Xudo
bizga bir hamsuhbat yuborsa-yu, shuni ham ko'p
ko'rsa.



Parvoz Су

Ertasiga tong sahardan barchamiz kuta boshladik: keladimi, kelmaydimi? Yosh baliqlar suv

 

sathiga yaqin suzib yurishar, ularni qiziqish va
birinchi boʻlish ishtiyoqi chulg'ab olgan edi. Kattalar sezdirmasa-da, bejo harakatlaridan ularning
ham nimadandir bezovtaligi fosh boʻlib qolardi.
Oradan bir, ikki... besh soatcha vaqt oʻtdi. Necha
bor suvdan boshimni chiqarib qaradim. Quyosh
ham ulkan koʻz misoli atrofga zimdan razm solar,
izquvar nurlarini yoʻllab xabar kutayotganday
edi. Oxiri, o'ynoqi baliqchalarga zerikish yuqdi.
Barchaning toqati toq boʻldi: kelmaydi...

To'satdan eshitilgan ovozdan hamma tepaga
yalt etib qaradi:

Cho'ʻlp... cho'lp... cho'lp...

жжж

Shu tariqa yigit har kuni bizning oldimizga
keladigan boʻldi. U doim bir nimalarni gapirar, biz
esa tinglar va oʻzimiz ham koʻp narsalarni soʻzlab
berar edik. U tashrif qilgan chog`“ baliqlar suv
yuziga suzib chiqardi. Tumshug'i uzun qushlar
qanot qoqayotgan balandlikdan biz non ustidagi
qora sedanalarday ko'rinar edik. Shamol birbiriga g'oyibiy rishtalar bilan bog'langan bu ikki




Ava Bibi Robia Saidova

 

xil mavjudotning g'aroyib muloqotida ishtirok
etar, tarjimonlik qilolmay joni halak edi.

Yigit gapirar ekan, goh-gohida suvga termulib
jim qolar edi. Shunda tolei kulgan bobom ummon
haqidagi hikoyalarini zoʻr shavq bilan aytishga tushar, har safar “Xaloskor yigit, bizni ozodlikka
chiqar, ummonga olib ket!” deb hayqirar edi.
So'ng yosh baliqlarning odamzod haqidagi javobsiz qoladigan savollari, ko'r baliqning mungli qo
shiqlari, burnining teshigi katta boʻlgani uchun
Burun xola degan laqab olgan baliqning g'iybatlari, ikki aslzoda do'stning yangi latifalari
ketma-ket yangrar edi. Biroq baliqlar gapirish
uchun emas, ko'proq tinglash uchun toʻplanishar,
yigitning ovozi, tushunarsiz soʻzlari suv ahlini
mahliyo qilgan edi. Men ana shu lahzalarni —
olomonning mehr jilvalangan yuzlarini tomosha
qilishni yaxshi ko'raman.

Tasodifan nigohim shundoqqina yonimda
turgan bir baliqqa tushdi. Uning jamoli, chiroyli
koʻzlari o'sha ondayoq hushimni o'g'irladi. Chehrasidagi beg'uborlik, poklik ko'ngliga oyna edi.
Qanday qilib yonginamdagi shunday go'zalni ilg'amabman. Men tamomila hamma narsani unutgan
edim. Atrofdagi baliqlar qayoqqadir g'oyib bo'lgan,
bu borliqda faqat men va u qolgan edik.




Parvoz 7559

Uzoq tikilib turganimni sezib, u menga uyalib
qaradi. “Ajoyib-a?” degan mayin ovozdan oʻzimga
keldim. Kutilmagan murojaatdan esankirab, nima deb javob qilishni bilmay, oxiri shu yagona
soʻzning o'zini ilib oldim: “Ha, nimasini aytasiz,
ajoyib!”

Hozirgina nimaning ajoyibligini tasdiqlaganimni bilmasdim. Xayolim olis-olislarga suzib ketgan edi. Beixtiyor hamma qarayotgan
tomonga - yuqoriga boshimni burdim, ko'zim
hovuz bo'yida turgan o'sha tanish odamga tushdi,
u hamon gapirmoqda edi. Shu ondan boshlab
yigitni yanada kuchliroq yaxshi ko'rib qoldim:
menga sevgimni uchratgan oʻzingsan! Sen baxt
farishtasisan, ey yigit! Uni bir bor ko'rsang edi.
Uning oppoq tangalari hech kimnikiga o'xshamaydi. Topdim! Uni Oqbaliq deb atayman.

 

ЖЖЖ

МеписЪип ВадифуВауоСеп БозШапвапдау
edi. Shu vaqtga qadar go`yo yashamagan ekanman.
Endi Oqbaliqsiz biror soat turolmayman. U ham,
garchi meni ko'rganida koʻzlarini olib qochsa-da,
tuyg'ularimga xayrixoh. Oʻziga bildirib-bildirmay
doim uni kuzatganim-kuzatgan. Bu odatim unga yoqishini sezaman. Yana Oqbaliq deb chaqirishimni ham yoqtiradi.




ez Bibi Robia Saidova

O'sha kungi birinchi uchrashuvimizdan keyin
yana ikki bor yuzma-yuz keldik. Suhbatlarimiz
muxtasar boʻlsa-da, ikkimiz ham bir-birovimizni
ko'rganimizdan shod edik. Oxirgi marta xayrlashayotib, suzgichlarimiz beixtiyor tegib ketganida, rosti, rosa hayajonlandim. Mana, hozir hovuzning quyosh chiqar tarafida singillari bilan
quvlashmachoq oʻynayotgan Oqbaliqdan nigoh
uzmay yorug` xayollarga g'arq bo'laman, yuragim
orzu kemalarining bandargohiga aylanadi.

Oqbaliqni ilk uchrashuvdagiday bir umr
yonimda boʻlishini tasavvur etaman. Unga o'xshagan chiroyli va sho'xchan bolalarimizning
atrofimizda erkalanib suzayotgani, ularning qiliqlaridan quvonib bir-birimizga qarab qo'ʻyayotganimiz, kechasi hammamiz bir oila bo“lib yonmayon uxlayotganimiz koʻz o'ngimda jonlanadi. Eng
yaqin do'stim — har kuni suv bo'yiga keladigan
yigitning oldiga bolalarim bilan peshvoz chiqishni, ularning hayrat to'la jajji koʻzlarini,
beradigan ilk savollarini o'zimcha xayol qilaman.
Ularga Oqbaliq bilan shu yerda tanishganimizni,
uning menga aytgan birinchi gapini va mening
dovdirab qolganimni, tentakona javobimni —
hammasini hikoya qilib beraman...

Shu payt hovuz chetlarida koʻpayishib qolgan
odamlarning baqir-chaqiridan sergak tortdim.




Parvoz Су

Ular oʻzaro nimanidir muhokama qilishar, o'rtada turgan qorni semiz kishi ko'proq gapirar, barmog'i bilan hovuzga ishora qilib qo'yar edi. Qo'l
qovushtirib turganlar ichida esa bizga xo'rak beruvchi kal ham bor edi. Hayronman, bularning
uyidan ilon chiqqanmi? Ertalabdan boshqa joy
qurib qolganday, bizning oshyonimiz tepasida
yig'ilib olishgani g'alati. Mayli, ko'p qichqiraverib
halovatimizni buzishmasa boʻlgani.

Oqbaliq qani? Boyagina shu atrofda edi-ku.
Qayoqqa ketdi ekan?

— Oq-ba`liq!

Odamlar koʻtargan shovqindan cho'chib,
biror panaroq joyga berkindimi? Yoki singillarini
qo'yish uchun xavfsiz yer izlab yuribdimi?

Suzishga shiddat qo'shib, hovliqqancha hovuzni kezib chiqdim. Hech qayerda yoʻq. Changalzorga — donishmandlar makoniga yaqin kelib
to'xtadim. Toʻrt tomonga alanglayman.

Uzoqdan g'uvillagan ovoz tarala boshladi. Bu
nimaning ovozi boʻldi? Yuragimga suvoʻtining
mitti bargiday vahima kirib oldi. Endi Oqbaliq
haqida battar xavotirlanardim. Tepada so'ppayib
turgan odamlar ortga chekinib, nimagadir yoʻl

 

ochmoqda edi.
Hovuzning narigi boshida bir narsa qorayib
ko'rindi. U asta-sekin kattalashar, g'uvillagan ovoz
s7



Ava Bibi Robia Saidova

 

ham tobora yaqinlashib kelar edi. Hovuzdagi
baliqlar avvaliga anchagacha qilt etmay turib qolishdi. Keyin birdaniga orada allaqanday bezovtalik uyg'ondi. Hamma u yondan bu yonga suzar,
qarshimdan men tanigan qiyofalarning barchasi
lip-lip oʻtar, faqat Oqbaliq yo'q edi.

Qora narsa hovuzga yaqin kelib qoldi, u bilan
birga boyagi ovoz ham. Suvning zirillashidan hatto
donishmandlar uyg'onib, xilvat maskanlarini tark
etishdi. Negadir bu menga yaxshilik alomati bo"
lib tuyulmadi. Lekin bobomning tantanali xitoblari ko'nglimni yoritib yubordi: “Ana! Yigit oxiri
gapimga tushunibdi-da! Bizni olib ketishadi!
Bizni ozod qilishadi! Ey ummon, eski qadrdoningni qarshi olishga tayyorlan!”

Haqiqatan ham, bizni ummonga qoʻyib yuborishsa-chi?! Hech narsaga foydasi tegmaydigan
tekinxo'r baliqlar odamlarga nega kerak? Azaliy orzularimiz ushaladigan fursat yetdi... Yigit,
mening do'stginam! Senga rahmat. Sen baliqlarning tilida, dilida mangu yashab qolasan.

Yuragimda jarang sochayotgan umidlarning
yoqimli musiqasi quloqni kar qilar darajada g'uvillayotgan ovoz bilan hech hamohang tushmayotgan edi. Nihoyat, qora narsa hovuzning narigi
tomoniga kelib to'xtadi. Bu yuk mashinasi edi.




Parvoz YI

Dahshatli ovozning ham undan chiqayotgani
ayon boʻldi. Mashina haydovchi xonasi va ikkita
bahaybat yapaloq yuk-qozondan iborat edi. Birozdan soʻng qirg'oqdagi odamlar boyagidan-da

 

ko'paydi.

ЖЖЖ

Negadir bugun bizga ertalabki ovqatni berishmagan, shuning uchun hamma juda asabiy
edi. Ustiga-ustak, begona yo'qlovchilarning baqirchaqiri, yuk mashinasi — qandaydir favqulodda
voqea yuz berishidan ogohlantirayotganday edi.
Hovuzdagi baliqlar tipirchilay boshlashdi. Qayoqqa qaramang, xavotir aks etgan ko'zlar.

Bir mahal yuzida chandig'i bor barvasta
kishi odamlar orasidan oldinga chiqdi-da, hovuz
labiga keldi. U qoʻlida temir dastasi uzun, uchiga
katta halqa mustahkamlangan toʻr ushlab olgan
edi. Og'zi tinmay vaysayotgan sheriklari ham
tuyqusdan jim boʻlishdi.

Men hovuzning narigi chetida edim. Shu zahoti chandiqli kishi turgan tomonga qarab o'qday otilib suzib ketdim. Oqbaliq! O'sha yoqda
bo'lsa-ya. Tig'iz olomnning ichidan oʻtib ketishga
qiynalayotgandir. Sabr qil, hozir oldingda bo'ʻlaman, hozir!



Ava Bibi Robia Saidova

 

Asabi dosh berolmay bir joyda aylanayotgan,
to'da-to'da boʻlib janjallashayotgan yuzlab g'azabnok baliqlar orasidan yorib oʻtish chindan ham
mushkul edi. Lekin men bor kuchim bilan faqat
olg'a intilardim. Koʻz oldimdan Oqbaliqning ilojsiz va tashvishli siymosi nari ketmas edi.

Mana, hovuzning odamlar qo'nim topgan tarafiga o'zim chamalaganimdan tezroq yetib keldim. Bu yerda baliqlar yanayam ko'p edi. Men
zich izdihom ichiga kirib qoldim. Go'yo suv
to'la idishga baliq solingan emas, aksincha, baliq bilan toʻldirilgan idishning bo'sh joylariga
suv solinganday edi. Endi bunday sharoitda erkin suzish, istagan tomoningizga burilish sira
imkonsiz, g'ala-g'ovurdan qulog'ingiz tom bitishi
hech gap emas edi. Ovozimning boricha chaqiraverdim: Oq-ba-liiiq!

Shu payt suvga xo'rak sepishdi. Haqiqiy tomosha ana shunda boshlandi. Och baliqlar xuddi
boshqa tajovuzkor maxluqlarga aylanishganday
edi. Hamma baravar suv yuziga talpinar, suzgichlari, dumi bilan itarar, turtkilar, bir-biriga aslo
qaramas edi. Oʻzingiz harakat qilmasangiz ham,
pastdan qo'zg'alayotgan g'ayritabiiy kuch sizni
tepaga olib chiqib qo'yardi.

Birdan yana qandaydir qudratliroq kuch
ta'sirida biz yuqoriga koʻtarila boshladik. Zum




Parvoz Су

oʻtmay oʻzimni havoda ko'rdim... Men to'r ichida edim. Mayda katak qilib to'qilgan arqon
 

ning tugunlari tanamga qattiq botganidan va
suzgichimning pardasi yirtilib ketganidan jonim og'rir edi. To'rning eng tagida qapishib yotganim uchun suvga eng yaqin oʻzim edim. Koʻz
o'ngimdagi manzaraga “hovuzda baliqlar qaynayapti” degan ta'rif tola mos kelar edi.

Nigohlarim hamon Oqbaliqni izlayotir. Hech
boʻlmasa, uni so'nggi bor ko'rsam. To'r ko'tarilayotganiga qaramay, suvdagilarning har biriga
tez-tez nazar solib chiqishga, Uni topib olishga
jon-jahdim bilan tirishaman... Ana u! Oqbaliq!
Meni eshityapsanmi?..

To'satdan olam qop-qorong'i boʻldi. To'rni
yuk mashinasining suv solingan bahaybat yapaloq qozoni ichiga bo'shatishgan edi. Atrof zimiston boʻlsa-da, mening ichim oydin. Muhimi, Oqbaliqni ko'rdim. Demak, u ham baribir shu ulkan
idish ichiga tushadi...

Voqea oʻylaganimday kechmadi. Baliqlarga
to'lgan yuk-qozonning og'zi yopilib, mashina o'rnidan jilganida Oqbaliq men bilan birga emasligini bilib bo`lgandim. Lekin uning narigi qozondaligiga ishonchim komil.




6560 Bibi Robia Saidova
жжж

Nihoyat, mashina g'iyqillab bir siltandi-da,
to'xtadi. Oh-voh qilib charchamagan baliqlar jim
boʻlib qolishdi. Hamma endi nima boʻlarkin, deb
kuta boshladi.

Hayotbaxsh o'ylar og'ushida oradan qancha
vaqt oʻtdi, bilmay qoldim. To'g'risi, boshimizdan
kechirayotgan bu voqealar menga ham juda
xatarli tuyulayotir, qo'rqinchli xayollar meni
ham iskanjaga olayotir. Biroq do'stimga — hovuz
bo'yidagi o'sha yigitga ishonaman. U albatta
bizni qutqarish uchun keladi, so'nggi lahzada
yonimizda paydo bo'lib, kulfatlardan xalos etadi.

Ichkariga tushgan yorug'likdan koʻzlarim
ko'r bo'lishiga sal qoldi. Kimdir yuk-qozonning
og'ir qopqogʻini ko'tarib, to'rni soldi. Bugun
peshonamga birinchi boʻlish yozilgan ekan, to'rga
tushgan o'ntacha baliq havodan nafas ololmay
tipirchilar edik. Hamma tomoni ko'rinadigan
kichkina to'rtburchak hovuzga shalop etib
tushdik. Yonginamizda ham xuddi biznikiday
devorlari shaffof hovuzcha turar edi, unga negadir
yuk mashinaning ikkinchi qozonidan baliq solishdi. Egalari boshqa-boshqa boʻlsa kerak, o'yladim
o'zimcha.

Bir mahal bundoq qarasam, yonma-yon hovuzda Oqbaliq suzib yuribdi! Sevinchdan qich



Parvoz 7559

qirib, uni chaqira boshladim. Ammo ovozimni

 

atrofimni o'rab olgan baliqlarning shovqin-suroni
ko'mib tashladi. Ular nimanidir tanlashar-talashishar, shu orada barmoqlari bilan hovuzning
oynasiga tiq-tiq qilib urib, biz bilan hazillashishga
ham vaqt topishar edi.

Yangi hovuzchamizga birinchi bor to'r solishdi. Bu safar bizlarni bitta-bitta tutib chiqarishmoqda edi. Men halak boʻlib Oqbaliqni imlaganim-imlagan, koshki qarasa.

“Duq” etgan tovushdan cho'chib tushdim.
So'ng boyagi baliqning ingragani eshitildi. Men
nima bo'layotganiga tushunolmay karaxt edim.

Yana to'rni suvga tiqib, bir baliqni tashqariga
chiqarishdi. Yana “duq” etgan tovush. Yana faryod. Uchinchi marta ham shu hol takrorlandi.
Men hayajondan titray boshladim. Tilimda faqat
bir soʻz: kechikyapti... kechikyapti...

Navbat menga keldi. To'r sirtmoqday boshimdan oʻtib, meni oʻz domiga oldi. Sheriklarimning
koʻzlari qo'rquvdan olayib ketgan edi. Meni hovuzdan chiqarib olishayotganda to'rdan tomchilayotgan suvlar koʻzimga go'yo umrimning so'nggi tomchilariday ko'rinib ketdi. Mana, hovuzning
baland shaffof devorlari ham pastda qoldi. To'r
ichidan qaraganda, dunyo katak-katak, to'g'rirog'i,
parcha-parcha boʻlib ko'rinar ekan.




ez Bibi Robia Saidova

Meni havoda ikki soniya muallaq ushlab turishdi. Shundoqqina tumshug'imning ostida bir to'da
odamlar menga qarab turar, biroq hech birining
xayoliga meni qutqarish mumkinligi kelmas edi.
Qanday dahshat! Shu ikki soniya ichida nigohlarim
qarshimdagi barcha odamlarning yuzlariga qo'nib
chiqishga ulgurdi... Qanisan, do'stginam? Qayerdasan, ey qadrdon yigit!

Baquvvat qoʻllar meni to'rning ichidan olib,
peshtaxta ustiga yotqizdi. Butun a'zoyi badanim
titrar, yuragimning zarbi mengagina emas, odamlarga ham eshitilayotganday edi. So'nggi bor xaloyiqqa qaradim. Koʻzlarim yonma-yon hovuzdan
menga tikilib turgan Oqbaliqqa tushdi. Nimadir
tomog'imga kelib tiqildi. Xayriyat, nigohlarimiz
uchrashadigan lahzalar bor ekan.

— Oqbaliq! Oqbaliq! Qo'rqmagin! Hammasi
yaxshi bo'ladi! Meni eshityapsanmi? Hovuz bo
yidagi yigit bor-ku, esingdami? U albatta keladi!
Menga ishon! U bizni bu qo'rqinchli joylardan
olib ketadi!

Men peshtaxta ustida tipirchilagan koʻyi ovozimning boricha baqirar edim. Baqirsam, go'yo
chirt uzilishga tayyor turgan umid rishtalari meni qaytadan hayotga bog'laydiganday edi. Baqirsam, o'sha xaloskor yigit ovozimni eshitib,




Parvoz Су
yonimga yetib keladiganday edi... Afsus, odamlar

baliqlarning tili borligidan, ularga o'xshab gapira
olishimizdan bexabar, ular bizni soqov jonzotlar
deb bilishadi. Holbuki, baliqlar ham shivirlaydi,
qichqiradi, kuladi, yig'laydi... Lekin odamlar bizni eshitmaydi.

— Oqbaliq! Siqilma! Biz uyimizga yana qaytamiz!

Negadir u shisha devorning oldidan nari ketmay tosh qotib turar, koʻzlarida qalqqan ismsiz
iztirob yuragimni o'rtayotgandi.

— Oqbaliq! Mendan xavotir olma! Qarab tur,
eski do'stimiz hozir shu olomon orasidan otilib
chiqadi-yu hamma narsa oʻzgaradi! Oqbaliq! Mening senga aytadigan gaplarim bor! Bilasanmi,
men... Men seni...

Shu on Oqbaliqning mungli ko'zlari menga
emas, boshqa nuqtaga qadalganini sezib qoldim.
U oʻsha nuqtaga oʻkinch va alam bilan shunday
termulayotgan ediki, bunga biror tirikjon bardosh
berishi mumkin emasday edi. Oqbaliqning nigohlari meni ushlab turgan odamda edi. Men ham
hayron boʻlib unga qaradim.

Tepamda... hovuz boʻyidagi o'sha yigit turardi... Kuchli qo'llarining biri bilan meni qisib mahkam ushladi, qalin taxta koʻtargan ikkinchi qo'li
esa zarb bilan to'g'ri boshimga kelayotgan edi...

 




Ava Bibi Robia Saidova

 

Tilimda aylanmay qolgan so'nggi soʻzlarimni
hech kim eshitmadi: “Oqbaliq, men seni...”
— Duq... duq...

OQMAYDIGAN TOSH

Eshikning qattiq taqillashi yana yurakda
umid uyg'otdi. Opa bir oyogʻiga kovush ilar-ilmas
eshikka qarab yugurdi va jon holatda ochdi.

— Opa, jon opa, Xudo xayringizni bersin! Bosh
urmagan eshigim ham, teshigim ham qolmadi.
Bu bolamdan ham ayrilmay. Istasangiz tun-u kun
eshigingizni supuray. Faqat bir piyola un berib turing. Hozir oʻlib qoladi, jon opa.

Qadoq qo'llarida sarg'aygan piyolani tutgancha ona yerga choʻkkaladi. Qurqshagan lablarini
ko'z yoshlari namladi. Mutahhara opa uning
qo'lida dir-dir titrayotgan piyolani oldi. Og'ilxona
yonidagi xonaga kirdi va eski yog'och sandiq
ichidan og'zi tugun qilingan xaltachani ochdi...

— Ilohim...ilohim... nimaiki niyat qilgan bo'lsangiz hamma-hammasiga yeting! Farzandlaringizni
rohatini ko'ring! Kimingiz urushdan qaytmagan
boʻlsa, to'rt muchali sog“ boʻlib qaytsin. Rahmat...
rahmat, opajon! Xudodan qaytsin, ilohim, rahmat,
— titragan ovoz qadam bilan birga olislay boshladi.
Opa og'ir xo'rsindi. Darvozasidan to'rt-besh




Parvoz Су

qadam naridagi supasiga parishonxayollik bilan
qo'ndi. “Farzandlaringizning rohatini ko'ring!
Kimingiz urushdan qaytmagan boʻlsa, to'rt muchali sog“ boʻlib qaytsin” Xayolini chalg'itishga
har chandon urinmasin, shu jumla quloqlari ostida jaranglab turdi. Mana, oʻttiz yil bo'libdiki, Xudo farzand bermadi. Ustiga-ustak birgina ukasi
urushga ketganidan beri na biror xabar, na xat bor.
“Tiq” etgan tovush eshitilsa bo'ldi, opa beixtiyor
ukasi kirib keladigandek, kulga aylanayotgan
ishonch bilan, uzilmagan umid bilan peshvozga
yuguradi. Etagidan tortayotgan yetti yoshlar
chamasidagi qizcha opaning xayollarini bir zumga
boʻlsa-da tarqatib yubordi:

— Amma, qarang. O'rgatganingizday mana
bu, yana mana bu joylarini oʻqib boʻldim. Sizga
boshidan o'qib beraymi?

Amma beixtiyor bosh irg'adi. Qizcha qo'lida
ezg'ilangan qog'ozga qaradi-da, boshladi:

— Alif, Be, Te, Se...

Ikki qo'lida bo'sh chelak koʻtargan yosh juvon
yonida qadamlarini sanayotgan o'g'li bilan kirib
keldi-da, Mutahhara opaning yoniga choʻkdi. Na
 

fasini bir oz rostlagach:

— Opajon, qo'shni qishloqdagi ariq suvi ham
quribdi. Ertaga keladi deyishsa ham, odamlar
chelak bilan ariq boshida poylab oʻtirishibdi,




Ava Bibi Robia Saidova

 

— dedi qoʻli bilan peshonasini, yuzini artarkan.
Mutahhara opa avvaliga koʻzini bir muddat oyog'i
ostida uymalanib yurgan chumolilardan uzmadi.
So'ng qora ko'z jiyanlariga, keliniga bir-bir qaradida, past ohangda gap boshladi:

— Kelin, uydagilarni, qishloqdagilarni ham
ko'rmaganingizga qancha yillar bo'ldi. Sog'ingandirsiz. Yaqinlarni yo'qlab turish kerak. Eshitishimcha, akangizning xotini og'iroyoq ekan,
issiq-sovug'iga qarashib, istaganingizcha yurib
keling. Jiyanlar ham bir yayrashsin. Yana juda
uzoq qolib ketmanglar-a, meni sog'intirib. Agar
shu kunlar ichida eringizdan xabar kelsa, albatta,
bildiraman. — Mutahhara opa koʻzini yana yerga
qaratdi. Bu safar nigohi uzilmadi.

Mo'tabar bolalariga bir paytlar yangiday tuyilgan qizlik koʻylagini kiyib chiqdi, tuguniga
ul-bul tugdi, farzandlarining ust-boshini qoqdi.
Tez orada qaytishlarini aytib, xayrlashgach, bir
qo'lida o'g'li Isomiddin, bir qo'lida Xursandoyni
yetaklagancha yoʻlga tushdi. Yol og'irlashib borayotgan qadamlar og'rig'idan bir ingranib qo'ydi.

Qosh qorayib, chigirtkalar oʻz mushoirasini
boshlagan paytda qishloq tanish qadamlarni, tanish isni tuydi. Bir paytlar bag'rida chopib yurgan
qizi-ku! Ota-onasi hayotligida qulf yuzini ko'rmagan eshikni chandon taqillatyaptiki, javoban




Parvoz Су

sas-sado yo'q. Hartugur, mana, qadam tovushlari
eshitildi.

— Kechasi jin chalgan kim bo“ldiykin-a? Kim u?

— Yanga, men Mo'tabarman, oching.

— Qaysi Mo'ʻtabar?.. Voy o'lay, egachi, sizmisiz,
hozir, shoshmang.

Nihoyat eshik kishandan ozod etildi. Ichkaridan esnagancha aka chiqib keldi.

— Valaykum assalom. Ahvollaring yaxshimi,
uydagilar tinchmi? Kuyovdan haliyam xabar yo'qmi? Shuncha yil o'tdi-ya. Mana, urushga ketganlar
dashtoq boʻlsa ham, ko'r bo'lsa ham, kar boʻlsa
ham qaytdi. Hech boʻlmaganda oʻlimi haqida xabar
keldi. E, mayli, qo'y o'shani. Oʻzingdan gapir-chi.
Haliyam o'sha achchiq tosh bilan yashayapsanmi?

Oy, kuni yaqin qolgan yanga g'ingshishiga
qaramay, qizchani zo'rg'a sudrab, ichkari uyga olib
kirdi. Isomiddin ular ketidan ergashdi. Aka-singil
tun siyohi oqib ketgunga qadar suhbatlashishar
ekan, oy Mo'ʻtabarning yuzida billurday yaltirab
tushayotgan yosh donachalarida oʻz aksini qidirish bilan band boʻldi.

Supurgining yerga aytayotgan shiviridan Xadicha uyg'onib ketdi. Yon-veriga qarasa, hech
kim yo'q. O'rnidan jon holatda turdi-yu derazaga
qarab chopdi:

— Ona, onajon!

 




Ava Bibi Robia Saidova

 

— Oʻzi jimittaygina-yu, ovozi baloning o'qiday.
Yuragimni yording-ku, muncha chirillaysan.
Nima, onang dadangni go'riga ketarmidi? Shu
yerda, sigir sog'yapti, — dedi yanga qoʻlini beliga
tirab, xalaqit qilayotgan qornini avaylagancha
yer supurar ekan. Qiz xijolatomuz boshini ichkariga oldi. Chetidan paxtasi titilib chiqqan, oʻzi
uxlagan ko'rpachasini toʻrt buklab taxlagach, hovliga chiqdi. Yangasiga salom berdi-da, qoʻlidan
supurgini oldi. Yanga supurgini berar ekan, qizning bo'y-bastiga koʻz yugurtirib chiqdi. Shu payt
qoʻlida sut to'lgan kichik chelak bilan Mo'tabar
paydo boʻldi.

— Bergan tarbiyangizga balli, yuzini ham
yuvmay qoʻlimdan supurgini oldi-ya, — dedi iljayib yanga. Ona qiziga mamnun jilmaydi-da:

— Yanga, qolganlar ko'rinmaydi? Kecha akam
bilan anchagacha gaplashib chiqqanim uchun uxlab qolibman.

— Qachoniydi paxtaga chiqib ketishgani.
Akangiz shu bilan hali uxlagani yo'q. Bu yerda
zerikmasin deb, o'g'lingizni ham qo'shib yubordim. Eshitdingizmi, kechga opalaringiz kelisharkan. Sizni rosa sogʻinishgan-da.

Mo'tabar ma'yus tabassumlandi. Kecha akasining sanchilgan gapi yuragida yana bir qo'zg'alib
qoʻydi.




Parvoz Су
Quyosh asta yoyilib, paxta chanoqlari ichiga

yashirindi. Choʻpon qo'ylari bilan birga ahli qishloq ham o'z uylariga tarqashdi. Shulardan yettitasi

 

bizga tanish uyga kirib ketishdi.

Dasturxon kengyozilib, hamma jamuljam bo'ldi. Dasturxonda yeyishga koʻp narsa bo'lmagani
uchun urush va undan qaytgan-qaytmaganlar
mavzusi og'izlarda uzoq chaynaldi. Tog'aning
qizlari bilan birga Xadicha ariq bo'yiga, tog'a esa
jiyani Isomiddin bilan birga og'ilxonaga qarab
ketdi. Katta opa qolganlarni koʻzi bilan ichkari
uyga imladi. Hamma qizlar xonada yig'ilgach,
deraza va eshiklari yopildi. Mo'tabar suhbat mavzusini sezgani uchun koʻzidan shashqator toʻkilib
tushayotgan bevosh yoshlarini boshqara olmadi.
Katta opa bir yoʻtaldi-da, gap boshladi:

— Xullas, eshitib-ko'rib yurganingday, urush
hammaning uyini, jigarini quritdi. Roʻzg'orga deb
yiqqan narsalarimizni frontga berib bo'lganmiz.
Yo'ʻqchilikdan ayrimlar bolalarini sotishyapti.
Kunjara yeb, oʻt yeb shishib, ochlikdan oʻlganlarni
ko'ryapsizlar. Hammamiz ham rahmatlik otamning orttirgan obro'lari, qilgan xizmatlari evaziga amal-taqal qilib yuribmiz. Mana, urush
tugaganiga ikki yil boʻldi, eringni na o'ligini, na
tirigini bilamiz. Gulday umringni shuncha sar



Ava Bibi Robia Saidova

 

g'aytirganing yetadi... Gapning po'stkallasini aytadigan boʻlsak, Qulmat mulla anchadan beri
seni so'rab yuruvdi. Yaqinda ikkinchi xotini ham
oʻldi. Hozirda unga o'xshagan mullalarning kuni tuqqan. Keyinchalik seni kim ham so'rab kelardi? Yo'q dema, masalani tezroq hal qilaylik.
Avvalambor oʻzing uchun, keyin biz uchun ham
rozi boʻl.

Mo'tabar tizzalari orasiga boshini olgancha
ho'ngrab yubordi.

— Axir... axir u “Albatta qaytaman” deb va'da
bergan. Asli hozirgacha uning xotiralari bilan
tirikman. Shahardagi opam bilan yaznam ham
shu ikki yodgorimda ukasining qiyofasini ko'rib
ovunib yurishibdi. Ularning oldida nima degan
odam boʻlaman? —- yig'i aralash hiqillab gapirdi
Mo'tabar.

— E, iltimos, faqat o'sha Xudo qarg'aganlarni
gapirma bizga. Bolasi bo'lmagandan keyin sening
bolalaringga qaraydi-da suq bilan. O'sha er-xotin
seni oʻzi bu yerlardan qadamingni uzdirib qo"
yishgan.

— Bekorlarni aytibsiz, — koʻzida yoshi bilan o'shqirdi katta opaga Mo'tabar. — Oʻzim istamaganman.
Senlarni mana shu gaplaringni sezib, qo'rqardim
kelishga. Ularni aralashtirmang!

— Voy-vo“! Toza o'ʻzgaribsan-ku. Boʻldi, yosh




Parvoz Су

qizlarday ko'p nozlanma! Biz sen uchun ahamiyatsiz bo'lsak, hech yo'qsa bolalaringni o'yla!
Sen ketgach, ularni oʻz farzandlarimizday par
 

varishlaymiz, bu yerda zerikishmaydi. Jin ursin,
tushunsang-chi, buning evaziga Qulmat bizlarga
qarashib turadigan boʻlarkan. Yoki bolalaringni
bag'ringda ochlikdan shishib oʻlganini tomosha
qilishni istaysanmi-a, juvonmarg, gapirsang-chi?!

Mo'tabar endi oʻkirib yig'lay boshladi. Shu
orada opalar nim tabassum bilan koʻz urishtirib
olishdi. O'rtanchasi ham g'udranib qo'ydi:

— Oyoqsiz erim urushdan qaytmaganida
oʻzim bilardim. Seni qara-yu.

Mo'tabar qahr bilan boshini koʻtarib nimadir
demoqchi boʻldi-yu, bo'g'ziga tiqilib kelayotgan
yig'i bunga yoʻl qo'ymadi.

Mana shu vaqtda qishloqda Folchi dashtoqning suruvidagi ona qoʻyni bo'rilar bo'g'izlab
ketibdi, degan gap tarqalardi.

Ertasiga odamlar, ayniqsa, ayollar yanada
ko'paydi. Hamma u yoqdan bu yoqqa qatnardi.
Shu orada Xadicha turtila-surtila barcha oʻzini
urayotgan xonaga bosh suqdi. Qarasa, atrofida
girdi kapalak bo'layotganlar onasiga chiroyli ko'ylak kiydirishgan, boshiga uzun oq ro'mol
tashlashgan, faqat yuziga tabassum yugurtira




Ava Bibi Robia Saidova

 

olishmagan, tomayotgan yoshini to'xtatisholmagan edi. Qiz onani bunday holatda ko'rib quchoqlab olgisi keldi. Ammo tiqilinchda oʻtolmadi,
soʻng quvonganidan baralla:

— Onajon, chiroyli boʻlib ketibsiz. Demak,
dadam kelibdilar-da! Esizdami, qo'shnimiz
Soraning dadasi kelganida onasi ham shunday
kiyim kiygandi. Ur-a, endi dadam meni maktabga
olib boradilar!

O'ʻtirganlardan kimdir “Tasavvur qilyapman,
Qulmat mullani”, dedi. Yengil kulgi ko'tarildi.
Mo'tabar silkinib-silkinib yig'ladi va qizini bazo'r
yoniga chaqirdi. Xadichani oʻtkazib yuborishdi.
Ona qizini quchog'idan chiqib ketishini bilib
mahkam quchoqladi. “Qizim, qizginam, kechir
meni... meni kechiringlar. Sizlarni juda ham yaxshi
ko'raman! Shuni unutmanglar — men uchun ham,
otang uchun ham yashashingiz kerak!.” Mo'tabar
yig'i aralash qizining qulogʻiga shivirladi. Kimdir
bir siltashda qizni tortib, qo'lidan sudragancha
tashqariga asta itarib yubordi. Xadicha alam to'la
nigohi bilan bu jafokashga qaradi. Katta xolasi bir
irjaydi-yu yana g'oyib boʻldi. Kimlardir uni turtibturtib oʻtib ketdi. Bir etak paxta to'lar vaqt oʻtgach,
ayollar to'da bo“lib ichkaridan chiqishdi. Ayollar
qiy-chuvi bilan qadamlar ham asta uzoqlasha




Parvoz Су
boshladi. Bola-baqra ular ketidan —

qiyqirishdi. Xadicha ham ular ketidan yugurdi.
Ammo... o'rtadagi oppoq ro'molli kim ekanligini
anglagach, yoʻl o'rtasida qotib qoldi. Bolaligi esa

 

onasiga ergashib ketdi.

Yoshi kattalar to'da ketidan oldingiday tosh
irg'itib qo'yishdi. Bu qiziq holatni ko'rgan Isomiddin
ham ularga taqlidan tosh otdi-da, onasiga bu qiziq
odat haqida gapirib bergani uyga kirib ketdi...

Osmon qora chodirini tikdi. Chodirining yirtiq joylariga yulduzlardan yamoq soldi. Ammo
jajji yurakning kemtik joyiga soladigan yamoq topilmadi. Kechga yaqin kechagilar yana yig'ilishdi.
Faqat kenja singilsiz. Tog'a gap boshladi:

— Isomiddin, Xadicha, endi onangiz ham,
otangiz ham biz bo'lamiz. Bundan keyin bizning
chizgan chiziqdan chiqish boʻlmasin! Xo'sh...
Ismat, sen hozir mana bu o'rtancha xolang bilan
jo'naysan. Eri urushga oyog'ini tashlab kelgan.
Og'ir-yengil yumushlariga qarashib yurasan. Xadicha qizim, sen biz bilan qolasan. Yangangni ahvolini koʻrib turibsan, opalaring paxtaga ketganda... xullas, sengayam shu gap. Boʻldi, gap tamom.
Omin!

— Lekin, — Isomiddin gapining keskin ohangidan oʻzi ham seskandi-yu pastroq tovush bilan




Ava Bibi Robia Saidova

 

davom ettirdi. — Lekin... ammam singlingni
yoningdan ayirma, unga doim koʻz-quloq boʻl,
degandilar, — bir yutoqdi-yu, — onam ham, — dedi.

— Of tillari biyron-ku! Bu uyda qarorni faqat
men qabul qilaman, tushundingmi? Ortiqcha
gap boʻlmasin! O'sha ammanggayam seni...
Rahmat deyish o'rniga... — o'shqirdi tog'a. So'ng
tezda yuziga fotiha tortildi. Tish-tishlarga qattiq
qisildi. Qiz indamas, ma'yuslangan koʻzlarini
tomdagi musichadan uzmasdi. Aka-singil xayrlashgach, ayrilishdi.

Ilk tong otdi. Onasiz, akasiz ilk tong otdi.
Badaniga nimaningdir qattiq tegishidan Xadicha
uyg'onib ketdi. Tepasida yangasi biqiniga oyog'ini niqtab turardi:

— Tur-ey, molga oʻxshab yotaverarkansan-da.
Ko'chani man supuraymi, a? Keyin paqirlarga suv
to'ldir!

Qiz uyatdan o'rnidan dik etib turdi-yu tandir
yonida yotgan boʻyi tengi keladigan supurgini
va g'adir-budur tunuka chelakni oldi. Ko'cha
labidagi ariqdan suv olib sepdi, supurdi. Kecha
daraxtidan ayrilgan barglarni bir joyga to`pladida, tilingani uchun achishayotgan qoʻllarini pufpufladi. Yanga derazadan ovozini balandlatdi:

— Sani qoldirgan man oʻlay, holing bitta hovli
supurishlik ekan-ku. Tezda mana bu ikki satilni




Parvoz YI

ol, paxtazorga yetmasingdan anhor bor, o'sha
yerdan suv olib kel. Ariqniki loyqa. Imillama!
Xadicha yangasi ko'rsatgan joydan chelaklarni

 

oldi-da, chiqib ketdi. Borsa, anhor boʻyida sochlarini suvga solgancha majnuntol xayolga berilib
o'ltiribdi. Anhor uning har aksini yangilab,
“Dunyodagi eng go'zali — sen” deb harchand
ishontirmasin, shamol sochlarini silab, erkalab
qancha ertak aytmasin, nima uchundir boshi
egik. Xadicha chelaklarni daraxt yoniga qoʻydi.
Majnuntolning tollarini siypab, “Seni ham onang
tashlab ketdimi?”, dedi. Anhor ham, shamol ham
savoliga javob topgandek boʻldi. Qiz chelakning
birini olib asta suvga soldi. Oqim shashtiga
qizning kuchi yetmadi. Chelak qirg'oq boʻylab
oqa ketdi. Xadicha dod degancha suv yoqalab
ketidan yugurdi. Xayriyat, chelak anhor yuzasiga
tegar-tegmas osilib turgan daraxt shoxiga ilinib
qolibdi. Yengil nafas tortdi-da, darrov chelakni
to'lib qolgan suvi bilan koʻtardi. Shunda daraxt
uchida turgan musichaga koʻzi tushdi. Allaqanday
qo'rquv bilan chelakning og'irligini sezmay ancha
yergacha ko'tarib bordi. So'ng nafas rostlash
uchun yerga qoʻydi. Yana ko'tarmoqchi boʻlgandi,
uddalay olmadi. Nihoyat, ikki qo`llab, zo'r-bazo'r
koʻtarib, bir necha qadam yurdi. Shu alfozda ikki




Ava Bibi Robia Saidova

 

chelakni ham tashidi. Keyin panaroq joyga o'tdida, qo'lidagi va yuragidagi og'riqning zo'ridan
oʻksinib-oʻksinib yig'ladi. Taqdiri tanlagan yoʻlni
bilib yig'ladi.

— Xadicha, qay go'rdasan?

Xadicha chang ingan yenglari bilan yuzini
shosha-pisha artdi-da, chaqiriqqa yuzlandi.

— Mana buni paxtazorga olib borib tog'angga
berasan. Juda imillarkansan. Agar ichini ochganingni bilsam, yer bilan bir qilaman. Tez qimirla!

Xadicha darhol yangasining qoʻlidan tugunni
olgan ham ediki, yoqimli hid ammasini, onasini
yoniga qaytargandek boʻldi. Qorni g'uldiradi.
Yutinib-yutinib paxtazorga jo'nadi. Tog'asini paxtalar ichida ko'milib ketgan odamlar orasidan
zo'rg'a topdi.

Bo'sh tugunni olib qaytarkan, bexosdan koʻz
oldi qorong'ulashib, devorga suyanib qoldi. Istamasa-da, chang qo'ngan yuzini tomchi yoshlar
yuvib tusha boshladi. Qo'lini beliga tiragancha
qo'shnisinikiga gap bergani chiqayotgan yanga
uni ko'rib yuragi yorilayozdi.

— Uyga bor-da, mizg'ib ol. Xontaxta ustiga
choy-noningni qo'ydim. Buguncha yetar. Nimjonligini-chi, — dedi xavotirli ohangda.

Tush ko'rdi. Istaganidek ammasini, onasini
emas - musichani. Musicha unga qarab “ku-ku”



Parvoz Су
labdi. So'ng allaqayerdan tumshug'ida o'zinikidek

qanot olib kelib, uning yelkasiga tashlabdi. Qiz
shivir-shivirdan uyg'onib ketdi. “Qo'rqib ketdim,
oʻlib qoladimi deb. Hartigur joni qattig'akan”.
“Senam ur, desa koʻzini chiqarma-da, ahmoq.
Ko'nikkuncha, aya”. Qiz o'rnidan turib, hovliga
alangladi.

— Jim! Kel, qizim. Hozirgina yangang chaq
 

qongina chiqib qoldi, deb maqtayotuvdi. Mana
buni ol-chi, — bir bosh uzumdan uzib berdi tog'a.

Ertasiga o'zi zo'rg'a omonat turgan dunyo
oʻz bag'ridan yana ikki insonga joy berdi. Yanga
yengil boʻldi. Egizak Hasan-Husan o'g'il ko'rdi.
Keldi- ketdi boshlanib, nihoyasiga ham yetdi.

— Tashvishlar bilan boʻlib indamadim. Seni
quchog'imda erkalab yotish uchun olib qolganim
yo'q. Kuz kelyapti. Bundan keyin har ertalab
dashtga tezak tergani chiqasan. Peshingacha xaltani toʻldir. Tushundingmi, pismiq?

Xadicha sekingina bosh irg'ab qo'ydi.

Ertasiga Xadicha xaltani oldi-yu dashtga qarab jo'nadi. Ham mehrini, ham qahrini sochib
turguvchi quyosh bilan yolg'iz qoldi. Uzoq yurdi.
Mana, issiqda tarashaday qotib qolgan tezaklarni
bazo'r olib, xaltasiga sola boshladi. Ana, yana
bittasi. Lekin bular kamlik qiladi. Yurib-yurib
boshqa bir qishloqning biqinidan chiqdi.




6560 Bibi Robia Saidova

— Iya, — koʻzini qattiq yumib, yana ochdi.
— Axir... ana, onam-ku! Onajon! — xaltasini chinor daraxtining yoniga qoʻydi-da, yugura ketdi. Mo'tabar orqasidan chiqqan mallarang qizni qo'liga oldi-da, ikki betidan o'pdi. So'ng
qaytib g'ishtin devorli uyga kirib ketdi. Xadicha
qadamlarini sekinlatdi-da, to'xtadi. Darvozaga
uzoq tikildi. Koʻzidagi mo'ltirab turgan yosh ham
o'sha devorga uzoq tikildi. Qiz iziga shasht bilan
qaytdi-da, xaltani sudrab yoʻliga ravona bo'ldi.

— Tavba, yoz oxirigayam oʻxshamaydi. Suv
sepib boʻldingmi? Ichkariga kir-da, beshiklarni
tebrat. Juvonmarg, tez boʻl!

Yig'i tovushi eshitildi. Qiz oʻzini xonaga otdi
va ikki beshik orasiga oʻtirib, bir qo'lini unisiga,
bir qo'lini bunisiga qoʻyib tebrata boshladi. Qiz
koʻzini goh unisiga, goh bunisiga qadar ekan, oʻz
o'rnida onasini tasavvur qildi. Ancha fursat oʻtgach, yangi mehmonlar barmoqchalarini og'izlariga tiqqancha uxlab qolishdi. Xadichaning
koʻzi endi ilinmoqchi ham ediki, haytovur, hovlidan kechki ovqatga chaqirib qolishdi. Yangasi
bilan vaqtincha o'rin almashdi. Chiqsa, hamma
uxlashga kirib ketgan, ammo nasibasi qolgan.
Birozdan soʻng ichkaridan chaqiriq boʻldi. Xadicha yana ikki beshik oʻrtasida, qoʻllari u yoqdanbu yoqqa borib keldi.




Parvoz Су
Boshiga tushgan tarsakidan Xadicha sapchib

uyg'ondi.

— Yer yutsin seni, yergina yutsin! Ochlikdan
oʻlgur! Koʻzing qayoqda? Bularni yig'lashini qara.
Qulog'ing kesilgur, eshitmayapsanmi? Shunday
shirin uyqu buzildi-ya. Aniq, senga onang o'rgatib

 

ketgan, — javrab-javrab chiqib ketdi yanga. Tun
derazadan sovuqroq oh urib qoʻydi. “Allayo, alla”,
deb beshik tebranishiga mos aytila boshlandi.

Tong erinibgina koʻzini ochdi. Chaqaloqlar
allaqachon uyquga ketgan boʻlsa-da, beshik tinim
bilmayapti. Quyosh zar kokillarini yoygan ham
ediki, yanga kirib keldi:

— Tuxum bosgan tovuqday o'tiribsanmi?
— miyig'ida kuldi. — Tur, dashtga qarab jo'na.
Boshqalar terib ketmasin yana.

Xadicha o'rnidan turishga bir intildi-da, madori yetmay yana oʻtirib qoldi.

—- Ey, menga bunaqa qiliqlaring o'tmaydi.
Indamaganimga o'zingdan ketding-ku, — yanga
zardasi qaynab, Xadichaning qoʻlidan tortqilab
sudray boshladi.

Xadicha tezak hidiga ancha ko'nikdi, jirkanmaydigan ham boʻldi. Faqat o'sha qishloqning
o'sha uyi yaqiniga borib, uzoq termulishni ham
kanda qilmadi. Qaytganidan so'ng esa yana o'sha
ikki beshik, yana o'sha oraliq.




Ava Bibi Robia Saidova

 

Mana, bugun ham “tezak terim”iga qarab yoʻl
oldi. Anchasini tikonlar ichidan topdi. Bu safar
tikonlar qoʻlini qonatmadi. Ammo boshi yana
aylanib, lablari quruqshab, madorsiz yiqildi. Qiz
toshga boshini qo'ygancha, bir muddat mizg'ib
oldi. So'ng yana o'sha g'ishtin uy tomon yuzlandi.

“Yo'q, bundan keyin bormayman. Shuncha
kunlar ichida bir marta boʻlsayam xabar olishga,
ahvolimni ko'rishga kelmadilar”.

Suyanib turgan toshi og'irroq bo'lib yuragiga
ko'chdi. Dadillangach, uyga — egizaklarning oldiga qaytdi. Beshiklar nisbatan tezroq tebrala boshlandi. Xadicha ularga diqqat bilan razm soldi:
“Sizlar ham katta boʻlgach, urushga borasizlar.
Sizlar ham u yerda yo'qolib ketasiz. Sizlarning
xotiningiz ham bolalarini tashlab ketadi. Keyin
bolalaringiz menday... menday...” U yog'iga
ho'ngrab yig'lab yubordi. Chaqaloqlar ham jo'r
boʻlishdi. Bu yig'i og'ilxonaga kirib ketgan yangaga eshitilmadi.

Quyosh chiqqach, yana tezak terimiga jo'nadi.
Tarashaday qotgan tappilar xaltaga birin-ketin tushardi. Bu safar Xadicha yanada uzoq kezindi.
Qaytishda askarlarday tik turgan teraklardan birining soyasida to'xtadi. Xaltani yerga qoʻydi va
qontalash boʻlib qolgan qo'lchalarini bir-biriga
ishqaladi. Shunda ko'ylagining ichidan shitirlagan




Parvoz Су

ovoz eshitildi. Ammasi doim ichki cho'ntak bilan
ko'ylak tikardi. Xadicha etagidan bir qarich tepada
boʻlgan ichki cho'ntagidan buklangan qog'oz oldi.
Ichini ochdi, yuziga tabassum yugurdi. Va lablari
asta pichirlay boshladi: “Alif, be, te, se...

Shu payt yoshiga qaraganda ancha baquvvat
bo“lgan mo'ysafid chol oʻtib ketayotib, qizchaga
qiziqsinib qaradi.

— Assalomu alaykum, ustoz! — Xadicha bu
cholga koʻpchilik shunday murojaat qilganini
eshitgan edi.

— Vaalaykum assalom, qizim! Baraka toping.
Ovozingizni eshitib qoldim. Qo'lingizdagini
boshqatdan o'qib ko'ring qani.

Qiz tetiklashdi. Entikib boshidan boshladi va
to'xtamasdan oxiriga yetkazdi.

— Bale, qizim! Savodingiz bor ekan-ku. Ustozingiz kim boʻladilar?

— Mutahhara ammam.

Chol koʻzini bir nuqtaga qadab turdi. Bunday
ayolni eslolmagach, yana savol qotdi:

— Yaxshi-yaxshi. Kimning qizisan?

Qiz yuziga darrov ma'yuslik indi. Koʻzini
yerga qadadi.

 

— Dadamning qiziman. Ammo... urushdan
qaytmayaptilar. Shuning uchun hozir ammam



Ava Bibi Robia Saidova

 

ning qiziman. Lekin... — Xadicha ko'ziga quyilib
kelgan yoshni bazo'r ushlab qoldi. Chol kulimsirab
gapida davom etdi:

— Qizim, maktabga borishni istaysanmi?
Oʻzingga o'xshagan dugonalaring bilan birga
o'qiysan.

Endi yig'ilib turgan yosh birin-ketin dumalay
boshladi.

— Ha, — yig'lamsiragancha kuldi Xadicha, —
ha, juda-juda istayman.

Cholni qattiq quchoqlab olgisi keldi-yu,
iymandi.

– Erta-indin o'qish boshlanadi. Qayerda
yashaysan, qizim? Uydagilaring bilan gaplashay?

— Huv anavi yerda, — qoʻli bilan ko'rsatganiga
koʻngli tolmay, yugurgilab ketdi. Darvoza oldiga
yetgach:

— Mana shu yerda yashayman, — dedi.

Chol boshini bir-ikki irg'ab qoʻygach, qiz
uning oldiga yana qaytdi.

— E, ha, bo“ldi-bo“ldi, Temirqulning shaharlik
jiyani ekansan-ku. Unda ertaga albatta o'taman.

Xadicha xursandligidan chelagining og'irligini
sezmagan holda uyiga qarab jo'nadi. Yangasi hali
ichkarida ekanligidan foydalanib, hovliga suv
sepdi. Qo'llari shilinishini o'ylamay, supurdi.
So'ng nafasini rostlagani yerga choʻk tushdi.




Parvoz Су
– Xadicha! — deb baqirgancha ichkaridan

yanga chiqdi.
— Shu yerdaman, yanga.

 

Yanga bir hovliga, bir qizga, bir uning yuzidagi
tabassumga qaradi-da, g'ashlandi.

— Bor, tebratgani kir.

Xadicha cheksiz xayollarga berilgancha,
ichkariga kirib ketdi. Allaning o'rniga tuni bilan
egizaklarga maktab haqida, ustoz – chol haqida,
orzulari haqida aytib chiqdi.

Yangasi uyg'ongach, choyni ham ichmay xaltasi bilan dashtga ravona boʻldi. U yoqdan bu
yoqqa yugurib, xaltasini tezroq to'ldirishga intildi.
Qiz u yo'g'ida ustoz — cholning borib qolishidan
xavfsirardi. Ana, bo'ldi. Xadicha orzulari, xayollari
bilan birga uy tomon yugura ketdi. Shunchalik tez
chopardiki, uni yo'ldan to'xtatishga urinayotgan
toshlarga bir-ikki qoqilib ham oldi. Entikibentikib nafas olgancha darvozadan ichkari kirdi
va dahshatdan ko'zlari kosasidan chiqib ketay
dedi.

— Ha, itning bolasi! Kel, beriroq kel. -— Yanga
qoʻlida qizigan kosov bilan Xadichani oldiga
imlardi.

— San eshakni yuking yengillik qilibdi shekilli,
hayvon! Bizlar nomini eshitmagan maktabda o'qi



Ava Bibi Robia Saidova

 

gilari kelib qolibdi-da. O'qimishli qiz bo'lgingiz
keldimi, a? Mana senga maktab! Mana senga
kitob! Mana senga... — Yanga vajohat bilan qizning
oyoq-qo'llariga qizigan kosov bilan ura ketdi.

— Laxta-laxta qon yutgur! Men aytdim, nega
bu kechadan beri dikonglab qoldi deb! Ichidan
pishgan iflos, pismiq ekansan-ku. O'qishni bilaman degin! Qani o'sha qog'oz, qani? Chiyillama,
it, chiyillama! Ber tez!

Xadicha yerga yiqilib tushdi, og'riq zarbidan
tomayotgan yoshlari tuproqqa qorishdi. Etagi
ostidan qog'ozni chiqarib darrov uzatdi.

— Tavba, shu mushtday boshiga buncha ayyorlig-ey! Shaytonning sutini ichgansan, sen chayon. Mana! Mana senga “alif”! Mana senga “be”!
— Joni boricha buklangan qog'ozni maydalab
tashladi.

— Boshingni koʻtar! Och og'zingni, och deyapman, padarlan'ati! Och!.. Ha, endi mana bularni
yut! Og'zingda bitta bo'laginiyam ko'rmay... Ha,
ana shunday... Mana senga saboq. Hiqillama.
Yig'lama deyapman. Endi tur o'rningdan, tur! —
yanga Xadichani qoʻlidan sudragancha og'ʻilxona
biqinidagi kichik kulbaga olib kirdi. Ichkaridan
eshikni mahkam yopdi.

— Manimcha, sanlarning otang tirik. Sanlardan qochish uchun ham urushga jo'nagan.




Parvoz Су
Bilgan, hammasini bilgan. Ilonda yog“ qoldi
mikan, yo barini yalab bo'ldilaringmi? Menga
qara, yashshamagur! Ko'zimga qara! — qizning

 

yuziga shapatiladi. — Kechroq anavi chirigan chol
yana keladi. Sandan umi, tog'angmi, maktabda
o'qiging kelyaptimi, deb so'rashsa, yo'q deysan!
Tushundingmi? Yo'q, istamayman, deysan.
Agar ortiqcha bir og'iz gapirib ko'rgin, bugungidan beshbattar qilaman, beshbattar. Meni tushundingmi? — Boya kosov kuydirgan yeridan
yanga qattiq chimchilab so'radi.

Qiz og'riqdan dod degancha, yangasining
oyog'iga shilq etib tushdi. Va holsiz: “Tushundim,
hammasini tushundim. Kechiring”, deya yig'i
aralash pichirlay boshladi. Ko'ngli joyiga tushgan
yanga xonani tark etdi. Og'ilxonadagi sigir ancha
vaqtgacha alamli yig'i ovozini eshitib yotdi.

Oy dog'larini anhorga ko'rsatgani yana keldi.
Yanga qo'lidagi kosov izlari ko'rinmasligi uchun
Xadichaga yengi uzun choponcha berdi. Temirqul
xotini bilan allanimalarni shivirlashgach, Xadichaga g'ing demadi. Shu payt darvoza taqillab,
“Temirqulbek, uydamisiz?” degan tanish ovoz
yangradi.

— Ustoz, qani keling, marhamat. To'rdan
oʻting, to'rdan, - supaga joy ko'rsatdi Temirqul.




6560 Bibi Robia Saidova

— Aslo ovora boʻlmang, tashrifim tez qariydi.
Xo'sh, ertalab aytgan taklifimizga javob olgani keldim. Bolalarimizning savodi chiqsa, o'zimizga yaxshi. Xadichaning oʻzi nima desa, shu degandingiz.
Chamamda, oʻzi ham astoydil istayotgandi.

— U o'qisa, savodli boʻlsa, albatta bizga ham yaxshi. Ammo hayronman, ertalabki suhbatimizdan
so'ng mamnun boʻlib Xadichadan so'rasam, “Tog'ajon, boya ustozga hayajonlanganimdan o'qishni istayman deb yuboribman. Keyin yaxshilab
oʻylab ko'rdim. Ilm olishga qiziqishim kuchli
emas, ustozning ishonchlarini oqlay olmayman”,
desa bo'ladimi. Qancha urinmay, fikridan qaytarolmadim. Bilasiz, birovning omonati. Ko'ngliga
qaramasak boʻlmaydi. Yuragi yarimtaga yana ozor
berib qo'ymaylik dedim-u, boshqa gap ochmadim.

Ustoz qovushmagan gaplarni hazm qilolmay
og'rindi. Bir Temirqulga, bir ichkari uy tomon
qaradi-da:

— Temirqulbek, qarshi boʻlmasangiz, Xadichani ko'ndirishga oʻzim bir harakat qilib ko'ray.
Yosh boʻlsa-da, zehni juda oʻtkir ekan. Bunaqa
yoshlarning qobiliyatini so'ndirmasligimiz kerak
axir.

— Xo'p bo'ladi, ustoz. Zora sizning gapingizga
ko'nsa. Qizim Xadicha, bu yoqqa bir kelib ket.




Parvoz 7559
Oldindan tayyorgarlik ko'rilgani bejiz emas.

Uydagilar cholning qaysarligidan xabardor edi.
Qiz yonida turgan yanga “Yodingda tut” dedi
 

yu ortidan yengilgina itardi. Xadicha koʻzini
yerdan uzmagan ko'yi kattalar qoshiga keldi:

— Assalomu alaykum!

Chol qizning kechagi shijoatidan uvoqcha
ham topolmay hayratlandi.

— Qizim, kecha sizning savodingizdan ancha
mamnun boʻldim. Agar maktabga borsangiz
qiziqarli ilmlardan boxabar boʻlardingiz. Nima
sababdan fikringizdan bunchalik tez qaytdingiz?
Muammo nimada?

Xadicha yoshlarini koʻzi bilan yutoqib-yutoqib yutdi. O'rgatilgan javobni aytmoqchi boʻldiyu, tomog'iga tiqilib kelayotgan yig'i bunga yoʻl
qoʻymadi. Qiz bir muddat jim qoldi.

— Xadicha, ustozning gaplari to'g'ri. Bunchalik
tixirlik qilma, — dedi tog'a.

Xadichaning koʻzi to'satdan tog'asining xontaxta ostidan o'qtalib turgan mushtiga tushdi.

— O'qishni xohlamayman. O'qimayman.
Adashdim. O'qishni istamayman. — Qiz shu so'ʻzlarni tinmay bir necha bor takrorladi-da, og'ir
xo'rsindi.

Ustoz tushundi.




Ava Bibi Robia Saidova

 

— Hechqisi yo'q, mayli, qizim. Sizga ruxsat, —
dedi chol ma'yus ohangda. So'ng qizchaning kovushini qidirayotgan oyog'idagi qizarib chiqqan
pufakchalarga, qontalash izlarga beixtiyor koʻzi
tushdi. Agar qiz ko'nsa, unga yomon bo'lishini
angladi. Darhol oʻrnidan qo'zg'aldi.

— Faqat ranjimang, ustoz. Yosh-da hali. Vaqti
kelsa xatosini anglab yetadi.

Chol nafratomuz nigohini hamqishlog'iga qadadi-da, darvoza tomon shoshildi.

Shu kundan boshlab yanga Xadichani kimlargadir nimalarnidir aytib qo'ymasin deb, uydan
chiqarmay qo'ydi. Beshik tebratish asnosida kirlarni yuvdirar, oʻtin tashitar va boshqa maydachuyda ishlarni qildiradigan boʻldi.

Xadicha beshiklarni tuni bilan qon yutib tebratib chiqar ekan, uning orzularidan, akasidan
ayrilishiga, butun azob-uqubatlariga sabab boʻlayotgan ikki chaqaloqqa nafrat bilan boqar, gohida
“allayo, alla” soʻzlarini “o'lgino, o'lgin” bilan almashlab aytardi. Shu zaylda oradan haftalar oʻtdi.

Kunlarning birida Xadichadan boshqa hamma dasturxon atrofiga yig'ilib oʻtirganida darvoza
qattiq taqilladi. Allaqanday qo'rquv bir zumda
hammaning yuragiga mo'ralab chiqdi.

Temirqul asta o'rnidan qo'zg'alib, darvoza




Parvoz Су
tomon yaqinlashdi. Bu orada eshik yana haligiday

taqilladi.
— Kim u? – 0дав ау1авапдау Бо 19; Temirqul.

 

— Bizmiz, tog'a, ochavering.

— E, yetimchaning yarmi-ku bu, — oʻtirganlarga
qarab imo qildi-da, zanjirni yecha boshladi.

— Kuchini qaranglar. Nima, otang go'ridan
tirilib ortingdan quvdimi? Ichkariga kir. — Darvozani ochib, ne koʻz bilan qarasinki, eshik ogʻ
zida bo'ylari baland, yuzidan qahr tomib turgan,
boshiga qoramtir ro'mol tashlagan amma Isomiddinning qoʻlidan ushlagancha turibdi.

— Oʻlganlarni bezovta qilavermang. Sizdaylarning og'zida nomlari tilga olinib, ruhlari chirqiramasin, — dedi amma.

Temirqul kalovlanib qoldi:

— Ie, keling, keling, opa. Yaxshimisiz? Tog'am
yaxshimilar?.. Xotin, Xizrni yo'qlasak boʻlar ekan
a?! ..Hozirgina... yo'g'e... deyarli har kun sizni
eslab, maqtab oʻtiramiz. Qarang...

— Biz yo'qsillarni har zamonda shunday yo'qlab turing, aylanay. Ovqat ustiga kelganingizni
qarang... Qaynonasi suygan odam ekansiz. O`ting,
dasturxon to'ri sizniki. Olis yoʻldan kelgansiz.
Yaqinda Xadicha siz o'rgatgan harflarni maqtanib
oʻqib berdi bizga, — yaltoqlandi yanga.




— Xabarim bor, — choʻrt kesdi amma. — Xadichani chaqiring.

— Mana... mana, hozir... — o'tda qolgan odamday pitirlardi yanga. — Soqqagul, ammangga ovqat
suz. Tez boʻl.

— Kelinimni sotib pishirgan ovqatingiz hech
qachon tomog'imdan oʻtmaydi. Men sizga chaqiring dedim.

Ammaning qilichdan-da oʻtkir tilidan hamma
zirqirardi.

— Unaqa demang, opa. Mo'tabar sizga kelin
boʻlsa, menga singil. Unga yomonlikni ravo ko'rmaymiz, — g'udrandi Temirqul.

Bu gapdan soʻng amma unga shunday qaradiki, Temirqulning oʻzi yerni yorib kirib ketguday
boʻldi. Yanga lip etib oʻzini ichkariga urdi.

— Tez kiyimingni yech, bo'laqol. — Tugundan
kichkina qiziga deb tikkan yangi koʻylakni oldi,
— endi mana buni kiy. Uff, sendan sassiq hid
kelyapti. Cho'ʻmiltirib qo'ying, deb aytmaysanmi,
begona emasman-ku, oʻzim aylanib ketay sendan.
To'xta, -— xonasidan yog'och taroqni oldi-da, apiltapil Xadichaning sochini tarab, bir o'rim qildi.
Bag'riga qattiq bosib, yuz-ko'zlaridan o'pdi. —
Aslida seni juda yaxshi ko'raman. Endi yur.

Xadicha qisqa fursatda sodir bo'layotgan bunday voqealarga tushunmay qoldi. Bir tush ko'r



yapman shekilli, degan farazga ham bordi. Ammo
hovliga chiqishi bilan barchasini anglab yetdi.

— Amma! Ammajon!.. — Xadicha yugurib
ammasining bag'riga oʻzini urdi. Uning bo'g'zidan
otilib chiqayotgan nido va koʻz yoshlari to'xtamasdi. So'ng akasi bilan ham ho'ng-ho'ng yig'lab
ko'rishdi.

— Xo'sh, endi ketsak ham boʻladi, — dedi amma
murg'ak jonlarga mehrli nigohlarini tikib.

Xadichaning to'satdan yuzi oqardi. Tepasida
qizigan kosov turganday qo'rqib, orqasiga o'girildi.

—E, shoshmang, opa. Xadichani bizga qoldirib
ketasiz. Endigina u bizga, biz unga o'rganib qolgandik. Axir onasiga soʻz berganmiz. Hech qursa,
oʻzidan so'rang.

Amma Xadichaga qaradi. Xadicha yana yig'ladi-da, ammasining oyogʻini quchoqlab oldi. Shunda amma qizchaning qo'llaridagi, oyoqlaridagi
jarohatlarga koʻzi tushdi-yu, yanganing oldiga
tutoqib bordi. Koʻzlarini u yoqdan bu yoqqa olib
qochayotgan yanganing yuziga bor kuchi bilan
tarsaki tortib yubordi.

— Bolalarimni oʻzim katta qilaman, — dedi amirona ohangda va bu hovlida oxirgi qadamlarini
tashlab, darvozadan uch inson qaytmas boʻlib
chiqib ketishdi. Chiqayotib qizning koʻzi darvoza
tepasida turgan musichaga tushdi...




Ular uzoq yoʻl yurib, bahaybat chinor oldiga
kelganlarida amma to'xtadi.

— Isomiddin, Xadicha, huv anavi g'ishtin
hovliga kirib, onangiz bilan xayrlashib chiqinglar.

— Amma, siz ham biz bilan yuring, — dedi Isomiddin hayajonlanib.

— Yoʻq, men sizlarni shu yerda kutaman.

— Tezda chiqamiz. Ketdik, Xadicha. Onamni
biram sog'indimki.

Xadicha akasining koʻkargan koʻziga, yuzining
timdalangan joylariga tikilib turdi. So'ng onasi
ketgandan keyin kechirgan kunu-tunlarini xayol
tasmasidan bir-bir oʻtkazdi.

— Yo'q, men bormayman. Hech qachon bormayman.

Amma ham, aka ham Xadichaga hayratomuz
nigohlarini qadashdi. Amma uning boshini silagancha:

— Busenuchun oxirgi imkon boʻlishi mumkin.
Boraqol, — dedi.

— Yo'q, istamayman. Bizni tashlab ketdilar.
Bir martayam meni yo'qlab kelmadilar. Qancha
kutdim, qancha... — Xadicha yig'lab yubordi.

Aka yolg'iz 021 jo'nadi. Beriroqdagi shildirayotgan, shivirlayotgan ariqning bo'yida ammajiyan, yo'q, ona-qiz yolgʻiz qoldi.




— Ammajon, bizni qanday topdingiz? — so'radi qiz.

— Ustoz... -— dedi amma jilmayib.

Qiz hayratlandi va yuziga ma'sumgina tabassum yugurdi. Ariq mehmonlariga ancha sirlarini
shivirlagach, uzoqroqdan darvozaning ochilibyopilgan ovozi eshitildi. Aka har qancha yenglari
bilan koʻzini artmasin, yoshlarini tiyolmasdi:

— Ketdik, — dedi u ohista.

Bir yildan keyin tog'aning egizaklaridan biri
o'libdi, degan xabar keldi...

Kunlar, oylar, yillar umrni, odamlarni, hatto
urush degan dahshatli vahimani ham oqizib ketdi.
Faqat... faqat... Xadichaning yuragidan umr bo'yi
azob bergan toshni oqizib ketolmadi...



MUNDARIJA

Mollarni 3
М вашиаиялбишия ипнишиашии 5
Еу Ш5....

 

 
 
  

Kuzgi tufli
Xizr tashlagan qanot
Baliqning ШКоуаи......шшшшнннн1
Oqmaydigan tosh.

Adabiy-badiiy nashr
BIBI ROBIA SAIDOVA

PARVOZ
Hikoyalar

Muharrir U. Ro'ziyev
Rassom 0. Qozoqov
Badiiy muharrir A. Mamasoliyev
Texnik muharrir N.Suvonov

Nashriyot litsenziyasi Ne181. 08.12.11. Bosishga ruxsat 2014-yil
20-yanvarda berildi. Bichimi 70x90 "/ - Ofset bosma usulida
bosildi. «ArnoPro» garniturasi. Shartli bosma tobogʻi 1,5.
Nashr-hisob tobogʻi 3,0. Adadi 20 000 nusxa. Buyurtma N`

Oʻzbekiston Yozuvchilar uyushmasi «ADIB» nashriyoti.
100128. Toshkent. «Oʻzbekiston» ko'chasi, 16-uy.
Tel: (371) 245-89-24.

«Sharq» nashriyot-matbaa aksiyadorlik kompaniyasi
bosmaxonasida chop etildi. 100000, Toshkent shahri, Buyuk
Turon ko'chasi, 41.


