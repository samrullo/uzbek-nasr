Вахйуог Отоп

BOBURNING
BOLALIGI

(hikoyalar, esselar)

Gʻafur Gʻulom nomidagi
nashriyot-matbaa ijodiy uyi
Toshkent-2002



84 (Su)

Oman, Baxtiyor.

0-57 Boburning bolaligi: (Hikoyalar, esselar). - T.:
Gʻ.Gʻulom nomidagi nashriyot-matbaa ijodiy uyi,
2002.- 104 b.

Yozuvchi va noshir Baxtiyor Omon «Yurak og'riqlari»,
«Umr daftari», «Siyosiy yetakchining notiqlik mahorati»,
«Notiqning nufuzi» kitoblari, jahon adabiyoti zabardast namoyandalari Jek London, Lao She, Lev Tolstoydan oʻgirib
chop etilgan tarjimalari orqali Sizga yaxshi tanish. Uning yangi
kitobida boy oʻtmish merosimizga, bugungi kunning eng muhim,qiziqarli, oʻyga toldiradigan voqea-hodisalariga sinchkov
nazar tashlanadi. Muhimi, yozuvchi oʻzi ko'rgan, bilgan va
ajib taassurot qoldirgan mavzularni oʻziga хоз Бадйу Бо"уофагда
yoritishga harakat qiladi.

«Boburning bolaligi» hikoyalar va esselar kitobi Sizni
o`ylashga va mushohada etishga chorlaydi, degan umiddamiz.

BBK 84(5Y)

Taqrizchilar: yozuvchi, Xalqaro Ahmad Yassaviy mukofoti
sovrindori Mahkam Mahmudov, O`zbekiston Yozuvchilar
uyushmasi a'zosi Latif Mahmudov.

4702620201-14

———— — ру 2082 i
M 152004) - 2007 gri O Baxtiyor OMON

G'afur G'ulom nomidagi
nashriyot- matbaa ijodiy

ISRN S-AISN91AIR.T uyi, 2002 y.



Onam Ra'no Ikrom qizining
qutlug“ xotirasiga bag'ishladim.
Muallif

HIKOYALAR

BOBURNING BOLALIGI

Yosh Zahiriddin kechagi xabarni eslab, oʻzini
behol sezdi. “Ajab dunyo ekan, — deya oʻyga toldi u
kichik mushtchalarini iyagiga tirarkan. — It-mushuk
boʻlib yashamoqdan ne muddao? Madad berish
oʻrniga qondoshlar bir-birining yuziga oyoq bossa-ya.
Bu qiziq boʻldi-ku?!”

Zahiriddinning bugun kayfiyati chog" emas edi.
Saroy ahliga javob boʻlgach, ustozini qoshiga chorladi.
Maqsadi koʻnglida yigʻilgan son-sanoqsiz jumboqlarning sir-sinoatidan voqif bo`lmoq. Odamizod hayotida qaltis, ogʻir soniyalarda dono maslahatgoʻyga tashna
boʻladi. Mavlono Xoja Abdullo podshozodaning yaqin
maslahatgoʻyi, suyanchig`i. Ancha vaqt Umarshayx
xizmatida boʻlgan bu kishi tanti va mard, uning xolisona fikrlarini oʻziga bajonidil qabul qiladi.

— Mavlono, amakimning murodi sizga ayonmu?
— ancha sukutdan soʻng soʻzladi Zahiriddin.

— Ha, bo`tam, — dilini ochdi Mavlono. — Ahmad
Mirzoga qarashim andak boshqa edi. Na iloj... —
ustozning mushtlari gʻazabdan tugildi. — Shohlarning
niyati yaxshilik urugʻini sochmoqlik emas ekan?




— Yaxshilikni juda-juda istardim, ustoz.

— Sizning murgʻak qalbingiz hali toptalmagan,
toza. Ammo gʻanimlaringiz orzularingizni toptashsachi? Harqalay, jim turmassiz?

— Alarga zarba berurman!

— Borakallo, azamat. Ammo shuning oʻzi qon
to'kmoqlik emasmu? Ha, podshohlik dunyodagi eng
mushkul ish. Siz boʻlsangiz endigina oʻn ikkiga qadam
qoʻydingiz. Eh, ertangi janggu-jadalda minglab
паукаПагит 21118 уовир 1 quriydi. Onalar, begunoh
norasidalarning sizni ham qargʻashlarini, dod-faryod
chekishlarini koʻz oldingizga keltirasizmu, oʻgʻlim?
Kechiring, meni.

— Ustoz, ne qilmogʻim darkor? Ayting!

— Amakingizning shum niyati — himoyangizdagi
jannatmakon yerlarni ilgiga olmoq. Siz uni mag`lub
etmog'ʻingiz lozim. Otangizning uzoq yillik zahmatlarini ko“kka sovurmasin. Piri komil madadkor boʻlgay,
sizga.

— Menga ishoning.

— Ishonaman, oʻgʻlim. Endi menga ruxsat.
Aytganday, jangdan oldin Eson Davlatbegim oldidan
oʻting. Momongizning duolari qilichdan-da keskir
boʻlgʻay.

Mavlono Xoja Abdulloh ta'zim bajo aylab, chiqib
ketgach, Zahiriddin allamahalgacha uxlamadi.
Ustozning achchiq, lekin haq gaplari uning xayolini
chulgʻagandi. “Shohlar yaxshilik urugʻini sepmaydi!”
Nahotki, umrining oxiriga qadar yaxshilik qilmoq
qoʻlidan kelmasa?!

uu.

Ikki kundirki, Eson Davlatbegim halovatini
yoʻqotgan. Uning vujudi zirqirab ogʻrir, ichida shum

4



 

Ahmad Mirzoga la'natlar oʻqirdi. Chor girdida
xonliklar tish qayrayotganda kuchi jiyani Zahiriddinga
yetibdi-da. Ona suti ogʻzidan ketmagan norasidaga qoʻl
koʻtarishning oqibati yaxshi boʻlmaydi.

Xona eshigi tuyqusdan ochilib, ostonada shohona
libosda Zahiriddin chaqnoq koʻzlarini unga qadab
turardi.

— Keling, sizni o“ylayotgandim.

— Ulug“ ona, fotiha bering!

Eson Davlatbegim nabirasining yuz-koʻzi, bo`yinlaridan oʻpdi. Ko`z oldida kechagina bolakaylarga qoʻshilib yurgan navnihol oʻsmir emas, ajabtovur yigitcha
turardi.

— Oʻgʻlim, siz tap tortmang. Ahmad Mirzoni
xudo uradi. Eshitdingizmi? Koʻnglim sezib turibdi.
Iloyim, boshingiz toshdan boʻlsin, gʻolib qayting,
bolam. — Ulug“ ona fotihaga qoʻl ochdi. Lablari
allanimalarni pichirladi-da, yuziga qoʻlini tortdi.

— Zahiriddin, emdi mening nasihatlarimni
tinglang: oglim, meni kechayu-kunduz kelajagingiz
oʻylantiradi. Jirkanch zotlar sizni xarob qilmasin,
deb qo'rqamen. Mavlonoga quloq solingiz, bolam. U
xolis, tadbirkor odam. Oramizda birtalay gʻanimlar
bor. Jangdan eson-omon chiqing, bu haqda bafurja
gaplashamiz. Uzoq oʻylab ish koʻrishingizga toʻgʻri
keladi. Oq yoʻl, bolaginam!..

Kutilgan oʻsha mudhish kun ham keldi. Fargʻona
muzofoti osmonida qora bulutlar keza boshladi. Qushlar
galasi dahshatni sezganday falakni tark etdi. Oradan
sal vaqt oʻtmay, atrofni hayyo-huyt, ur-sur sadolari
qopladi. Zahiriddin yoʻl ustida turar ekan, Ulug“ ona




va ustozi o`gitlarini bot-bot eslardi. Yosh shoh tomirida
g`“oliblik zavqi joʻsh urardi. Ahmad Mirzoning esa
qoʻli baland edi. Zahiriddin bunday dahshatga
tushmasa-da, bolalik xayollari ila tuproqqa qorishib
yotgan son-sanoqsiz murdalar dahshati bilan band
edi. Uning koʻngli buzildi. “Bas qilinglar, — hayqirdi
shahanshoh. — Bas!” Biroq u kechikkan, lashkarlarning koʻzi qonga toʻlgan, endi qoʻshinni kutilayotgan xavf-xatardan asramoq chorasini topmoq lozim
edi.

Adolat hamisha ezgulik tomonda boʻlib kelgan.
Tengsiz maxorobada baxt Zahiriddinga kulib boqdi.
Qubo' koʻprigi yonidagi botqoqlikdan oʻtishda Ahmad
Mirzoning yigitlari falokatga duchor boʻlishdi. Ochnahor koʻzlarni botqoqlik oʻz qa'riga oldi. Koʻza kunda
emas, kunida sinadi deganlari shu-da. Otlar, tuyalar,
behisob askarlar botqoqlikka guppa-guppa agʻanadi.
Ahmad Mirzo rejasi bir zumda sarobga aylandi. «Voh,
sharmandalik-e?!» deya boʻ`kirdi u. Qolgan-qutgan
lashkar jonlarini oʻylab qolishdi. Boshi egik Ahmad
Mirzo sharmandali sulhga qonli barmogʻini bosib,
ortiga ravona boʻldi. «Goʻdakka qoʻl koʻtargan
kishining boshiga qora kun tushgusidir». Azaliy
qismatdan qochib qutulib boʻladimi? Zahiriddin bu
zafardan koʻngli joyiga tushgach, Ulug“ ona huzuriga
yugurdi.

— Shahanshoh bolaginam! — deya quchog£ini
ochdi Eson Davlatbegim. — Sizni chin dildan
muborakbod etamen. Buyuk, olijanob voqea boʻldi.
Xudo sizdan marhamatini darigʻ tutmadi. Otangiz
arvohi shod boʻldi.

'Qubo - Quva 6



Zahiriddin momosi oldida ancha qolib ketdi. Yigitcha
Ulug“ onaning mehr toʻla koʻzlariga tikilarkan,
negadir jangda shahid boʻlgan qurbonlar va oʻlim
haqida oʻylay ketdi. “Odam borki, yaxshimi,
yomonmi, baribir o`ladi, — miyasiga kelgan noxush
fikrdan seskandi Zahiriddin. — Qiziq, yaxshilar nega
oʻlimni chetlab oʻtishmaydi-ya? Roʻparamda tasbeh
oʻgirib otirgan momojonim ham kunlar kelib hayot
bilan vidolashadi”.

Zahiriddin momosining oʻlimini ko`z oldiga keltirdiyu, hayajonga toʻla koʻzlari yoshga toʻldi. Tomogʻiga
nimadir qadaldi.

— Momojon, si-iz-z koʻp yashang, xoʻp-mi, —
dediyu qoʻllarini momosining yelkasiga qoʻyib,
yig'lashga tushdi.

— Yigʻlayapsizmi, bahodirim. Nima boʻldi, sizga?
Momongiz hali koʻp yashaydi. Sizdek shahanshohim
— ulkan togʻim bor ekan, yashayman, bolaginam.

— Aldamayapsizmi, momojon? — Zahiriddin
qizargan koʻzlarini yengining bari bilan artdi.
Bolakayning qiyofasi jiddiy tus oldi: — Ayting-chi,
momojon — kechagi qurbonlar uchun men
javobgarmanmi? Ularni orziqib kutgan birodarlari
meni qargʻashadimi?

— Sizni nega qargʻashadi, bolam. Har kim qilmishi
uchun javob beradi. Siz xalqni yov bosqinidan himoya
qildingiz. Gunohingizdan koʻra savobingiz koʻpdur,
bolam.

— Minnatdormen, momojon!

Zahiriddin shasht bilan oʻrnidan turdi.

— Siz hayot ekansiz, ruhingizni choʻktirmaymen
aslo. Yonimda boʻlsangiz bas, haqqimni berib
qoʻymasmen.




— O`g`lim, katta g'animni yengdingiz. Qadamingiz
qutlugʻdir, demakki... Atrofingizda qora sharpalar bor
ekan, hushyor boʻling, shonu shavkat, boylik yoʻlida
bul kimsalar hech narsadan tap tortmaydilar.

Darvoqe, saroy davrasida yosh shahanshohning
gʻanimlari bor edi. Toj kiyish marosimidan soʻng bu
narsa yaqqol bilindi.

Eshik ogʻasi Hasan Ya'qub saroyda uzoq yillik
xizmatlari evaziga yuqoriroq martabani istar,
mushtday bolakayning amri farmon berishi ta'biga
sira yoqmasdi. Hasadning uchqunlari bor edi-da.
Ularning niyati yomon: sarosimada yosh shahanshoh
joniga qasd qilish edi. “Yo rahnamosi Xoja Abdullohni,
yoinki ona suti ogʻzidan ketmagan tirmizakning
boshini tanasidan judo qilurman!” — deya ichida qasd
qilib yurardi Hasan Ya'qub.

Жак

Zahiriddin gʻaroyib tush koʻrdi. Bir zumda
charogʻonlik oʻrnini zulmat tun egallaganmish.
Ajabo, bu ne hol? Had-hisobsiz orzulari qayda qoldi
endi?.. Uning sirli hodisadan aqli shoshib, ustozi
huzuriga chopibdi. Chor-atrof zulmat izmida. Bahaybat
daraxtlaru bir-biriga chirmashgan devorlar, olomonga
toʻla maydon, gashtak bogʻlar oʻrnini qorongʻulikka
boʻshatgan.

Sovuq shamolning uvullashi, olashaqshaqning
shaqqillashi quloqqa yoqmas, koʻchalarda, tor
yoʻlaklarda yakkam-dukkam odamlarning sharpasi
eshitilar, ular sirli, ohista qadam tashlashardi. “Hali
oqshom choʻ`kkani yoʻq edi-ku? Bu ne savdo boʻldi?”




Uning diqqatini bir manzara o`ziga tortdi.
Shahardagi bozor oʻrtasida toʻp-to“p odamlar gulxan
atrofida hech narsa boʻlmaganday chordona qurib,
suhbat aylashardi. Mash'alalarning sanogʻi yo“q. Mana,
ulardan birining yaqiniga keldi. «Oh, bu g“animi Hasan
Ya'qub-ku?” U paytdan foydalanib, fitna maslahatini
qilardi.

Zahiriddin sarmast holatda uzoq-uzoq yurdi va
nihoyat, ustozi goʻshasiga kirib bordi. Afsus... ustoz
oʻrnida yoʻq edi. U falakiyot siri va jodu koʻzlar
sehridan ogoh boʻlgach, boshi qotib, saroyga yoʻl
oldi. Ortiga qaytar ekan, mash'alalar endi uni ta'qib
qilar, tobora unga yaqinlashardi...

Choʻchib uyg“onganida qorongʻulik bagʻrini xira
chiroq shu'lasi elas-elas yoritib turardi. U shoshilgancha ichki kiyimda tashqariga otildi. Tun chodrasini
yarib, oppoq tong oqara boshlagan palla ekan.
«Xayriyat, tushim ekan, — deb qoʻydi Zahiriddin
hayajonini bosmoqchi bo'lib. — Gʻalati tush, ajab
voqea...»

Sokinlik qoʻynida xayollarini yig“moqqa urindi. O“yorzularining adogʻi benihoya. Sayroqi qushlarning
olislardan kelayotgan ovozi xayollar daryosini toʻlqinlantirib yubordi.

Koʻzi osmonga qadaldi. Oy yarimta edi. “Nechun?
Ulug“ ona oy yaqin kunlarda toʻlishadi, demaganmidi?
Bu nedan dalolat?! Kechayam, oldingi oqshom
kuzatganida-da shundoq turgandi, chogʻi?”

Oʻzicha nimalarnidir pichirlaganicha ichkariladi.
Momosining barvaqt uygʻonishini bilardi. Nonushta
mahali salom-alik qilishardi. U odatini buzib, momosi
turgan xona tomon burildi.




— Assalomu alaykum, momojon.

— Va-alaykum assalom. Keling, bolam. Ha, erta
uygʻonibsiz?

— O'zim...

— Fikr tug'ildimi-a? Aytganday, qaysi kungi
she'ringizni oxiriga yetkazdingizmu?.. Barakallo! Sizdan umidim katta. Siz ... — dedi-yu, birdan
momosining koʻzlaridan duv-duv yosh toʻkildi. —
Otangiz, sizga koʻproq ixlos qoʻygandilar. O'limidan
oldin ham sizni tarbiyamga olishimni tayinlagan.
Inonganimiz siz, siz bolaginam.

Taydir oʻyinlarini qarang. Qaysiki safar jangdagi
gʻalaba oldidan momo-nabira uchrashganlarida yosh
Zahiriddin hayajondan entikib, bot-bot koʻz yoshi
qilgandi. Endi boʻlsa, Boburiyzodalarning ulugʻi —
Eson Davlatbegim oʻzini tutolmay yig`“lamoqda.

— Qoʻying, momo, yigʻlamangiz? Kerak emas!

— Eh, suyukli nabiraginam, — ancha sukutdan
soʻng boshini koʻtardi Eson Davlatbegim. —
Toʻpimizda mehr-oqibat yoʻqolib borayotganligidan
oʻksinamen. Yor-doʻstlar, yaqin qarindoshlar
shunday qilgach... Amakingiz Ahmad Mirzoning
qilgʻilig'ini ko`rdingizmu? Afsus, afsus, aqliga suf-e.
Yosh norasidaning qanotini sindiraman deydi-ya.
Navnihol bolaning pokiza, sof yuragini keskir qilich
bilan zabt etib bo'larkanmi?

— Momojon, meni tinglang!

— Xoʻsh, yengilmas bahodirim.

— Ajab tush koʻrdim. Ta'birini bilmoqqa juda
oshiqamen.

Zahiriddin shosha-pisha koʻrgan tushi tafsilotini
aytib berdi.

10



 

— Ha, oʻgʻlim, yomon tush koʻribsiz, — momo
yonida oʻtirgan navqiron nabirasiga rostini aytishga
jazm etdi. — Sarosimali kunlar yaqinga oʻxshaydi.
Koʻnglim bezovta, bolam. Siz bulardan choʻchimang.

Eson Davlatbegim Bobur Mirzoga taskin berarkan,
“nabiraginamning boshiga yetishmasaydi”, degan
fikr lop etib miyasiga keldi. «Yov oramizdan
chiqadi, bu aniq. Oʻzini tiklagunga qadar qoʻyib
berishsa mayliydi-ya. Kelajakda Zahiriddinim,
albatta, ulugʻ odam boʻlib yetishadi! Bunga imoni
komil».

Shu suhbatdan koʻp oʻtmay falokat yuz berdi.
Bobur eng yaqin kishisi, maslahatgoʻyidan ajraldi.
Xoja Abdullohni oʻldirishdi. Tushida koʻrgani — oʻsha
gulxan atrofida uymalashib yurgan jirkanch basharali
pismiq kimsalar, chirkin Hasan Ya'qubning qoʻli
bor edi bunda. Bu — xiyonatning boshlanishi edi.
Muzofotda toʻs-toʻpolon, qon to`kish, ur-surlar
tobora avjiga minardi...

Yosh Zahiriddin hasad va xiyonat koʻplarning
tinchini buzganligini angladi, ijirg'andi. “Oh, dunyo!
Kaltabinliklarning oxiri bormikan. Nahot, biz katta
gʻanim oldida bir-birimizning etimizni yeb oʻtirsak...»
U ulug“ orzular ogʻushiga cho“mgan boshiga hatto
oʻzi kafillik bera olmasligini anglab, ajib bir qarorga
keldi: “Bas, oʻn bir yillik tahlikalar jonimga tegdi,
— dedi oʻziga. — Bosh olib chiqib ketamen. Oʻzimni
katta maydonda sinab koʻrurmen. Yo ostidan, yo
ustidan!”

Bobur Mirzo katta yoʻlga otlanarkan, oxirgi marotaba
Ulugʻ“ ona qoshiga kirdi. Eson Davlatbegim mard, tanti




nabirasini uzoq tingladi, mushohada qildi, oxiri noiloj,
taklifiga rozilik bildirdi.

-— Bahodirim, sizga ne deyin. Niyatingiz qat'iy
ekan, ilojim qancha. Bular sizni nobud qilishlaridan
qoʻrqurmen. Bu makondan uzoqlashmog'ingiz toʻgʻri
boʻlur. Rozimen, bolam. Iloyim shonu shavkatingiz
olamga yoyilsin. Xudo qoʻllasin, katta bobongiz —
Temur ruhi madadkoringiz bo'lsin.

Eson Davlatbegim nabirasiga oq fotiha berdi. U nada yigʻlar, na-da shodlanar, yuragi allaqanday
hapriqib, oqizoqday boʻlib qolgan edi.

... Bobur Mirzo shom qorongʻusida oʻziga yaqin
yigitlari bilan uzoq, juda uzoq safarga yoʻl oldi.

1983-yil 10-mart.

AROSAT

— Jo`rabek, tur, bolam, poda ketib qoladi. Hali
otangdan dakki eshitasan?

Tong gʻira-shirasida onasining tovushidan choʻchib
uygʻongan bolakay: «Voy, essiz — tushimning oxinni
yo'qotdingiz», dedi koʻzini ishqalab.!

U apil-tapil shimini kiyib, tomorqa orqasidagi
ariqcha tomonga yugurdi. Suvni shaloplatib yuvinarkan,
boyagi tushini esladi. Kechki ovqatdan soʻng kundalik
daftarini quchoqlab, otasi uning yoniga kelganmish.
“Ha, oʻgʻlim, nima gap?”. U dadasiga debdi: “Imzo
cheksangiz”. Dadasi qovogʻini uygancha, uni savolga
koʻmib tashlarmish. Joʻrabek shoshilmay dona-dona

 




javob qaytaribdi. “Balli oʻg'lim, aqling butun. Aytchi, kelajakda kim boʻlmoqchisan?”. U debdi:
“Bahriddin akaga oʻxshagan...”

Dadasi oʻrnidan sakrab turibdi. “Hali san o`qituvchi
boʻlmoqchimisan, nonyemas!” deya baqirsa, oyijoni
xonaga yugurib kelibmish.

“Yomonmi pedagoglik?” dermish onasi. “Oʻrgildim, muallimlikdan. Umri azobda oʻtadi, o“gʻlingning.
Boʻlmaydi”, deya qayirib tashlarmish. “Boʻladi...”
Qarangki, otasi bilan onasi oʻrtasida janjal boshlanibdi.
Joʻrabek payt poylab qochib qolibmish.

Jo`rabekning kuydi-pishdiligining sababi — bayram
yaqin qolgan edi. Odil aka bayramlarda oʻgʻlini xursand
qilardi. U bu safar o`gʻlini shaharga oborishga soʻz
bergandi. Mana, yozgi ta'tilga ham chiqib olishdi.
Kunlar xira, mazmunsiz oʻtardi. Shu kungacha
Nurota chashmasi biqinidagi Obi-chappa' anhorida
necha marotaba shoʻngʻib chiqqanini eslolmaydi.
Shoʻngʻiyverib quloqlari shangʻi boʻlib qoldi.
Otasidan ikki marta dakki ham yedi. Koptok tepish
esa allaqachon joniga tekkan. Sinfdoshi erkatoy
Mavludalarning joʻxorisiga tushgan koptokni
izlayverib charchadi. Koptokni topib chiqqan kuni
го" рага ап sinfdoshi Mavluda chiqib qolsa
boʻladimi?! “Men sizni bunday oʻylamagan edim,
— bidillay ketdi u. — A'lochi, jamoatchi boʻla turib...
O`yinqaroqlikning ham chegarasi bor. Joʻxorizor
payhon boʻlib ketdi-ku?!”

Jo`rabek bu gaplarni eshitib, uyaldi va rosti ijirg“andi.
Mavludani kamgap, odobli qiz deb yurardi. «Vo-ho,
ichida gapi koʻp ekan-ku?!» U indamadi, shartta

i Chashma suvi 13



oʻgirildiyu, koʻchaga qarab yugurdi. Joy torligi bois,
rosti, futbol oyinining ham qizig`i qolmadi hisob.
Buning ustiga, oʻyinda gʻirromlik koʻpaydi, shunda
Joʻrabek chiday olmay, jimgina oʻyindan chiqib
ketadigan boʻldi.

Shaharda Joʻrabekning togʻasi yashaydi. U doimo
galstuk taqib yuradi: olim, bilimdon kishi. Dang“illama
hovlida turishadi. Otasining aytishicha, u qishloqdagi
“birodar”larining o'gʻil-qizlarini oʻqishga joylarmish.

Joʻrabek bolaligida shaharga borganini esladi.
Oʻshanda otasi, oyisi, Nargiz singlisi borishgandi. U
togʻasining oʻgʻli Behzod va uning oʻrtoqlari bilan
zooparkka kirganida allanechuk holatga tushib,
hayvonlarning otini adashtiravergan. Ovchi it bilan
boʻrini ajratolmagan. Shaharlik bolalar uni rosa kalaka
qilishgan oʻshanda. Shu-shu u koʻproq shaharni
oʻylaydigan boʻlib qoldi. Oyisi shipshiganidan beri,
haligi borgani esiga tushib, battar qiziqishi ortdi.
Qishloqlaridagi tengqurlaridan hech kim hali shaharga
bormagan edi-da. Shahar deganda chiroyli kiyingan
odamlar, koʻrkam binolar koʻz oldiga keladi. Qiyomat
joy! Joʻrabek miyigʻida kulib qoʻydi: yaqin kunlarda
boradi! Oʻshanda shahardan qaytganida, turgan gapki,
oʻrtoqlari uni savolga koʻmib tashlashadi.

— Shahar yoqdimi, Joʻra? Bolalari soddami yoki
bizni aldab ketarmikan? Koptok tepishi qanday? Soch
qo`ʻyisharmikan? Qizlarining qarashi-chi?..

kul

Odil aka haydovchi edi. Birovlardan kam joyi
boʻlmasa-da, lekin koʻp ichardi. Baribir otasini




koʻpchilik hurmat qilishini Jo'rabek yaxshi bilardi.
Otasi qoʻrqoqlardan emas edi-da. Shartaki, dangal.
«Nega u hech kimdan hayiqmaydi?» — oʻylardi
bolakay, biroq savoliga javob topilavermasdi.

Oilada Odil akaning obro`yi haminqadar. Koʻchada
kimlardir unga ta'zim qilsa, uyda... Mana, bugun
ham shunday boʻldi.

Ertalab dasturxon atrofida oila jamuljam edi.
Sukunatni Odil aka buzdi.

— Joʻrabek,! shirchoy tayyorla, xoʻpmi?

— Sut yoʻq-ku, dadasi. Hamsoyalardan olib, kecha
shirguruchga ishlatdim. Yemadingiz.

— Ishtaha boʻgʻilganda ovqatga balo bormi?

— He, shu arogʻingiz jonimga... — deya Rohat opa
hiqillashga tushdi.

— Bas qil! — oʻshqirdi Odil aka. — Senga shunday
gaplar boʻlsa, huzur qilasan. Ichsam o`zimga!

— Siz oʻzingizni oʻylaysiz. Oʻgʻlingizga bir qarang?!
Tuzuk engil-boshi yoʻq. “Besh” bahoga oʻqiydi-ya.
Nargizani qo`ya turing, qiz bola.

— “Besh” bahoga oʻqiydi! Bilaman, hali bu holva.
Mani fikrim: hamma gap odamlardan haqini ajratib
olishida. Bahoni esa... sotib olish mumkin!

— Qanday qilib, ota? — hayron boʻlgancha
suhbatga aralashdi Joʻrabek.

— Oʻgʻlim, gʻoʻrsan-da. Dunyo koʻzingga g'oyat
goʻzal koʻrinadi. «Mohitobon, oromijon» degan
qoʻshiqda aytilganidek. Aslida-chi? Xay, tur,
oʻrtoqlaring qarab qoldi.

' Zarafshon vohasida oila boshligʻi rafiqasini asosan to`ngʻich
farzand ismi bilan chaqiradi




Joʻrabekni koʻchada kutib turgan joʻralari uni
koʻrib quvonchdan baqira ketishdi. Negaki, u halol,
chiroyli oʻyin koʻrsatardi. Oʻzidan bir sinf yuqorida
— 7 “b” da oʻqiydigan Ne'mat bilan birga maydonga
tushardi. Sepkil yuzli, miqtigina, sariqqa moyil bu
bola “chap berish”da ustasi farang edi. Oʻyin gashti
oʻzgacha, buni har bir kishi bolalikda boshidan
kechirgan, huzurbaxsh soniyalar! Yutishganlarida
raqib tomonning jirillashini eslaysizmi?! Sal-pal
ortiqcha gap aytilsa, bechoralar yig'lashga tushib
“Golimizni beringlar” deyishardi. Gap shuki, oʻyinni
davom ettirish kerak boʻlardi. Ammo bugungi oʻyinda
ham Ne'mat «oʻrtoqlar, uzr, uyda ozgina ishim bor
edi», deya «chap» berdi-yu, gʻir etib gʻoyib boʻldiqoldi. Jamoalar bahsni ancha davom ettirib, oxiri
murosaga kelishdi: “Mayli, o“ynaymiz, joʻralar.
Nimamizni yutqizardik”. Shu zayl oʻyinga tushib
ketishdilarki, qorongʻi tushib, koptok koʻrinmay qoldi.
Shu payt kimnidir uyga chaqirib qolishdi. Yosh
futbolchilar noiloj tarqalishdi. Har kuni ahvol shu.
Bu bir xillik va asabiy oʻyinlar Jo'rabekning me'dasiga
allaqachon tekkan edi.

O`sha kungi mojarodan soʻng Odil aka xotinining
ta'nalariga chiday olmay, sigir sotib oldi. Yonida
mallagina buzoqchasi ham bor. Rohat opaga jon kirdi,
sut-qaymoqdan yolchidi. Endi Odil aka shirchoyga
toʻyib ishga ketaveradi.

Sigirga Rohat opa va Jo`rabek qaraydi. Bola uni podaga
qoʻshar va namozshomda koʻcha boshiga chiqib kutib
olardi. U buzoqchaning onasi oldidagi erkalanishlarini




kuzatarkan, oʻyga tolardi. “Mehr degani shumikana? Qarang, bir-biridan ajratish qanchalik og£ʻir”.

Bir kuni baxtsiz hodisa yuz berdi. Yoz oyi, havo
issiq, dim edi. Birdan osmonni bulut qoplab, yomg'ir
quydi. Yoz yomgʻiridan Nurotaning katta soylari suvga
toʻlib-toshdi. Bu — sel kelishidan nishona edi.
Joʻrabeklarning qishlogʻi panada, sel yetib kelolmaydi.
Burnogʻi yili hashar yoʻli bilan yirik toʻsinlar
qoʻyishgan. «Sel deganlari bolalarni beshigi bilan
sudrab ketaveradi», degan gapni eshitganidan
Joʻrabek qoʻrquvga tushadi. U bugun oʻsha fojiani
sezayotgandek edi. Axir, yaylovda qolgan jonivorlar
taqdiri ne kechadi?

Joʻrabek oʻtni oxurga tashlab, koʻcha boshiga
chiqqanida daladan poda qaytar, bolalar qiy-chuv
solib koʻchani boshiga koʻtarar, mayin yomg£ir
yogʻardi. Koʻylak-ishtonlariga nam tekkaniga qaramay,
bolajonlar jonivorlarni kutishardi. Hov, masjit
oldidagi supachada. pana joyda ulfatlar shaxmat
surishyapti. Yomgʻir yogʻyaptimi, do“lmi, parvoyi
falak. Ayvondagi toʻrqovoqlardagi bedanalar kim
o'zarga xonish qiladi.

Yomgʻir koʻpchilikni sarosimaga soldi. Bu gal
podani kutib olgani olomon koʻchaga chiqdi. Joʻrabek
ham oʻrtoqlari bilan dala boshigacha bordi. Joʻralari
Ne'mat, Anvar, Akmal tezda qishloqqa qaytishdi.
Uning sigiri esa qaytmadi. Joʻrabek hayajon ichra uyiga
chopdi. Oyisi avvaliga oʻgʻlining gaplariga ishonmadi.
«Topolmagan-da», deb oʻyladi. Keyin biroz oʻziga
taskin berdi: «Keladi, qayerga ham boradi». Vaqt oʻtib
borar, otasidan esa darak yoʻq. “Butunlay kelmay
qolsa-ya”, deya vahimaga tushdi Joʻrabek. Yoʻq, unda




hollari nima kechadi? Yana janjal boʻladimi? Sut izlab,
qo'shninikiga chiqadimi?”

Shu vaqt koʻcha tomondan mashinaning ovozi
eshitildi: otasi keldi. Jo'rabekning ichida chiroq
yorishgandek boʻldi. Dadasining qoʻlidan hamma ish
kelishiga u ishonadi.

Odil aka kabinadan tushib, avtobusning u yoq-bu
yogʻini koʻzdan kechirgach, hovliga gandiraklab kirdi.
Yaqinda avtobusga amallab oʻtdi-yu, koʻp ichadigan
boʻldi. Bola buni otasining choʻntagidagi hisobsiz
g'ijimlangan pullardan, deb oʻylardi. Puli koʻpning
joʻrasi koʻp, deyishadi.

— Haytovur, yaxshi keldingizmi, Jo`rabek, —
deya obdastani suvga toʻlatib, Rohat opa eriga peshvoz
chiqdi.

— Bormisan oʻzi? — doʻq qildi Odil aka. — Nima
tayyorlayapsan? Palov qilsang boʻlmasmidi?

— Qaydam...

— Dadajon, sigirimiz yoʻqoldi! — Jo'rabek shunday
dediyu, ortiq chidolmay yig'lashga tushdi. — Podadan
qaytmadi...

Odil akaning avzoyi buzildi. Oʻylashga fursat
qolmagan edi. U darhol kiyimlarini almashtirib
ko'chaga chiqdi. Ota-bola podachining uyiga oʻtishdi.
Togʻdan qaytmagan ekan. Tutzorni qidirishdi. Yoʻq,
topisholmadi. Soʻng qishloqdan tepalik tomon ketishdi.
Yoʻllar loy, sirpanchiq, yurish qiyin. Bola ikki-uch
marotaba sirpanib yiqildi. Oyoqlari qotib, uvishdi.
Uning miyasida bir savol charx urardi. «Buzoqcha nima
boʻladi?» Odil aka oʻgʻlining jonivorga achinayotganini
sezar, biroq ilojsiz edi.




— O'g'lim, oʻzingni qiynama, — dedi anchadan
keyin toqati-toq bo`lib. — Topilmasa dardi balo.
Odamdan ham qimmat ekanmi, oʻgʻlim, Oʻrniga
boshqasini olamiz. Uyga qaytamiz. Nima deding?

Joʻrabek indamadi. Shu paytda otasining gaplari
qulogʻiga kirmadi ham. Bolaning xayollari birdan
chuvalashib ketdi. U bir nafas entikib oldi-da,
qadamini tezlatdi. Odil akaning boyagi mastligidan
asar qolmagan, ichida u kimnidir boʻralab soʻkardi.
Xo`jalikning beda ekilgan maydoni bor, yoʻl-yoʻlakay
oʻsha yoqqa oʻtishdi. Borishsa, bir talay sigirlar oʻtlab
yuribdi. «Seldan qoʻrqib, jonholatda orqaga qochishibdida». Joʻrabek sigirini darhol tanidi. “Mana, mana u.
Voy bechora-ey”, deya hayajonini yashirolmay,
sevinchidan baqira ketdi. Otasi g“uldiragancha sigir
boʻyniga arqon solarkan: “Ha, yashshamagur,
odamning jonini olding-a”, — dedi. — Afsuski, odam
emassan-da».

... Ertasi Jo“rabekning mazasi qochdi, isitmasi
koʻtarildi. Otasi ishga joʻnadi. Yo'lovchilar kutib
turishmaydi-ku. Oyisi, singlisi Nargiza esa
Jo'rabekning oldidan jilishmadi. U damba-dam
alahsirar, sigirni so`rardi. “Ha, bolam, tashvish
tortma, buzoqchasini emizib yotibdi. Mana, sutini
pishirib keldim. Ich, bolam”, dedi onasi unga dalda
berib.

Joʻrabek shu alfozda ancha yotib qoldi. Har kuni
uni koʻrgani oʻrtoqlari kelishardi. Kecha Ne'mat keldi.

— Yaxshimisan, Joʻra... Seni yoʻqliging bilinyaptida, —dedi u kuyinib, — oʻyinlarda yutqazyapmiz.
Lekin maydonni tashlab ketish yoʻq endi, joʻra...




— Qoyilman, — xursand boʻldi 1о0"табек, —
Baribir, sen halol oʻynashing kerak. Boʻlmasa,
ulg“ayganimizda yuzimizga solib yurishadi...

Ikki oʻrtoq bir zum oʻtirib, kelajak haqida yaxshi
orzular qilishdi. Bolalik xayollari totli, shirin edi.

— Sen taniqli olim boʻlasan! — dedi Ne'mat.

— Sen esa buyuk futbolchi! — kuldi Jo`rabek.

Sal o“tmayoq Joʻrabekning niyatidan shashti qaytdi.
U darrov olim togʻasini koʻz oldiga keltirdi. “Dang'illama imorat, yengil mashinani odamlar olib berishdi”,
degan edi bir suhbat chogʻida dadasi.

— Yoʻq, doʻstim, olim bo“lolmayman, — dedi Joʻrabek. — Futbolchi boʻlaman, vassalom, bir jamoada oʻ“ynaymiz.

— Mayli, — deya ma'qulladi uni do`sti. — Xursandman.

Shundan soʻng Jo`rabek tuzala boshladi. Bir kuni
saharda u choponchasini kiyib, tashqariga chiqdi.
Molxonaga yurdi. Buzoqcha onasini huzur qilib emardi.
Sigirning boʻynini ohista siladi. Sigir yuvosh tortdi.
Buzoqcha dikongladi.

Joʻrabek molxonadan chiqib, ariq boʻyiga bordi. Oqar
suvga boqib, oʻyga toldi. Uning orzulari bir talay. U
tezda oʻsib-ulg“ayishni xohlardi. Toʻrt yildan keyin
maktabni bitiradi va albatta otasi bilan shaharga jo“naydi.
Universitetda oʻqiydi.

U bexosdan otasi haqida oʻylay ketdi. Otasi quyon
yuraklardan emas. Nega sigir topilmaganida uning
joni achimadi?!

Joʻrabek uyga kirganida ota-onasi choy ichib
oʻtirishgan ekan.




— Oʻgʻlim, tuzalib qoldingmi? — dedi Odil aka.
— Barakalla. Sigir topilgani katta ish boʻldi. Va'da
boʻyicha keyingi haftada togʻ“angnikiga oʻtsang kerak.
Mening vaqtim yoʻqroq, oʻgʻlim. Qoʻshnimiz,
tadbirkor yigit Anvar akang seni shaharga olib ketadi.
Kelishib qoʻydik.

Otasi shoshilgancha oʻrnidan turib dahlizga oʻtdi.

— Dada, hayotning magʻzi koʻp oʻqishdami yoki
koʻp put toʻplashdami? Qaysi birini afzal koʻrasiz?
— Jo'rabek anchadan buyon oʻzini qiynab yurgan
savolini dadasiga berdi.

Kutilmagan savol Odil akani gangitib qoʻydi.

— Voy, tirrancha-ey. Aqling toʻlishibdimi? —
talmovsirab qoldi dadasi. — Bilsang, bu har kimning
koʻngil ishi, uqdingmi, — dedi-yu, avtobus sari yurdi.
— Pul shohga ham, gadoga ham kerak. Mol-dunyo kerak
emas, xasis pul to“playdi degan odam yo ahmoq, yoki
noshud. Pul hamma narsa.

Joʻrabek arosatda qoldi. U koʻrgan tushini xotirladi.
“Bilmaysanmi, bolapaqir, — deb doʻq urgandi tushida
otasi. — Hali bolasan, g'oʻrsan. Shuning uchun koʻp
narsani tushunmaysan”.

Suhbatga oyisi qoʻshildi: “Dadangni qoʻ`yatur, u
pulning ketidan quvgan. Kechasiyu kunduzi tinim
bilmaydi. Yaxshi yashaylik deydi-da”.

Bola anchadan keyin oʻziga keldi. Arosat yoʻl uni
qiynoqqa solardi. Ulg“aygan sari hayotga qiziqishi
ortardi. U koʻp oʻqiydi, bilimli, otasi aytganday
“kallali”. Biroq pulsiz u qanday yashaydi? Otasining
puli bilanmi? Axir, u birovlarniki emasmi?

1979-yil, 9-may.




ARMON!

1

Anvar ketmoqchi boʻlib turgandi, orqadan kimdir
chaqirdi. Qarasa, darsda uni savolga koʻmib tashlagan
Zarina. «Yana biror nimani soʻrab qolsa kerak», oʻyladi u.

U a'lochi oʻquvchilardan. Tirishqoq, lekin oʻta
kamgap bola. Kuni kecha matematika boʻyicha tuman
olimpiadasida gʻolib boʻldi. Koʻplar unga havas qiladi.

— Senda gapim bor, — dedi yetib olgan Zarina.
Koʻzlaridan nimanidir bekitayotganligi bilinib
turardi.

Ular boʻsh xonadan chiqib, yoʻlak boʻylab sport
zaliga oʻtishdi. U yerda kimdir kutib turgandi. Zarina
kelishganidek ularni qoldirib, oʻzi chiqib ketdi.

Yigit va qiz. Jimlik. Anvar hamon hech narsaga
tushunmay — jim, qizdan esa sado chiqmasdi. «Qiziq,
nima gapi boʻlishi mumkin? U shaharchaga qoʻshni
qishloqdan kelganiga ikki oy boʻldi, koʻplarni
tanimaydi. Koʻzlari chaqnab turgan mana bu qizchani
ham endigina koʻrib turishi».

Nihoyat, qiz tilga kirdi.

— Меп 572... 512-п-1 Ко"рдап Беп БПата-п, —
duduqlandi u. Anvar o`zini qayerga qoʻyishini bilmay,
tipirchilardi. Oʻzi bilmagan hisni sezganday, yuragi
duk-duk ura boshladi. — Bilasizmi, siz-ni yoqtiraman!

Qiz shunday dedi-yu, chopqillaganicha hovliga
yugurib ketdi...

 

 

! Bu hikoya maktabda o`qib yurgan davrimda yozilgan. Undan
keyin ne-ne suvlar oqib oʻtmadi, ne-ne voqealar yuz bermadi.
«Armon» hikoyasi mas'um bolalik, ilk sevgi armonlarini eslatgani
uchun uni qayta ishlashga, soddaroq iboralar bilan boyitishga
urinib ko'rmadim. 23.0.




Mana shu gapga ham bir yil boʻldi. Keyingi yili u
maktabni tugatadi va Toshkentga joʻnaydi. Oʻshanda u
qizning ra'yini qaytarmadi. Oʻsha qilmishi uchun u
oʻzini umrbod kechirolmaydi.

2

Oʻsha uchrashuvdan soʻng Anvarning oʻqishlari
sustlashdi. Oʻy suradigan, huda-behudaga achchiqlanadigan odat chiqardi. Koʻpincha ovloq joyda qizning
suratiga tikilib, u bilan gaplashgisi, uzoq dardlashgisi
kelardi. Aybdor kishiday qizning shahlo koʻzlariga
uzoq tikilar, suratdagi qiz esa miq etmasdi. Koʻzlari
husniga yarashar, qarashlarida kishini oʻziga mahliyo
qilgulik mehrigiyosi bor edi goʻyo.

Ikki yil muqaddam Anvar qishloqda yashardi. Tog'ga
tutash bu qishloqchaning oʻrtasidan hayqirib soy oqadi.
Togʻ havosining tozaligi tanani yayratadi. O, betakror
bu tabiat manzarasini tomosha qilging, salqin
havolaridan toʻyib-toʻyib nafas olging keladi. Qani endi,
tashvishlardan bir lahza ozod bo`lsang-da, oʻsha yoqlarga
yoʻl olsang. Buning oʻzgacha gashti boʻladi-da!

Mana, u yashagan pastqam qishloq uylari.
Yonginasida qoʻylar uchun qurilgan qo`ra va aylanma
devor bilan oʻralgan usti yopiq xonalar. Behisob
qoʻyi-qoʻzilar sayhonlikda oʻtlashadi. Bepoyon
yaylovlar yashillikka burkangan. Qishloqdan sal
teparoqda togʻlar savlat toʻkib turibdi.

Anvarning bolalik yillari ana shu soʻlim, xushmanzara Qadoq qishlogʻida oʻtdi. Ayniqsa, xayrlashgan
maktabi qadrdon boʻlib qolgan unga. Shu dargohda
oʻqidi, ulgʻaydi. Oʻz porloq “yulduzi”ni shu yerda
uchratdi. Keyin esa...




Dunyo ishlari qiziq-da. U otasining raykomga ishga
olinishini qayerdan bilsin? Xayrlashish onlari naqadar
ogʻir edi.

— Bir umrlik boʻlib qoldik-a. Kelib turing, —
degandi oʻshanda sinfdoshi Zebo.

Qiz bu soʻzlarni hazilga yoʻyib aytdimi, chindanmi,
toʻgʻrirogʻi bilmaydi. Harqalay, oʻzini yaqin olib
yurgan qiz uning yuragiga g`ulg`ula solgandi. Negadir
qizni koʻp eslaydigan boʻldi.

— Keling, bekinmachoq o“ynaymiz, — deya taklif
qildi bir kuni. — Topsangiz, omadlisiz!

— Boʻpti, topaman!

Qiz qoʻllarini orqasiga yashirdi. Uning tiyrak
koʻzlarida xoksorlik, latofat mujassam edi.

— Mana, oling, — iymanibgina oʻng qoʻlini uzatdi
u, — baxtingiz...

Anvar tanladi. Xayriyat, omadi chopdi. U nihoyatda
shod, quvonchi ichiga sig'masdi. Lekin qizginaning
ikkala hovuchida ham tosh borligini sezmadi, qizning
nozik qalbidagi sirni kashf etolmadi...

Ular ko`p bahslashar edi. Qizning ziyrakligiga qoyil
qolardi. Muhabbatini qozona olmagan bu shoʻx,
hazilkash, samimiy qiz boshqalardan ajralib turardi.

Xayrlashish chogʻida koʻzlar to“qnashdi. Bu goʻyo
bir umrga muhrlanib qoldi.

Anvar qishloqdan butunlay ketib qoldi. Ammo
kitoblari orasida birga kelgan bir suratni avaylab asradi.
Bu uning ilk muhabbati edi.

3

Oxirgi kunlarda koʻproq Zeboni o`ylaydigan boʻldi.
Otasi raykomda ishlaydi, xizmatdan kech qaytadi,
ertalab esa otasi yana ishga, u maktabga shoshiladi.




— O`g“lingizning rangi-roʻyiga qarang? Bir oʻtirib,
gaplashib olsangiz boʻlardi. Katta boʻlib qoldi, axir.
Otalarga hayronman-da, — deya ba'zan gapirib
qoʻyardi oyisi.

“Yoʻq, u hech qachon ichidagini chiqarmaydi.
Nima qilishsa-qilishsin, mayli”, o`zicha mulohaza
qilardi Anvar.

U qadrdon qishlogʻini, sinfdoshlarini, ayniqsa,
Zeboni koʻrgisi kelardi. Ba'zan hammasini unutib,
goʻyo shahar hayotiga koʻnikib ketganday boʻlardi.
Nogahon suratni — kulib turgan oʻsha shoʻxchan
koʻzlarni koʻrib qolardi-yu, yana xayollari qishloqqa
chopardi.

Oxiri qishloqqa, Zeboga xat yozishga ahd qildi.
Iztirob soʻzlariga to`la bu maktubni yozdi ham.

“...Menga ishoning, Zeboxon. Men sizni yaxshi
koʻraman. Men uchun yagonasiz”. Qarang-a, bu
soʻzlarni qayerdan oldi. Qalban buni his qilmaydiku? Qaysi bir kitobda oʻqishicha, oshiq kishilarda
his-tuygʻu kuchli bo`ladi. Bir-birlarini koʻrib qancha

sevinishsa, keyin shunchalik azob chekishadi, — U
shu soʻzlarni yozgach, koʻnglida saqlab yurgan fikridan
qaytardi.

«Bu oʻz-oʻzini aldash emasmi, axir? — Darrov
xatni yirtib tashladi. Nega bunday qilyapman oʻzi?
Nima uchun begona ... butunlay begona boʻlgan qizga
maktub yozadi?! Ochiq oʻtirib gaplashishmagan-ku?! Bari
bolalik oʻylari. Balkim qiz uni sevmas».

Kunlarning birida kutilmagan hodisa roʻy berdi. Shu
hodisa uning gʻuborsiz bolalik orzu-umidlarini
toʻzgʻitib yubordi.

Peshin chogʻi maktabdan qaytayotgan edi, oldidan
pochtalyon chiqib qoldi va negadir qoʻliga xat tutqazdi.




Shoshib konvertning yuziga qaradi va birdan chehrasi
yorishdi. Maktub Zebodan edi. Lekin quvonchi uzoqqa
choʻzilmadi. Xat unga emas, sinfdoshi Gulnoraga
yozilgan edi. Pochtalyon uni Gulnoraga yetkazib qo`yish
uchun Anvarga bergandi.

“Maktubda nimalar bitilgan ekan?” Bu Anvar
uchun oʻzligini qayta kashf etish bilan barobar edi.

Xayol bilan boshqa darvozaga toʻgʻri kelganligini
sezmay qoldi. Bu oʻtib boʻlmaydigan toʻsiq edi! Qaradi.
Tanish qiz uzoqdan yurib keiyapti. Shundagina
voqeaning fahmiga yetganday boʻldi. Koʻzlari g'azabnok
tus oldi. Hatto kutib ham o`tirmay, xatni qutiga
tashladi-da, qaytib ketdi.

4

Bitirish imtihonlari tugadi. Anvar uchun asosiy
hayot imtihonlari hali oldinda turibdi.

— Sen albatta, oʻqishing kerak. Kelajaging yorugʻ
boʻlishiga ishonaman, — dedi direktor yetuklik attestatini topshirayotib.

Anvar imtihonlarni yaxshi baholarga topshirdi,
ammo mandatdan oʻtolmadi. «Bu yil boʻlmasa kelasi
yil kiraman» — qat'iy qarorga keldi u. Uyga quruq qoʻl
bilan qaytib borish uyat. Nihoyat, shunday qarorga
keldi: «Shaharda qolib, zavodda ishlayman, uydagilarni
ham shunga koʻndiraman».

5

Ajoyib kunlarning birida Gulnoradan xat keldi.
“Axir, bu qizda nima gunoh, — oʻzicha oʻylardi
Anvar. — Koʻnglim boshqada ekanligini qayerdan



bilsin, bechora?! Aslida ayb oʻzimda, bolalik qildim!
Zebo haqida Gulnoraga aytishim kerak edi”.

U maktubni oʻqiy boshladi.

“Hurmatli Anvar aka, — deb yozibdi u. — Sizning
mendan xat kutmasligingizni bilaman. Koʻrishmaganimizga ham ancha boʻldi. Oʻqishdan yiqilgach, gilam
toʻqish fabrikasiga ishga kirdim. Maktablik yillarimiz
ajoyib davr boʻlgan ekan... Balkim, meni endi
unutgandirsiz, Bilasizmi, bir voqea qoʻlimga qalam
olishga majbur qildi. Hammasini sizga yetkazishni
burchim, deb bilaman.

Yaqinda qishlog`ingizda boʻldim. Fayzli qishloqcha
bir koʻrishda meni maftun ayladi. Tasodifan toʻy
ustidan chiqib qolibmiz. Qishloq qizlari bilan yoryorga chiqdik. Zebo degan qizning toʻyi boʻlayotgan
ekan. Uni bolaligimda ham koʻrgandim. Ha, tuman
markaziga olimpiadaga kelgandi... Men yangam bilan
birga edim. Zebo sizning ismingizni tilga olib uzoq
yigʻladi. O'shandagina hammasiga tushundim. Koʻz
oldim qorong£ʻilashib ketdi. Zebo sizni ancha yil
kutgan ekan. Siz insofsiz va yolgʻ“onchi ekansiz.
Sirtingizga chiqarmaganingizga qoyilman! Bildim, bu
latofatli qiz bilan sakkizinchi sinfgacha birga
oʻqiganingizni... Aslida, menga iliq munosabatingiz
shunchaki havas edi. Koʻnglingiz yoʻqligini bilardim.
Lekin buning sababidan bexabar edim.

Endi bilsam men oraga tushgan choʻp, boshqa hech
narsa emas ekanman. Meni kechirishingizni soʻrayman..
Omon boʻling. Gulnora”.

Anvarning vujudini sovuq ter qopladi. Qaltiragan
qoʻllaridan qogʻoz sirgʻalib yerga tushdi.

U oʻzining birinchi va hatto «ikkinchi» muhabbati
bilan umrbod vidolashganini anglab yetdi...

1977-yil 1-dekabr.




ESSELAR

NAVOIYGA QAYTISH

O`lkamizga fasllar kelinchagi bahor kirib keldi.
Har yili Navroʻzni intiqlik ita qarshi olar ekanmiz,
beixtiyor oʻtib ketgan buyuk shaxslarning betakror
siymolari koʻz oʻngimizdan o`taveradi. Ularning dono
fikrlari, yorqin qarashlari, dilkash suhbatlari
xayolimizda gavdalanadi. Chunonchi, bir necha
avlodlarning koʻngil mulkiga aylangan, ruhiy quvvat
boʻlguvchi nosir, olimu shoirlarning betakror
siymolari qalbimizga koʻtarinkilik, yaxshi kayfiyat
baxsh etaveradi. Shunday zotlardan biri hazrat
Navoiydir. Buyuk bobomizning ushbu satrlariga bir
e'tibor bering:

 

Bahor boʻldiyu mayli gul qilmadi ko'nglum,
Ochildi g'unchayu, lekin ochilmadi ko`nglum.
Yuzing xayoli ila vola erdim andoqkim,
Bahor kelgan-u, ketganini bilmadi koʻnglum.

Beixtiyor, Navoiyning insonga ruhiy quvvat
berguvchi shoh satrlari vujudingizni qamrab oladi.
G'ʻamgin, tushkun holatdan forig“ boʻla boshlaysiz.
“O, she'riyat, naqadar jozibali va fusunkorsan”, deya
shivirlay boshlaysiz. Navoiyning esa ruhiy olami
bepoyon va ulugʻvor. “Bu badiiy miniatyuralarning
(g'azallar. B.O.) yaratilganiga besh asrdan oshdi, —
deb yozadi yirik adabiyotshunos olim Najmiddin
Kamilov, — lekin kecha yozilganday hamon ruhimiz,
shuurimizni gʻalayonga solib, dillarga halovat




bagʻishlaydi, oʻqigan sari yana oʻqigingiz, baytlar
ketidagi sehrli va sirli ma'nolarni teranroq, toʻlaroq
anglab olgingiz keladi”.

Haqiqatan ham, Navoiy g'azallarining sharhini,
izohli lugʻatini tezroq nashr etish, oʻlmas epik dostonlarining mazmun-mohiyatini yosh avlodga toʻlaroq
anglatish uchun kenroq tadqiqotlar olib borish payti
kelmadimikan? Navoiy — xalq, millat timsoliga
aylangan ekan, «Navoiy jamg'armasi» tuzilib istakrejalar amaliyotga ko`chsa, targʻibot ishlari kuchaysa,
bundan el-ulus yutgan boʻlardi, albatta.

Navoiy faqat adabiyot, ma'rifat ahliga emas, balki
koʻplab sohalarga homiylik qildi. Uning homiylik
faoliyati bugungi istiqlol davri kishilari uchun ham
saboq boʻlgulikdir! Hazrat tamom boyligini masjidu
madrasalar, hammom va shifoxonalar, rabot va
musofirxonalar qurilishiga, suv chiqarib shaharu
qishloqlarni obod qilishga sarfladi. Bu haqda
Xondamirning “Xulosat ul-axbor” va “Makorim ulaxloq” asarlarida qimmatli ma'lumotlar keltirilgan.
Ushbu oʻrinda ulardan ayrim parchalarni keltirishni
jozim topdik:

“Ixlosiya madrasasi. Injil arigʻi bo`yi nihoyatda zebziynatli qilib ishlangan.

Xalosiya xonaqosi. Yuqorida zikr etilgan madrasaning qarshisida boʻlib, gʻoyatda gʻoʻzal va ko`rkam
qilib qurilgan. Bu yerda ham yirik olimlardan uch
nafari ilm oʻrgatish va dars berish bilan mashg'uldirlar... Ul fayzli joyda har kuni mingdan ortiq
zaifalar va miskinlarni ziyorat qilib, shirin taomlar
bilan toʻydiriladi. Har yili muhtojlarga ikki mingga
yaqin poʻstin, bosma chakmon, koʻylak, ishton,
taqiya va kafsh ulashiladi”. (Qarang: Navoiy




zamondoshlari xotirasida. T., Adabiyot va san'at
nashriyoti, 1985, 89-bet). Shuningdek, son-sanoqsiz
bogʻlar, manzillarni hazrat sayyidlarga, olim va
fozillarga in'om qilgan. Hatto ba'zida xalq soliqlarni
toʻlashdan qiynalganida bu mablagʻlarni o“z hisobidan
toʻlab yuborgan.

Xo'sh, Navoiyga qaytish, oʻqib-oʻrganish, undan
ibrat olish uchun nimalarga e'tibor berishimiz kerak?
Bizningcha, birinchi ma'rifiy qadam — Navoiy
asarlari sharhini nashr etish zarurga oʻxshaydi.
Hozircha 1991-yilda «Kamalak» nashriyotida chop
etilgan «Gʻazallar, sharhlar» kitobi yagona boʻlib,
unda oʻn sakkiz gʻazalga sharh berilgan, xolos. Yana
manbalarga murojaat qiladigan bo'lsak, Adabiyot va
san'at nashriyotining «Mumtoz adabiyot» boʻlimi 80yillarda xayrli ishga qol urib, “Xamsa”ga kirgan barcha
dostonlarning asli va nasriy bayonini bir kitob holida
bosmadan chiqargan edi. Endilikda bu kitoblarni topish
mushkul boʻlib qoldi. Bundan tashqari, Xalq ta'limi
vazirligi tavsiyalari va buyurtmalari asosida uning qayta
nashrini amalga oshirish va barcha oʻquv dargohlariga
tarqatish mumkin. Xalq ta'limi va Oliy ta'lim
dargohlarida Alisher Navoiyning hayoti va ijodi haqida
metodologik asosda yozilgan yaxshi qo`llanmalarga ham
ehtiyoj katta. Shoiming “Hikmatlar” kitobini alfavit
tartibida tayyorlab chop etilsa, fikr dunyomiz yanada
teranlashardi.

Maktab oʻquvchilari Navoiyning hayoti mobaynida
toʻplagan boy tajribasi va oʻz xulosalarining yigʻindisi
boʻlgan “Mahbub ul-qulub” (“Qalblar sevgilisi”)
asarini bot-bot oʻqib chiqishsa, ayni muddao
boʻlarmidi?! Kitob mundarijasi ajoyib tarzda tuzilgan
boʻlib, u uch qismdan iborat. Birinchi qism:




“Kishilarning ahvoli, fe'l-atvori va yomon xislatlar”,
ikkinchi qism: “Yaxshi fe'llar va yomon xislatlar”,
uchinchi qism: “Turli foydali maslahatlar va
maqollar”. Nomidan koʻrinib turibdiki, bu asar ayni
mustaqillik yillarida hayotiy qoʻllanma vazifasini
bemalol oʻtay oladi. Unda turli kasb sohiblarining
jamiyatdagi asl vazifasi, oʻzini tutishi, maqsadmuddaosi, hayotda qanday shiorga ega boʻlishi juda
aniq-tiniq tasvirlanadi. Deylik, ilmsiz, vijdonsiz,
buzuqlik, sharobxoʻrlik, fisqu fujurga ruju qoʻygan
diyonatsiz mansabdorlarni Navoiy qattiq tanqid ostiga
oladi. Ular hozirgi kunda ham malomatga duchor.
Bundaylarni shoir fuqaro xizmatiga hamisha tayyor
boʻlmoqqa chaqiradi. Ashulachi va cholgʻuchilar haqida
yozayotib, “ular agar yil boʻyi sening ehsoningdan
bahramand boʻlgan esalarda, yoningdan tanimay
oʻtib ketaveradilar. Oz olsalar yerga uradilar va koʻp
olsalar qadrlamaydilar”, deydi.

Biz yaxshi fe'l va yomon xislatlarimizni (ayni paytda
ichki olamimizda ular toʻlib yotibdi) bilmoqchi
boʻlsak, xuddi koʻzguga razm solgandek, hazrat
Navoiyning asarlarini o'qishimiz zarur boʻladi.
Mustaqillik davrida maqsadimiz inson qadrini
ulug'lash, yurtdoshlar o'rtasida mehr-oqibatni
yuksaltirish, el tashvishi, dardi bilan yashash,
tinchlikka va barqarorlikni saqlash va mamlakatni
rivojlantirish ekan, bu ezgu ishlarda ma'naviy
Ustozimiz hazrat Navoiyning

Odamiy ersang, demagil odami
Onikim yo'q xalq g'amidin g'ami

degan soʻzlari madadga kelaveradi.




Zero, milliy gʻ“ururimizni koʻtarish, kelajakka
ziyraklik, umid koʻzi bilan qarash, milliy gʻoya va
mafkurani odamlar ongiga singdirishda buyuk
Navoiyning pishiq-puxta fikrlari, zukko qarashlari
hali ko`p yordam beradi, degan umidimiz bor.
Navoiyning ma'naviy bulogʻidan bahramand boʻlish
va albatta, oʻz-oʻzini anglash saodati har birimizga
nasib etsin deymiz.

2000-yil 9-fevral

SOHIBQIRON SABOQLARI

Milliy mafkura shunday kuchli vositaki, u har
qanday tahdid, xavf-xatarlarga qarshi turuvchi asosiy
qurol vazifasini oʻtaydi. Tarix tajribasi shundan dalolat
beradi. “Sohibqiron Amir Temurning parokanda
yurtni birlashtirish, markazlashgan davlat barpo
etish, mamlakatni obod qilish borasidagi ibratli
faoliyatiga ana shunday ezgu gʻoyalar asos boʻlgan”,
— deyiladi “Milliy istiqlol g'oyasi: asosiy tushuncha
va tamoyillar” kitobida. Darvoqe, Hazrat Sohibqiron
hukmronligi (1370-1405) davridagi koʻplab ibratli
tadbirlar ayni damda ham oʻz qadr-qimmatini
yoʻqotmagan. “Zafarnoma”da yozilishicha, Amir
Temurning fuqarolar tinchligini saqlash, savdosotiqni rivojlantirish, vayron boʻlgan shaharlarni
qayta tiklash, ilm ahliga sharoit yaratish, bogʻlar barpo
qilish bobida amalga oshirgan xayrli tadbirlaridan
hozir ham oʻrnak olsa arziydi. Tarixchilarning guvohlik
berishicha, bu davrda savdo karvonlari mamlakatning
istalgan hududida bemalol yura olgan. Savdogarlar bu
imkoniyatlardan bahramand boʻlib, savdo-sotiq

 




ishlarini ancha kuchaytirganlar. Bundan birinchi
navbatda shahar xalqi behad foyda koʻrgan, boyigan.
Oʻsha paytdayoq koʻpgina urug`-qabilalar iqtisodiy
jihatdan oyoqqa turib olganlar.

Ayonki, Hazrat Sohibqironning asl niyati —
qadimgi Ipak yoʻli karvonlari Movarounnahr oʻlkasi
shaharlaridan oʻtishini ta'minlash edi. Afsuski, Amir
Temur o'limidan keyin ushbu reja amalga oshmay
qolib ketdi...

Hazrat Sohibqironning jang uslubi takrorlanmas,
oʻziga xos edi (bu haqda tadqiqotlar kam. B.O.). Amir
Temur oʻz imon-e'tiqodi yoʻlida oxiriga qadar kurashgan tabarruk zot edi. Savdogarlar yuborish, darveshlar
xizmati, xufyona tahdid qilish, oshkora ogohlantirish,
qal'ani olishda lahmlar qazish singari usullar
barobarida u koʻzlagan niyatiga erishgan. Nizomiddin
Shomiyning “Zafarnoma”sida yozilishicha, Hirotga
hujumi oldidan ikki ming asirni Sohibqiron huzuriga
keltiradilar. Hazrat ularni avf etadi va “kimki oʻz
uyidan chiqmasa va qal'a fasiliga bormasa, uning oʻzi
va ahlu ayoli o“monlikda boʻladi. Aks holda, neki
koʻrsalar, oʻzlaridan koʻrsinlar”, degan farmon
chiqaradi. Bu hiyla yaxshi foyda beradi. Aholi oʻz
tinchligini o`ylab, Malik G“iyosiddinga bo`ysunmay
qoʻyadi. Bozor va mahallalarda safarbarlikka harchand
urinmasinlar, aholi qurollanishdan va qal'a devorlariga
chiqib shaharni himoya qilishdan bosh tortadi. Bu
voqea 1381-yilning aprelida boʻlib oʻtgan edi.

Sohibqiron mamlakatlarni qoʻlga olish paytida
ko'pincha shaharlar vayron etilgan, degan ovozalar
yuradi. Albatta, jangu jadal talafotsiz bo`lmaydi. Ammo
manbalarning guvohlik berishicha, Amir Temur




koʻp hollarda shaharlarni vayron qilmasdan, tinch
yo`l bilan qoʻlga kiritishni afzal koʻrgan. Bunda shahar
xiroj pulini to`lashga majbur boʻlgan, xolos. Aholi
“moli omon”, ya'ni qoʻshin otlarining nagʻal bahosiga
teng tavon pulini toʻlagach, talanishdan oʻzini saqlab
qolgan. Masalan, 1381 va 1383-yillarda Hirot, 1387
va 1393-yillarda Sheroz shaharlari ana shunday “moli
omon” hamda oʻlponni to`laganlar.

Amir Temur saltanatida soliqlarni yigʻib olishda
ham tartib-qoidaga qattiq rioya qilingan. Bosib olingan
shaharning dahalariga yuborilgan amirlar soliqlarni
Devoni Oliyga o`z vaqtida yetkazib turishgan. Shahar
darvozalaridan birida Devoni Oliyning mahkamasi
joylashgan. Boshqa darvozalar yopilib, unga soqchilar
qoʻyilgan. Oʻlpon undirib, boyliklar musodara
etilgandan soʻnggina darvozalar ochilgan. Demak,
oʻsha soniyagacha aholining shahardan chiqib ketishiga
yoʻl qoʻyilmagan, boyliklar talon-toroj etilmagan,
soliq yig'uvchilarning ishiga xalaqit berilmagan.

Amir Sohibqironning yurishlari bayonida ham ibrat
boʻlarli jihatlari koʻp. Hazrat xoh jangda, xoh tinch
yo'l bilan bo'lsin, dushmanni magʻlub etgach, oʻz
huzuriga bosh urib kelganlarni juda iliq kutib olgan,
yomon e'tiqodlari sababli ularga tahdid qilib qattiq
soʻzlar aytgan, ahli sunnat, shariatga amal qilganlarni
esa siylagan. Dinsizlar yoʻlidan pushaymonlik bilan
qaytgan, shariat va islom yoʻliga kirganlarini bilgach,
ularni siylab, sarpo va in'omlarni tortiq etgan. Hazrat
xoh Iroq va Ozarbayjonda, xoh Rum va Fors
mamlakatida boʻlsin, umrining oxirigacha bu
e'tiqodidan qaytgan emas.

Shomiyning «Zafarnoma»sida qayd etilganidek,
kimiki “boshni qullik chizigʻiga va qadamini itoatkorlik




doirasiga kiritib (qal'adan) chiqsa, Hazrat Sohibqiron
oʻzining podshohlik odatiga koʻra, ularning gunoh va
xatolarini avf aylab, mehribonlik va rahm-shafqat ila
taqdirladi”.

Kechirimlilik — irodali rahbarlarning xislati.
Yurtboshimiz faoliyatida ham ana shu holat ko`p
marotaba takrorlanganining guvohi boʻlamiz. Deylik,
80-yillar oxiridan boshlab jamiyatimizda mafkuraviy
boʻshliq paydo boʻlgani oqibatida ayrim yoshlarimiz
turli oqimlar ta'siriga tushib qoldilar. Ular yot
g'oyalarga berilib, oʻz oilasi, mahallasi, jamiyatga
koʻp tashvish orttirganiga shohidmiz. Ammo shunga
qaramay, Prezidentimiz Islom Karimov adashgan,
aldangan bu yoshlarni kechirdi. Natijada ular tahlikali
joylardan oʻz uylariga qaytdilar.

Darhaqiqat,Amir Temur va temuriylar davri
tarixini oʻrganish va tahlil qilish bizga hozirgi kunda
ham oʻz ahamiyatini yoʻqotmagan koʻpdan-koʻp
xulosalar chiqarish imkonini beradi. Jumladan, buyuk
bobomizning bugungi avlod uchun saboqlari
ushbulardir:

— Adolatli, xalqparvar siyosat yuritgan, aholiga
jabr-zulm oʻtkazganlarni, oʻgʻri-talonchilarni, bosqinchilarni esa qattiq jazolagan. Xalq bunga javoban Amir
Temur olib borgan siyosatni qoʻllab-quvvatlab, u
oʻrnatgan qonun-qoidalarga rioya etgan.

— Mahalliy amaldorlarning xalqqa munosabati,
bozorlardagi narx-navo, joylardagi tartib-intizom
haqida aniq, toʻgʻri ma'lumotlarni... topshiriq bilan
yuborilgan ishonchli vakillaridan muntazam olib
turgan. Xalq bilan doimo uchrashgan, uning arz va
shikoyatlarini bevosita koʻrib va eshitib hal qilgan.




— Mansabdor shaxslarni tanlash, ularni joy-joyiga
qoʻyish, faoliyatini nazorat qilishga alohida e'tibor
bergan. Mansabga tayinlashda birinchi galda naslnasabini, bilimini, qobiliyatini, hayotiy tajribasini,
axloqiy sifatlarini, xalqiga sadoqatini hisobga olgan.

Ushbu saboqlar XXI! asrda ham oʻz qimmatini
yoʻqotmagan. Biz Sohibqironning jang taktikasi, aholi
to“lagan soliqlar tizimi, magʻlub tomonga rahmshafqat, imtiyozlar haqida yana istagancha ijobiy
misollar keltirishimiz mumkin. Ammo shu oʻrinda
Amir Temurning jangu jadallardan Samarqandga
muzaffariyat bayrogʻini koʻtaribgina emas, balki ilm
ahli, hunar sohiblarini ham birga olib kelganini, bu
esa Hazratning dovrugʻini yetti iqlimga yoyganini,
hatto bugungi avlodlarga ham oʻ“mak boʻlganini aytmay
ilojimiz yoʻq. Manbalarda aytilishicha, koʻchirib olib
kelingan kishilarning koʻproq qismini tabrizlik (1386yilgi jangu jadalda), sherozlik (1388), bagʻdodlik
(1393), dehlilik (1399), damashqlik (1401) hunarmandlar tashkil etganlar. Oʻsha davrlarda Sherozdan
olim Said Sharif Qo`rg“oniy, Bag“doddan musiqachi
Abdulqodir Marog'iy, rassom Abd al-Hay, Damashqdan tabib Jaloliddin singari zamonasining yuzlab
mashhur kishilari yurtimizga koʻchirib kelingan.
Keyinchalik bu zotlar oʻz sohalari rivojiga ulkan ulush
qoʻshdilar.

Ma'lumki, Nizomiddin Shomiyning “Zafarnoma”
si 1404-yil 13 martgacha boʻlgan tarixiy voqealarni
qamrab oladi. Undan keyingi voqealarni Shohruh
ishorasi bilan Hofizi Abro“ yozib qoldirgan. Jumladan,
u 1404 yil mart oyining oʻrtalaridagi voqealar toʻg'risida shunday soʻzlarni bitadi:




“Hozirgi vaqtda aziz farzandlardan har birini qoʻl
ostimizdagi mamlakatning bir tarafini boshqarmoqqa
tayinlayotgan ekanmiz, — deyilgach, amirzoda Umar
bahodirga quyidagi hukm oʻqiladi: — (nomi) yuqorida
eslatilgan suyukli farzand ham oʻz navbatida,
(zimmasiga yuklangan) ushbu ulugʻ“ ishni shu yoʻsinda
olib borsinki, toki u adolat. haqiqat. hukmdorlik
zaruriyatlari va raiyatparvarlik uchun kafolat boʻla olsin
hamda uning qoidalariga shunday bir tarzda amal
qilsinki, toki u olamning obodligi va insoniyat tinchtotuvligi bilan yakun topsin: solih kishilar...
tirishqoqlik namoyish etib, mufsidlar, avboshlar,
jinoyatchilar va qaroqchilarni hamda shariatga xilof
ishlarning koʻpayishini va noloyiq qonun-qoidalarni
tag-tugi bilan yo'qotishni zarur va lozim, deb bilsin.
Shundagina mamlakat ishlari bir tekis boradi: saltanat
mavqei va toʻgʻri yoʻl-yoʻriq barqaror boʻladi. Ko“mak
va omad Allohdan”.

Shu tariqa,hukm o`qib eshittirilgach, Amir
Temur Ozarbayjon va Iroq, Ajam mamlakatlarini
amirzoda Umarga ishonib topshiradi. Unga amir
Jahonshoh ibn amir Jokuni qoʻshib yuboradi. Ha,
Sohibqiron odatda tajribali, ishongan kishisini otabek
qilib berardi. Saltanatda shunday qoida hukm surgan:
shahzoda ma'lum bir yoshga yetganida, unga bir
hukmdor bilishi kerak boʻlgan narsalarni oʻrgatish
uchun otabek tayinlangan. Masalan, Shohruhga amir
Aliaka Koʻkaldosh, Shohruh oʻgʻli Ibrohim Mirzoga
amir Usmon Abbos, Ulug“bekka bir muddat amir
Shohmalik, Mironshoh oʻgʻli Xalil Sultonga amir
Yahyo otabek etib tayin etilgan edi.

Qisqa qilib aytganda, Sohibqironning davlat
boshqaruvidan behisob ibratli saboqlar olishimiz




mumkin. Biz 1991-yilda istiqloliga erishib, oʻtish davri
mashaqqatlarini boshdan kechirayotgan paytda asrlar
sinovida toblangan yuqoridagi qoida, o`gitlar albatta,
asqotdi, deb oʻylaymiz. Zero, Amir Temur “Kuch
— adolatdadir” degan shiorni bayroq qilib olgandi.

Tan olamizki, kundalik turmushimizda gohida
adolatsizlik, aldamchilik, ko“zbo“yamachilik holatlari
uchrab turadi. Biz mustaqil mamlakat ravnaqi yoʻlida
bunday illatlardan kunba-kun tozalanib borishimiz
darkor. Bu esa odamlar ongi, ruhiyatida yomon
asoratlar qoldiradi. Bular jamiyat taraqqiyotiga
toʻsqinlik qiladi. Modomiki, yurtboshimiz Islom
Karimov “Oʻzbekiston — kelajagi buyuk davlat”
gʻoyasini ilgari surgan ekan, yorugʻ, farogʻatli
kunlarga yetishda Amir Temurning davlatni boshqarish
tamoyiliga oid tuzuklari, yoʻl-yoʻriqlari benazir
xizmatlar qilishidan umidvormiz.

Shu oʻrinda, ulug“ davlat arbobi va sarkarda, fan
va madaniyat homiysi Amir Temurning moʻgʻullar
istilosi asoratidan Vatanni ozod etib,markazlashgan
qudratli davlatni tiklashi, uyqusiz jangu jadallari,
favqulodda iste'dodli inson shaxsiyatidagi ziddiyatlar
tafsiloti haqida batafsil hikoya qiluvchi “Zafarnoma”
juda katta qimmatga molik kitob ekanligini qayd
etmoqchimiz. Uni chuqur oʻrganish, yangi
tadqiqotlar olib borish siyosatshunoslik ilmidagi yaqin
vazifalarimizdan biridir.

Alalxusus, Sohibqironning qo`llagan yoʻl-yo'riqlari
va ijtimoiy-siyosiy tadbirlaridan oladigan saboqlarimiz
hali oldindadir.

“Qalb ko'zi” gazetasi, 2001-yil,
6-aprel.




JAMIYAT MAFKURASIZ YASHAY
OLMAYDI

Inson kamoloti, yuksak parvozi uning ichki ruhiy
olami goʻzalligi bilan uzviy bogʻlangan. Go'zal xulqli,
ma'rifatli, diyonatli odam jamiyat koʻrki sanaladi.
Ular oila va davlatga koʻp naf keltiradilar. Bunday
shaxslar koʻpayishi va katta kuchga aylanishi uchun
ma'rifiy zamin tayyorlashimiz lozim. Demakki,
targʻibot va tashviqot ishlarini yuqori darajaga koʻtarish
fursati keldi.

Yurtboshimiz 2000-yil 6-aprel kuni Oqsaroy
qarorgohida boʻlib oʻtgan davra suhbatida kuyinib
gapirganidek, ayni damda jamiyat milliy ruhda
yozilgan oʻquv va bolalar adabiyotlariga katta ehtiyoj
sezayotir. Buning uchun ta'lim (maktab va institut) va
tarbiya (oila, mahalla, maktab) tizimidagi ma'naviy
boʻshliqni birinchi galda toʻldirish zarur. Negaki,
bolalar kitoblari sahifasidagi qahramonlar mard,
olijanob, rostgo“ʻy boʻlmogʻi kerak, bizda esa ayyor,
qallob, odobsiz “qahramon”lar siymosi hali-hanuz
kamaygan emas. Ajablanarli jihati shundaki, maktab
oʻquvchilarining fizika, matematika, chizmachilik kabi
aniq fanlardan bezib qolayotganligi, mexanika,
energetika kasblariga qiziqish soʻ“nayotganligi, “Men
huquqshunos yo soliqchi, bojxonachi boʻlaman —
jazolayman, tekshiraman!” — deydigan oʻsmirlarning
ko`“payayotganligi hammamizni chuqur oʻyga toldiradi.

Shu oʻrinda, “mafkura” so`zi haqida ikki ogʻiz.
Bundan 203 yil oldin fransuz olimi Destut de Trasi




birinchi marta “mafkura” (ideologiya) atamasini
ishlatgan ekan. Sodda qilib aytganda, mafkura —
manfaatlarni ilgari suradi. U siyosiy ongni shakllantirish usullaridan biri, Ma'lumki, insonning siyosiy
ongi shakllanishi uzoq jarayon boʻlib, siyosiy mafkura
(manfaatlar), siyosiy dunyoqarash (ta'limot, doktrina), siyosiy psixologiya (ruhiyat) ga ega Бо рапдарта
unga erishiladi. Mafkura — mavjud tizim asosida
shakllangan dasturiy koʻrsatmalarni amalga oshirish
strategiyasi, dasturni amalga oshirishga doir aniq
oʻzgartirishlar yoki harakatlardir. U turgan gapki,
millatning inqirozga yuz tutishiga yoʻl qoʻymaydi.

Prezidentimiz ilmiy asarlarida “Oʻzbekiston —
kelajagi buyuk davlat” gʻoyasini amalga oshirish yoʻllari
ilgari surilgan. Xalqni — xalq, millatni — millat qilishga
xizmat qiladigan mazkur gʻoyani keng ommaga yoyish
uchun ustuvor vazifalarimiz nimalardan iborat,
degan savol ayni damda koʻpchilikni oʻylantiradi.

Keling, savolga birgalikda javob izlaylik. Birinchi va
eng muhim masala, bu — ta'sirchanlikdir. Millatni
bir g'oya atrofida birlashtirish uchun har bir tadbirda
maqsad aniqligi va ta'sirchanlik zarur boʻladi. Toki,
biz ma'naviy-ma'rifiy tadbirlarda quruq rasmiyatchilik,
odamlarga ta'sir koʻrsatmaydigan siyqa usullardan voz
kechmas ekanmiz, koʻzlagan rejalarimiz ijrosi
choʻzilaveradi. Notiqlar — ta'sirchan kuchga ega
armiya. Men iste'dodli notiqlar guruhi jamiyatni
istiqlol gʻoyasi atrofida birlashtirish qudratiga ega
ekanligiga ishonaman. Agar ular “Ma'naviyat va
ma'rifat” kengashi qoshida yigʻilsa va yangi
konsepsiyani amalga oshiruvchi kuchga aylansa, ayni
muddao boʻlardi.



h1)! I—II ya i li lazi

Menimcha, ogʻir va mashaqqatli boʻlgan milliy
mafkurani shakllantirish jarayoni chin vatanparvar
ziyolilar, siyosatchilar, ma'rifat va madaniyat ahli
uchun haqiqiy sinov, imtihon davriga aylanadi. Jahon
tarixida bunday fidokor kuchlarni inqilobchilarga
oʻxshatishlari bejiz emas.

Ikkinchidan, milliy g“oya va milliy mafkura
hozirdanoq ta'lim tizimi shoxobchalarida toʻliq o`rin
olishi kerak. Yaponiya, AQSh, Germaniya kabi rivojlangan davlatlar tajribasi bunga jonli misol. Men oʻzim
ikki yildirki, Oʻzbekiston Qahramoni M.Ismatova
rahbarlik qilayotgan Toshkent shahridagi 273-litsey
maktabda shanba kunlari dars berib kelaman. Biz
iste'dodli bolalardan tashkil topgan 6 “B” sinfini
tanlab olgan edik. Bolajonlar 9-sinfga qadam qoʻyishdi.
Boʻylari oʻ“sganiday fikrlari va hayotga tiyrak qarashlari
ham oʻzgardi. Oʻquvchilar jurnalistika darsida axborot,
xabar, maqola yozish, gazeta-jurnallarni tahlil qilish
bilan birga, respublika hayotiga oid turli masalalar
haqida o`zlarining erkin, oshkora fikrlarini bildira
boshladilar. Bolalarning toʻgʻrisoʻzligi, sinchkovligi,
hushyorligi va muhimi, kelajagiga ishonchi meni lol
qoldiradi. Chunki bular erkin zamon, istiqlol
farzandlari-da. Demakki, bugungi maktab oʻquvchilariga milliy g“oyaga xizmat qiluvchi zarur adabiyotlar
yetkazilsa, mustaqil fikrlaydigan ertangi fidokor yoshlarimiz soni yanada koʻpaydi.

Agar kunchiqar mamlakati Yaponiyadagidek,
bizning oʻgʻil-qizlarimiz ham bogʻcha, maktab,
litsey, kollej va institutlarga kelib dars boshlashi
bilanoq: “Men Oʻzbekistonimizning buyuk kelajagiga
ishonaman!” degan soʻzlarni zavq-gʻurur bilan
takrorlab, saboqni boshlashsa,ayni muddao bo'larmi



di. Negaki, ish boshida milliy g“urur boʻlmas ekan,
milliy mafkuramiz ham boʻlmaydi.

Uchinchidan, jamiyat barometri vazifasini oʻtaydigan matbuotning ta'sirchanligi va ta'sir doirasini
kengaytirish vaqti allaqachon yetib keldi. Nega “Trud”,
“Argumenti i fakti” gazetalari o`quvchilar tomonidan
maroq bilan o`qiladi-yu, respublikamiz gazetalarini
varaqlaganda zerikib ketamiz, degan savol hammani
qiynab keladi. Agar unga javobni kechiktirsak biz
mustaqillik bergan imkoniyatdan foydalanmagan
boʻlamiz. Xulosa shuki, matbuot siyosatida yangilanish
yuz bermas ekan, milliy gʻoya va milliy mafkuraga
loqayd boʻlgan ba'zi kuchlarning “faoliyati” sirli va
mavhumligi ochilmay qolaveradi...

“Yurtboshimiz Oliy Majlisning XIV sessiyasida
yaxshi ta'kidlaganidek, “ayni shu ommaviy axborot
vositalari har bir kishi oʻz fikrini ifoda eta olishiga
imkon beradigan erkin minbar boʻlishi kerak”.Erkin
minbarga esa erkin imkoniyatlar zarur.

Oʻz navbatida, Toshkentdagi yirik respublika
gazetalari hatto chekka-chekka qishloqlarga yetib
bormayotganligi, demakki, hukumat qarorlari ayrim
tuman korxonalari, xoʻjalik rahbarlari, maktab
direktorlariga kech yetkazilayotganligiga aslo toqat
qilib bo`lmaydi. Nashriyotlar chiqaradigan kitoblar
haqida ham shu gaplarni aytish mumkin. Kutubxonalar
jamgʻarmasini shakllantirish va ularni yangi davr
ruhidagi kitoblar bilan toʻldirish masalasini ham
moliyaviy qoʻllab-quvvatlash kerakka oʻxshaydi.

Toʻrtinchidan, O`zbekiston televideniysi ish uslubini oʻzgartirish zarurligini hayotning oʻzi taqozo
etmoqda. Sir emaski, soʻnggi yillarda televideniye
matbuot oʻrnini birmuncha egallab, inson tafakkuriga
ta'sir koʻrsatuvchi kuchli vositaga aylandi. Xoʻsh,

42



 

oʻzbek televideniyesi tomoshabin ehtiyojini qondiryaptimi? Toʻgʻri, oxirgi paytlarda televideniymiz mustaqillik gʻoyalarini, Prezidentimiz nutqlari va fikrlarini
xalqqa operativ yetkazish yolida ancha-muncha ishlarni
amalga oshirdi. Ammo ish uslubidagi kamchilik —
boshlovchining koʻproq oʻzini reklama qilishi, arzongarov “suhbat”lar, “Tabriklaymiz-qutlaymiz”lardan
qochib, harakatdagi jonli televideniy ekraniga aylanish
masalasi hamon yechilmagan. Tomoshabinlar bir
xillik, musiqaviy takrorlar, san'atkorlarning zoʻraki
oilaviy tasvirlari, g'arbona video-shou, lotoreyashoulardan zerikib ketishdi...

Darhaqiqat, 2000-yil aprelida milliy mafkuraga
bagʻishlab Oqsaroyda o`tgan jonli, oshkora muloqot
yangilik tarafdorlari, istiqlol fidoyilari uchun uygʻonish
onlari boʻldi, desak yanglishmaymiz. Oʻylaymizki, u
mustaqillik davri islohotlari jarayonidan birmuncha
uzoqda boʻlgan, shaxsiy manfaat g“amida yurgan
minglab kimsalarga ogohlantirish vazifasini oʻtadi.

Muloqotda ishtirok etar ekanman, bir noshir va
olim sifatida suhbatda koʻtarilgan dolzarb masalalar
yechimi xayolimdan hech nari ketmayapti. Yurtboshimizning da'vatkor so'zlaridan keyin burch
uchun ma'suliyat hissi, millat dardlariga daxldorlik
tuygʻusi har birimizni faollikka, tashabbuskorlikka
undadi. Istiqlol yillarida “Vatan tuygʻusi”dan boʻlak
yoshlar ehtiyojini qondiradigan pishiq-puxta
adabiyotlar yaratilmagani, kitoblarimizda milliy
gʻurur va iftixorni ko'tarishga undaydigan fikrlar
kamligi, ilmiy asarlarda yot mafkura qoldiqlaridan
iqtiboslar keltirish hollariga barham berilmagani kabi
oʻnlab kamchiliklarni tuzatish fursati allaqachon
yetib keldi, deb oʻylaymiz.

«Hurriyat» gazetasi, 2000-yil, 16-avgust




NOTIQLIK — SAN'AT

Har qanday davlat va jamiyat hayotida notiqlikning
oʻrni beqiyosdir. Negaki, islohotlar va tub burilish
davrida milliy gʻoyani odamlar ongi va qalbiga
singdirishda ular yetakchi oʻrin egallaydi. 2000-yilga
kelib, milliy istiqlol g“oyasining asosiy tamoyillari
e'lon qilindi. Bu — davr talabi edi, u xalq xohishi va
jamiyat ehtiyojlaridan kelib chiqdi. “Milliy mafkura,
— deydi Yurtboshimiz, — xalqning maqsad muddaolarini ifodalaydi, tarix sinovlaridan oʻtishda uning ruhini
koʻtarib, suyanch va tayanch boʻladi, shu millat, shu
jamiyat duch keladigan ko`plab hayotiy va ma'naviy
muammolarga javob izlaydi”.

Darhaqiqat, mafkuraning hayotbaxsh kuchi,
jozibasi, mo`jiza yaratish qudrati bilan jamiyatning
barcha qatlamlari qalbi va ongiga ta'sir etmay qolmaydi.
Bunda, albatta, ma'rifatning eng ilgʻor qismi boʻlgan
kuchli notiqlarning imkoniyatidan unumli foydalanish
lozim. Chunki notiq - inson ruhiyati va tafakkuri
olamiga ta'sir etuvchi noyob iste'dod sohibi hisoblanadi.

Qadimda soʻz aytuvchi notiq — voiz, nutqi esa —
va'z deb atalgan. Voizlik ma'rifatlilikni, qobiliyatni,
va'z ayta olish iste'dodini, dunyoqarashi kengligini va
albatta, yoqimli ovozni talab etganligi uchun bu
vazifani hamma ham uddalay olmagan.

Kundalik hayotimizda matbuot, televideniye,
radioning o`rni bo`lakcha. Ommaviy axborot vositalari
mamlakatda va jahonda roʻy berayotgan voqeahodisalarni oʻquvchi, tinglovchiga yetkazishda misli




koʻrilmagan ishlarni amalga oshirmoqda. Biz ijtimoiysiyosiy axborotlarni operativ va istagan vaqtda OAV
lardan olmoqdamiz. Bunday axborotlar qiziqarli,
maroqli va nufuzliligi bilan alohida qiziqish uygʻotadi:
taniqli olimlar, jurnalistlar, davlat va jamoat arboblari
fikr almashadilar.

Sosiologlarning tadqiqotlariga koʻra, odamlar bilan
jonli suhbat, yuzma-yuz muloqotlar OAV ga qaraganda
ikki barobar koʻproq ta'sir kuchiga ega. Matbuot,
televideniye, radio bugungi siyosat va ijtimoiy turmush
voqealari toʻgʻrisida ilk yangi axborotni beradi. Notiq
esa bevosita tinglovchilar qalbiga ta'sir koʻrsatadi.

Notiq soʻzining qudrati nimada? Birinchidan,
auditoriyada tinglash qulay boʻlib, u jonli, maqbul
tarzda chqish qiladi. Ikkinchidan, notiqqa savol bilan
murojaat qilsa boʻladi. Uchinchidan, ochiq muloqotdan
keyin oʻrtoqlaring bilan fikr ayriboshlash imkoni
tugʻiladi. To`rtinchidan, tinglovchi masalaga loqayd
munosabatda boʻlmaydi, nimagadir qoʻshiladi,
nimagadir shubha bildiradi, kim bilandir munozara
qiladi, oʻzi savollar qoʻyib, unga javob izlaydi. Turgan
gapki, bu usul milliy istiqlol gʻoyasini odamlar ongi
va qalbiga singdirishning eng oson, foydali, mustahkam yoʻli sanaladi.

Yaxshi notiqning fazilati koʻp. U, avvalo, tinglovchilarni ma'rifatli qiladi, tarbiyalaydi, gʻoyaviy-siyosiy
bilimini oshiradi, o“z navbatida istiqlolimizni yanada
mustahkamlashga, yot gʻoya va yot unsurlardan himoya
qilishga undaydi. Loqaydlik kasalligidan qutulib, faol
shaxsga aylanishiga da'vat etadi.

Shuni qayd etish joizki, notiq biron mavzu yuzasidan yetarli axborotga ega boʻlish uchun tegishli kutub



xona kataloglari, bibliografiyalar, ilmiy yordamchi,
tavsiyanoma, ma'lumotnoma, lugʻatlarga murojaat
qilgani ma'qul. Har qanday nutq, suhbat isbotlilik
xususiyatiga ega Бо тор kerak. Isbot, bu — haqiqatga
olib baruvchi yoʻldir. Dalil esa isbotning eng kuchli
quroli.

Buyuk Gyote raqamlar dunyoni boshqarmaydi,
biroq ular dunyo qanday boshqarilayotganligini
koʻrsatib turadi, degan edi. Har qanday notiq
dalolatlarga tayanib mulohaza yuritadi. Albatta,
raqamlar bir-biriga bogʻlansa, tinglovchilar zerikmaydi. Quruq dalillarning oʻzi hech narsani isbotlamaydi. Uning ilmiy tahlili berilgandagina u haqiqatni
aniqlashning qudratli vositasiga aylanadi. Faktlarni
tanlashda tarafkashlikka yoʻl qoʻyib bolmaydi. Notiq
yutuqlarimizni qayd etish bilan birga, kamchilik,
xatolarimizni ham qayd etib, kelajakni oʻylagan holda
gapirishdan charchamasligi lozim.

Ba'zida duch kelgan raqamni ishlatavermay,
ularning eng xarakterlilarini tanlay bilish, qiyoslash
va odamlar ongiga obrazli qilib yetkazish talab qilinadi.
Bunday obrazli ifoda odamlarda aniq tasavvur
uyg'otadi. Notiq ana shunday misollardan ham toʻplab
borishi lozim.

Shu oʻrinda yana bir muhim masala — nufuzli
manbalarga murojaat qilish zarurligi xususida gapirib
oʻtishni lozim, deb bilamiz. Bu manbalar — taniqli
olimlarning dono fikrlari, hujjatlar, qonunlar,
fuqarolik huquqlari, guvohlarning dalillaridir. Eng
koʻp uchraydigan usul, albatta, iqtibos (sitata)lardan
foydalanishdir. Masalan, Alisher Navoiy, Zahiriddin
Bobur, Abdulla Qodiriy, Choʻlpon, Behbudiy,
Avloniy va boshqa allomalarimiz fikrlari, Amir




Temur, Maxatma Gandi, Islom Karimov kabi davlat
arboblari yoʻl-yoʻriqlarini nutqingizda unumli ishlatsangiz, foydadan xoli bo`lmaydi. Ammo iqtiboslarni
sujiste'mol qilmaslik kerak. Nega deganda, tinglovchilarda voizning oʻz mustaqil fikri yoʻq ekan, degan
xulosa tugʻiladi.

Uzoqqa bormay Yurtboshimizning notiqlik
mahoratini koʻzdan kechirsak, biz oʻzimizga oʻrnak
boʻlgulik koʻpdan-koʻp saboqlar olamiz. Prezidentimiz taniqli davlat va siyosat arbobi boʻlish bilan birga,
ajdodlarimizning bebaho merosini, jahon faylasuflari
ijodini, xalqimizning hikmatlarini, eng muhimi —
hayotni yaxshi bilganidan nutqlari yangi fikr va yangi
g'oyalarga boydir.

Nutq iloji boricha ta'sirchan chiqishi uchun kitobiy
soʻzlar oʻrniga jonli, jozibali, o“q bo`lib otiluvchi
soʻzlarni koʻproq ishlatishni tavsiya etamiz. Qadimgi
yunon faylasufi Platon aytganidek, “Har qanday nutq
goʻyo jonli mavjudot singari tuzilishi — uning jismi,
boshi va oyoqlari boʻlishi, o`z navbatida gavdasi bilan
qo`l-oyoqlari bir-biriga mos kelishi va bir butunni
tashkil etishi kerak.

“O`zbekiston — kelajagi buyuk davlat boʻladi” dedi
yurtboshimiz. Ha oʻn bir yil ichida milliy oʻzlikni
anglash, milliy g“ururni uygʻotish sari dadil qadamlar
tashlandi. Ammo hali oʻquvchi -yoshlar, talabalar
ma'naviyatini yuksaltirish, ularning ongiga onaVataniga, xalqiga va uning bugungi bunyodkorlik ishiga
ehtirom bilan qarash ruhini tarbiyalashga erishish
uchun koʻp mehnat qilishimiz kerak boʻladi.

Ziyolilar, itm, ma'rifat, ijod ahli hamisha xalq
dardiga sherik boʻlishi, zahmatkash elimizni faollikka




undashi, yoshlarni yot gʻoyalardan asrashi lozim.
Odamlarni bosh g`oya atrofida jipslashtirishda
notiqning ham oʻtkir soʻzi, mo''jizakor da'vati
salmoqli boʻladi. Yaxshi notiqning yuragi tinglovchining yuragini hayajonga soladi, fikri fikriga choʻgʻ
tashlaydi. Bugungi gʻoyalar kurashi avj olgan, istiqlol!ni asrab-avaylash zarur boʻlgan sharoitda kuchli
notiqlarning fidoyiligiga koʻp narsa bogʻliq.
Yoshlarning mard, vatanparvar, jasoratli, iymonli
boʻlishga undashda, «xalqning dengiz, toʻlqin, kuchga»
aylanishida ajoyib notiqlarimiz ham yurtboshimiz yonida
turib munosib hissalarini qoʻshadilar, degan umiddamiz.

2000-yil 10-aprel

KUNCHIQAR YURT MO`JIZASI 1

TAJRIBA

Soʻnggi yillarda Yaponiya — Oʻzbekiston doʻstlik
aloqalari tobora kengayib, rivojlanib bormoqda.
Mustaqillik yillarida ikki mamlakat oʻrtasida iqtisodiy,
ma'rifiy sohalarda bir qator shartnomalar imzolandi,
foydali tadbirlar amalga oshdi. Masalan, 1997-2000yillarda Xalqaro hamkorlik boʻyicha yapon agentligi
/JICA/ Yaponiyaning Oʻzbekistondagi elchixonasi
bilan hamkorlikda OʻzR Prezidenti huzuridagi davlat
va jamiyat qurilishi akademiyasida davlat boshqaruvi
tizimi, sanoat siyosati haqida qiziqarli ma'ruzalar
hamda suhbatlar uyushtirdi. Dunyoga dong£ʻi ketgan




mazkur agentlik «Odamlar, mamlakatlar va qalblar
uchun» shiori ostida ish olib boradi. Men ushbu foydali
uchrashuvlarda ishtirok etdim.

Barchaga ma'lumki, ikkinchi jahon urushi Yaponiyaga misli koʻrilmagan talafotlar yetkazdi. Yapon
xalqi qiyinchiliklarni mardonavor yengib oʻtdi va 70yillarga kelib jahonning eng yetakchi mamlakatlariga
qoʻshilib oldi. Boshqa bironta xalq inqirozdan taraqqiyot yoʻliga bu qadar qisqa vaqt ichida chiqib olganligini
hech eslay olmaymiz.

Xoʻsh, Yaponiya taraqqiyot yoʻli nimadan iborat?
Uning oʻrganadigan jihatlari bormi? Ha, bor albatta.
Keling ana shu omillar haqida birma-bir toʻxtalib
oʻtaylik. Avvalo, 50-yillardayoq Yaponiyada modernizatsiya jarayonlari aniq, pishiq-puxta olib borildi.
Davlat boshqaruv tizimida eski uslublardan voz
kechilib, yangicha g“arbona usullarga osongina oʻtildi.
Agar shunday qilinmasa, AQSh, Angliya, Fransiya
kabi rivojlangan mamlakatlarga yetib olish, iqtisodda
burilish yasash birmuncha qiyin kechardi. Yaponlar
Gʻarb va Sharq tajribasini omuxta qilgan holda oʻz
modellarini tezlikda yaratishga muvaffaq boʻldilar. Ming
yillar mobaynida hukm surgan imperator hokimiyati
oʻrniga dunyoviy demokratik tizim o`rnatildi.

1945-yilda urush tugagandan keyin haqiqiy
islohotlar davri ildam boshlanib ketdi. Yirik konsernlar, birlashmalar tarqatib yuborildi. Qishloq
xoʻjaligi, maorif, qonunchilik tizimlarida chuqur
islohotlar dadil boshlandi. Siyosat dindan ajratildi.
Demokratiya, ya'ni xalq hokimiyatiga keng imkoniyatlar eshigi ochib berildi. Mamlakat Konstitutsiyasi
qayta koʻrib chiqilib, 1947-yilda u yangitdan qabul
qilindi. Xalqning oliy hokimiyati tiklanishi va inson
huquqlari hurmat qilinishi konstitutsiyaning bosh




tamoyiliga aylandi. Imperator hokimiyatidan xalq
suverenitetga oʻtilishi — Yaponiya tarixida buyuk
inqilobiy oʻzgarish edi, albatta. Bu holat yapon
millatining oʻzini koʻrsatishi, oʻz iste'dodini toʻla
namoyon etishiga imkon yaratdi.

1947-yildan boshlab Yaponiya tinchlik siyosatini
mahkam ushladi, har qanday urushlarga qarshi turdi.
Chunki Yaponiya iqtisodini tezroq oyoqqa turgʻizish
asl maqsadga aylangan edi. Avvalo qonun chiqaruvchi,
ijro va sud hokimiyati vazifalarining teng taqsimlab
berilgani va ijrosi ta'minlangani barcha tizimlarning
aniq maromda ishlashiga katta yordam berdi.

Shu oʻrinda Konstitutsiya bilan bir vaqtning oʻzida
1947-yilda kuchga kirgan «Davlat xizmatchilari
toʻgʻrisidagi qonun»ning ahamiyatini alohida qayd etib
oʻtish joiz, deb bilamiz. Bu qonun ma'muriy va davlat
boshqaruvi tizimini isloh qilish, davlat xizmatchilarining xalq, millat oldidagi mas'uliyatini koʻtarishga
xizmat qildi. Natijada korrupsiya, poraxoʻrlik, aldamchilik yoʻllari tamoman berkildi.

Yaponiyada parlament — mahkama tipidagi tizim
ishlaydi. Parlament vakillik palatasi va maslahatchilar
palatasidan tashkil topgan. Vakillik palatasiga 500
deputat toʻrt yil muddatga saylanadi, bu palata tarqatib
yuborilishi ham mumkin. Maslahatchilar palatasiga
252 deputat 6 yilga saylanadi, deputatlarning yarmi
har 3 yilda qayta saylanadi, biroq tarqatib yuborilmaydi.
Vakillik palatasi mavqei yuqori boʻlib, qonunlarni
chiqarishda, budjetni tasdiqlashda, bosh vazirni
tayinlashda ularga katta huquqlar berilgan.

Sud hokimiyati uch tizim — oliy, apellatsion va
mahalliy suddan tashkil topgan. Yaponiyada oliy sud,




8 apellyatsion, 50 oilaviy, 448 ish yurituvchi sudlar
ishlab turibdi.

Vazirlar Mahkamasini /ijro etuvchi hokimiyat/
bosh vazir va 20 vazirdan iborat mahkama boshqaradi.
Vazirlar Mahkamasi parlament oldida mas'uldir.
Vazirlarni bosh vazir tayinlaydi. Vazirlar Mahkamasi
mamlakat tashqi siyosatini olib boradi, xalqaro
shartnomalarni tuzadi, amnistiya haqida qarorlar
qabul qiladi, vakillar palatasini tarqatib yuboradi.

Yangilik jihati shundaki, hukumat tizimida, vazirliklar qoshida oʻz faoliyatini va har bir kadrning
xizmat vazifasini nechogʻliq bajarishini nazorat
qiluvchi mustaqil kengash va boshqarma boʻladi.
Vazirlik kotibiyati, departament va byurolarda
oʻrnashgan mazkur nazorat organlarining har birida
10 tadan xodim ishlaydi.

Yaponiyaning oʻzini-oʻzi boshqarish tizimini
oʻrganish ham foydadan xoli bo`lmaydi. Mamlakatda
47 prefektura, 3232 shahar, posyolka va qishloq
jamoasi, 23 maxsus rayon bor. Prefektura gubernatori
30 yoshdan, munisipial meri 2$ yoshdan saylana
oladi. Oʻzbekistondan farqli tomoni shuki, mahalliy
oʻzini-oʻzi boshqarish organlariga birqator qo`shimcha
huquqlar, ya'ni budjet, kadrlar, qurilish masalalari
bilan shugʻullanishga ruxsat berilgan.

XX asrning oxirgi ellik yili ichida mamlakatning
ma'muriy tizimida 1962, 1981-yillarda chuqur
islohotlar oʻtkazildi. Davlat xizmatchilarini qayta
tayyorlash tizimining yoʻlga qoʻyilishi — eng foydali,
samarali islohotlardan bo`ldi, desak yanglishmaymiz.
Unga koʻra, xodimlar kategoriyasiga qarab oʻnlab
yoʻnalishlarda, turli muddatdagi kurslarda muntazam
oʻqib turishadi. Masalan, 1950-yildan buyon markaziy

SI



organ, vazirlik hamda mahalliy davlat organlari
xodimlari toʻrt kundan boshlab ikki oygacha davlat
xizmatchilari ishlari palatasi tomonidan o`qitilmoqda.
Palata yozma imtihon va suhbat tariqasida kurslarga
qabul qiladi, uni a'lo baholarga bitirganlar yuqoriroq
lavozimlarga demokratik asosda koʻtariladi. Bu
mexanizmning yaxshiligi shundaki, xodimning
bilimi, malakasi, shaxsiy xizmatlariga qarab lavozimga
koʻtarish hech qachon tanish-bilish, oshnaogʻaynigarchilik va korrupsiyaga yoʻl bermaydi. Davlat
xizmatchilari ishlari Palatasi kurslarni bitirgan
kadrlarning roʻyxatini parlamentga va hukumatga
muntazam ravishda yuborib turadi.

SABOQLAR

Oʻzbekistonda jamiyatning bir bosqichdan ikkinchi
bosqichga oʻtish jarayoni davom etmoqda. Bu jarayonning
ildam borishida shaxs, jamiyat va davlatning` oʻziga
xos oʻrni, oldiga qoʻygan vazifalari boʻladi. Davlat
bosh islohotchi vazifasini sidqidildan bajarib kelmoqda,
jamiyat va shaxsning oʻzini namoyon etishida ham ijobiy
siljishlar kuzatilmoqda... Boshqa mamlakatlarda bu
murakkab jarayon qanday kechdi deb soʻrashingiz
mumkin. Albatta, har bir davlat inqilobiy oʻzgarishlar
davrida oʻz tarixiy tajribasi, an'analariga tayanib ish
koʻradi. Shunday qilingandagina islohotlar yaxshi
samaralar keltiradi. O`zbekistonda ham milliy oʻziga
xoslik, sharqona urflarga amal qilinmoqda. Xoʻsh,
Yaponiyada bu borada qanday ishlar amalga oshirildi,
degan haqli savol tugʻiladi.




Agar Yaponiyaning soʻnggi ellik yillik tarixini
koʻzdan kechiradigan boʻlsak, davlat bir tizim /ming
yillik imperator tizimi, 250 yillik dunyodan uzilib
qolish rejimi/dan butunlay voz kechib, demokratik
bozor iqtisodi yoʻlini tanlab xato qilmaganining
guvohi boʻlamiz. Bunda davlat olib borgan oqilona
toʻgʻri siyosat muhim ahamiyat kasb etdi. Davlat jamoat
tashkilotlariga, kichik va oʻrta biznesga, moliyaviy
institutlarga tayandi va ularga yetarli sharoit yaratib
berdi. Davlatning xalqqa ishonch bildirib hamkorlikda
ish olib borgani eng muhim yutug`i boʻldi, albatta.
Bu psixologik holat ishlab chiqarishda, xususan,
sanoat siyosatida yetakchi omilga aylandi. Sanoatda
Oʻzbekistonda boʻ`layotganidek bosqichma-bosqich
islohotlar olib borildi. Ularni ma'lumot tariqasida
birma-bir sanab oʻtamiz.

1945-55-yillar urush yetkazgan zararlarni tuzatish
va oʻz sanoati poydevorini yaratish davri boʻldi. Dastlab
eng samarali sanoat sohalari boʻlgan koʻmir va qora
metallurgiya moliyalashtirildi. 1949-yildan boshlab
dengiz transporti,elektroenergetika, sintetik tola va
mineral oʻgʻitlar ishlab chiqarishga e'tibor kuchayib
bordi.

Mamlakat sanoat siyosatining elementlari va
mexanizmlari uzoq muddatga moʻljallab ishlab
chiqildi. Malaka, tartib-intizom, texnologiya, kadrlar
tayyorlash, kredit-moliya, soliq sohalarida birin-ketin
chuqur islohotlar oʻtkazildi. Hatto Amerika, Germaniya singari rivojlangan mamlakatlar tarixida ham
bunchalik keng islechotlar qilingan emas. Yaponiya
asl maqsadiga erishish, jahon iqtisodida yoʻqotib
qoʻygan mavqeini yana tiklash uchun kechayukunduz jon kuydirdi: maxsus qonunlar ishlab chiqdi,




ma'muriy rahbarlik tizimini butunlay oʻzgartirdi,
sanoatning eng zarur foydali sohalariga chetdan
investitsiyalarni koʻplab jalb qilaverdi. Investisiyalarni
ham Yaponiya Taraqqiyot Banki orqali yuborib,
banklarini oyoqqa turgʻ“izdi, shular hisobiga sanoatda
soliqlar miqdori kamaya bordi, subsidiyalar ham berib
borildi. Siyosiy jihati o`rganib chiqilgandan so`ng sanoat
korxonalari moliyatashtirildi.

1955-1973-yillarga kelib yuqoridagi maxsus
tadbirlar katta foyda keltirib, yuqori darajada iqtisodiy
oʻsish davri koʻzga tashlana boshladi. Ayniqsa, ogʻir
va kimyo sanoati ildam rivojlandi. 1955-yilda Yaponiya
GATTOga a'zo boʻlgach, 1960-yilda tashqi savdoda
erkinlashtirish dasturi qabul qilindi. Xorijiy mamlakatlarga ish oʻrganish uchun minglab mutaxassislar
yuborildi. Bu davrga kelib sifatga nazorat haddan ziyod
kuchaydi, marketing tizimi yoʻlga qoʻyildi. Natijada
yangi bozorlarni oʻzlashtirish va mahsulot chiqarish
hajmi keskin koʻpaydi. Eksport boʻyicha DJETRO
kengashi ish boshlagandan keyin eksport ham davlat
tomonidan moliyalashtirib borildi, soliq miqdori esa
pasaydi. 70-yillar oʻrtalarida ilgʻor texnologiyani
amalda qo`llovchi ilmiy markazlar tashkil etilib, ular
ishi har jihatdan ragʻbatlantirib borildi.

1973-1998-yillarda yangi bosqich boshlandi.
«Temir» iqtisod davridan» «integral sxemalar
iqtisodi»ga jadal oʻtildi. Bu Yaponiya taraqqiyotining
debochasi edi. Masalan, 1 tonna poʻlatning qoʻshimcha
qiymati 100 ming iyenga baholansa, 1! tonna integral
sxema 100 mln.dan 3 mld. iyengacha baholanadigan
boʻldi. Shuning uchun rangli metallurgiya, alyumin
sanoati, kemasozlik toʻla davlat nazoratiga olindi.




Endi Yaponiya Osyo mintaqasi davlatlariga oʻz
investitsiyalarini jalb eta boshladi. Oʻz navbatida, yapon
jamiyati sharoit taqozosiga koʻra davlat-ma'muriy,
davlat moliyasi, ijtimoiy kafolat, iqtisod, moliya ta'lim
tizimida yangi-yangi islohotlarni aniq maromda
oʻtkazishga kirishdi.

Yaponiya saboq olish, tajriba oshirishdan hech
charchamadi. Qarangki, davlat xizmatchilari yuqori
malakaga ega boʻlishiga qaramay, AQShning Garvard.
Kolumbiya, Kaliforniya, Konel, Stenford,
Michigan, Nyu-York, Janubiy Kaliforniya, Jons
Xopkins, Taft, Pensilvaniya, Prinston /jami 17
oʻquv yurti/, Angliyaning Kembrij, Erinburg,
London, Lankastr, Fransiyaning institusjona!
siyosat, 1-Parij, 2-Parij, Germaniyaning Frayburg,
Gettengen, Kanadaning Gerf universitetlariga uzoq
muddatli stajirovkaga har yili yuborib turiladi.
Shuningdek, Avstraliya, Shveysariya, Kanada, Yangi
Zelandiya, Shvetsiya, Xitoy, Janubiy Koreya,
Malayziya kabi 30 dan ziyod davlatlarning hukumati
qoshidagi tashkilotlarga qisqa muddatli xizmat safarlari
muntazam uyushtiriladi. Kadrlar o“z vataniga qaytib
kelgach, boshqaruv tizimiga va ishlab chiqarishga
jahon peshqadam davlatlari yangiliklarini dadil joriy
etadilar. Hukumat mazkur porloq maqsadlarga
mablagʻlarni hech ayamay sarflaydi.

Xulosa qilib aytganda, Yaponiyaning juda boy,
qiziqarli ish tajribasini istagancha o`rgansa arziydi.
Yaponiya mo`'jizasini Yevropada ham, Amerikada ham
siyosatchilar, iqtisodchilar katta qiziqish bilan
oʻrganishmoqda. Oʻzbekistonda ham Yaponiya
tajribasiga ehtiyojni sezish qiyin emas. Chunki Osiyo
qit'asidagi ikki xalqning psixologiyasi, mehnatga




munosabatida koʻplab oʻxshashlik jihatlari mavjud.
Nazarimda, 1997-yildan buyon OʻzR Prezidenti
huzuridagi davlat va jamiyat qurilishi akademiyasida
iste'dodli yosh rahbar kadrlarga yapon mutaxassislarining berayotgan saboqlari yaxshi samaralar bera
boshladi.

1999-yilning may oyida Oʻzbekiston Respublikasi
Prezidenti Islom Karimov mamlakatimizga tashrif
buyurgan Yaponiya tashqi ishlar vaziri Masaxiko
Koumuro rahbarligidagi delegatsiyani qabul qildi.
Kunchiqar mamlakati tashqi ishlar vazirining tashrifi
Yaponiya hukumatining O`zbekiston bilan aloqalarini
kengaytirishga qiziqishi ortib borayotganidan dalolat
beradi. Oʻsha kunlari Toshkentda Yaponiyaning xalqaro
hamkorlik boʻyicha agentligi /JICA/ ning Markaziy
Osiyo mintaqaviy vakolatxonasi ochildi. JICA 72
davlatda faoliyat koʻrsatayotgan boʻlsa-da, Toshkentdagi vakolatxona MDHda yagonadir. 2002-yil 2831-iyulida Oʻzbekiston Prezidenti Islom Karimov
Yaponiyaga tashrif buyuradi. Islom Karimov Bosh
vazir Т. Koidzumi va imperator Akixito bilan
uchrashadi. Tokiyoda jami 14 ta xujjat imzolanib, oʻzaro
munosabatlarning huquqiy qoydevori yaratiladi.Safar
chogʻida muhim tarixiy voqea yuz beradi: Oʻzbekiston
2002 yil mart oyida AQShning strategik hamkori deb
e'lon qilingan boʻlsa, endilikda dunyoning yana bir
qudrati davlati Yaponiya bilan doʻstlik, strategik
sheriklik va hamkorlik toʻgʻrisidagi qo`shma bayonotga
imzo chekiladi.

Ha, oʻzbek va yapon xalqlari oʻrtasidagi amaliy
hamkorlikning yangi, istiqbolli davri boshlandi.

«Xalq so'zi» gazetasi,
2002-yil 28-iyul.




— XITOY ADABIYOTI VA TARIXI a
QIZIQAMAN

Ma'lumki, qadimgi Xitoy tarixi va madaniyati,
oʻziga xos turmush tarzi, boy an'analari koʻpchilikni
oʻziga rom qilib keladi.

Shular qatori menda ham mamlakatning oʻtmishi
va bugungi kuniga qiziqish kuchlidir. Bu bolaligimda
emas, balki yaqin yillarda paydo boʻldi. Men 1976yilda maktabni tamomlagach, Toshkentga kelib
ToshDU (hozirgi O'zMU) jurnalistika fakultetiga
oʻqishga kirdim. Niyatim — jurnalist boʻlib, oʻzim
yashayotgan oʻlka — qadim Nurota tarixini oʻrganish,
toʻpori, bag'rikeng odamlari taqdirini imkon qadar
tasvirlash edi, xolos.

Falakning gardishi meni gazetachi emas, noshirga
aylantirib qoʻydi. Buyuk dargoh Gʻ.Gʻulom nomidagi
Adabiyot va san'at nashriyotida ishlagan paytimda
xizmat taqozosiga koʻra “Jahon adabiyoti
durdonalari”, “Doʻstlik kutubxonasi” turkumlarida
oʻnlab tarjima kitoblarni tahrir qilib, nashr etishimga
toʻgʻri kelgan. Jamoamiz rahbari taniqli shoir Erkin
Vohidov boʻlib, ijodiy xodimlar orasida respublikaga
dongʻi ketgan adib, tarjimon va shoirlar Xayriddin
Sultonov, Erkin A'zamov, Nosir Fozilov, Hasan
Toʻrabekov, Shavkat Rahmon, Muhammad Yusuf
bor edi. Shu bois, ishimiz zavqli, mazmunli va
albatta, sharafli edi.

Badiiy tarjima sohasida bir savol meni mudom
qiynardi: nega endi Amerika, Yevropa, hatto Afrika
xalqlari adabiyoti targʻib qilinadi-yu, yon qoʻshnimiz
boʻlgan buyuk Xitoy adabiyoti roʻyxatlarda yoʻq. Va
nashriyot kutubxonasini boshdan-oyoq koʻzdan




kechirib chiqdim. 50-yillardan keyin oʻtgan 30 yil
mobaynida Oʻzbekistonda Xitoy adabiyotidan bironta
kitob nashr etilmagan ekan. Men Xitoyning bugungi
kundagi siyosati, ijtimoiy-siyosiy hayoti haqida hech
qanday ma'lumot ololmay boshim qotdi. Moskvada
ham faqat 1980-yillarga kelib, “Nauka” nashriyotida
bir-ikkita ilmiy-ommabop kitoblar chiqa boshlagan
ekan, xolos. Bu “boʻshliq”ni toʻldirish koni foyda edi.
Shuning uchun negadir menda Xitoy tarixi va
adabiyotiga kuchli qiziqish uygʻondi. Tunu kun
adabiyotlarni varaqlash va tarjimaga asar tanlash bilan
ovora boʻldim. Jahon adabiyoti klassigi Lao She ijodi
menda katta taassurot qoldirdi. Koʻnglimga yaqin adib
ekan. Vaqtni o'tkazmay uning ayrim kitoblarini tarjima
qilishga kirishdim.

Dunyoda Misr, Yunon, Xitoy sivilizatsiyasi
rivojidan xabarimiz bor. Ana shu uch buyuk antik tarix,
madaniyatning sir-sinoatlari hali chuqur oʻrganilmagan. Xitoy jahondagi eng qadimgi va eng ulkan
davlatlardan biridir. Xitoy haqidagi eng koʻp ma'lumot N.Y. Bichurin (Nakinf) kitoblarida mavjud.
Olimning Xitoy, Tibet, Moʻgʻulistonning tarixi va
geografiyasiga oid oltita kitobi chop etilgan. Asli millati
chuvash boʻlgan N.Ya.Bichurin 1807-1821-yillarda
rus diniy missiyasining boshligʻi lavozimida Pekinda
istiqomat qilib, xitoy tili, adabiyoti va tarixini
mukammal egalladi. Uning hududimizning qadimiy
tarixiga doir “Qadimgi davrda Oʻrta Osiyoda xalqlar
haqida ma'lumotlar toʻplami” 1950-1953-yillari
Moskvada qayta nashr etildi. Ayni damda ulkan
mamlakatda 1,2 milliard aholi istiqomat qiladi. Nega
biz qadimgi yunon, hind afsonalarini oʻrgangan
holda, Xitoy mif va afsonalarini mutolaa qilmas




ekanmiz? Axir, ota-bobolarimiz xitoy tarixiy
manbalariga juda koʻp murojaat qilishgan-ku. Deylik,
Sima Syanning (mil.av.145-86) “Tarix” — “Shi Szi”
— koʻp jildlik kitobi (jami 130 bob) miloddan oldingi
tariximizni oʻrganishda muhim qoʻllanma vazifasini
oʻtagan. Unda Fargʻona (Davan) davlati, qadimiy xalqi
hayoti ham yoritiladi. 1959-yili “Shi Szi” 6 jildga
yigʻilib, Pekinda chop etildi, ingliz, fransuz tillariga
oʻgirildi, rus tilida Moskvada 1972-75, 1984-86-yillarda
bosildi. Ban Gu (32-92), Fan Xua (398-445), Li
Yan-Shu (595-678) kitoblarida ham Oʻrta Osiyo,
Xorazm, Sharqiy Turkistonning tarixi haqida
qimmatli ma'lumotlar keltiriladi. Eramizdan oldin
VI-V asrlarda vujudga kelgan Konfutsiylik mafkurasi
ham oʻrganishga loyiq. Unga koʻra, har bir kishi
jamiyatdagi oʻrnini bilsin: podsho-podsholigini, otaotalik, bola-farzandlik burchini toʻliq ato etsin.
Eramizdan oldingi 108-yillardaochilgan “Buyuk ipak
yoʻli” faoliyati ham dunyo jamoatchiligini qiziqtirib
kelmoqda. “Qadimgi Xitoy miflari” kitobi (“Mifi
Drevnego Kitaya”) ning esa qimmati ulardan ham
yuqoriroqdir. Bu oʻlmas kitobni varaqlab chiqar
ekanman, “Oʻzbek miflari” yoki “Turkiston xalqlari
miflari” nomli ensiklopedik nashrlarga ehtiyoj naqadar
kattaligini his qildim. Xitoyda bir necha ming yillik
tarix, ma'naviy boyliklari, muhimi yozuvi koʻz
qorachigʻidek ardoqlab saqlanganini bilib, ularga juda
havasim keldi.

Vaqt masalasi cheklanganligi sababli koʻnglimga
yaqin yozuvchi — Lao She (1899-1966) asarlarini
oʻgirdim. Moskvada Lao Shening oʻnlab asarlari,
“Saylanma”si bosilib chiqqan. 1994-yilda adibning
“Beva ayol qissasi” kitobini oʻgirib, 50 ming nusxada




nashr ettirdim. Kitob juda tez orada tarqalib ketdi.
Yozuvchi ayollarning murakkab qismatini mohirona
ochib beradi... Shundan keyin Lao Shega-olamshumul
shuhrat keltirgan “Mushuklar saltanati” (“Zapiski
o Koshachem gorode”) satirik romanini tarjima qilishga
kirishdim. Roman ”izm” mafkuralarining mamlakat
va odamlar taqdiriga salbiy ta'siriga bagʻishlangan. Unda
jamiyat qatlamlarining gurkirashi va soʻnishi —
tanazzuli sodda, ishonarli yoritiladi. “Katta Chayon
— katta avlod, Kichik Chayon — kichik, yosh avlod
oʻrtasidagi munosabatlarning uzilishi, ta'lim, armiya,
kutubxona, hokimiyat tizimidagi buzilishlar yorqin
boʻyoqlarda qiziqarli tasvirlanadi. Kitobga Oʻzbekiston
Xalq yozuvchisi Ne'mat Aminov soʻzboshi yozdi.
Xullas, “Mushuklar saltanati” — bashorat etuvchi
kitob. Unda giyohvandlikning jamiyat tabaqalari orasida
keng tarqalishi, u — foyda olish, odamlarni va
mamlakatlarni zulmat qa'riga tortish vositasi ekanligi
oshkora ochib beriladi. Shu bois, “Mushuklar
saltanati” kitobi — ogoh etuvchi asar hamdir. 1996yilda mazkur asar Toshkentdagi “Yozuvchi”
nashriyotida oʻzbek tilida bosilib chiqdi. Hozir meni
bir ijodkor sifatida kitob haqidagi xolis mulohazalar
qiziqtiradi. Bular keyingi tarjima kitoblarga turtki boʻlsa
ajab emas.

Endi ijodiy rejalarim haqida ikki ogʻiz. Navbatdagi
rejam — Xitoy adabiyoti tarixi haqida ilmiy-ommabop
tadqiqotlar yozishdir. Hozirga qadar ancha-muncha
kitoblarni o'qib chiqdim, materiallar to'pladim. Yana
bir orzuim — qadimiy va navqiron Xitoy mamlakatida
bo'lish, uzunligi 5 ming kilometrga choʻzilgan
purviqor Xitoy devorini va boshqa afsonaviy joylarni




borib koʻrish. Agar imkoniyat tugʻilsa, “Ipak yoʻli
boʻylab: kecha va bugun” nomli kitob-albomni tayyorlab, nashr etish niyatidaman.

1997-yil 21-mart

1 URJUZA YOKI 1326 BAYT TIBBIY OʻGIT» 1

Soʻnggi paytlarda xalqimiz orasida tibbiy merosimizga, xususan, ibn Sino va ar-Roziyning asarlariga
qiziqish kuchaymoqda. Zukko kitobxonlar taxminan
o'n asrlar muqaddam yaratilgan ushbu ganjinalarni
sharhlar, izohlar bilan oʻqishga, ulardan kundalik
turmushda foydalanishga orzumand. Kuzatishimizcha,
Moskvada, Kavkazorti, Boltiqboʻyi mamlakatlari,
Almatida va Dushanbeda ilmiy-ommabop akademik
nashrlar salmogʻi ko“paymoqda. Bizda ham shunday
ommabop nashrlarga ehtiyoj katta.

Ibn Sinoning «Urjuza» si — nodir asar. U «Tib
qonuni» kabi murakkab tilda emas, balki sodda,
tushunarli tilda yozilgan. Hatto ibn Rushd ustozi,
andaluslik mashhur tabibning uqtirishicha, «Urjuza»
«Qonun» dan yuqori turadi. Shuning uchun «Utjuza»ga
koʻplab sharhlar bitilgan. Mazkur sharhlar orasida
eng moʻ'tabari ibn Rushdning «Qulliyot» sharhi
boʻlib, uning muqaddimasida «Urjuza» — tabobat
ilmiga madhat, muqaddimadir, deydi. Chunki Ibn
Sino «Qonun» ga oʻxshab bu asarida inson organizmida
boʻladigan kasalliklarni ta'riflaydi, soʻng ularni
davolash yoʻllarini birma-bir bayon etadi.




«Urjuza» mundarijasi, kompozitsion qurilishi ajoyib.
Buyuk tabib kitob boshidayoq tibni ilmiy va amaliy
qismlarga taqsimlaydi. Ilmiy nazariy qismi ettita: tabiat
— rukn (unsur), mizoj, xilt, a'zolar, ruhlar, quvvatlar, ishlar (fe'llar) hamda oltita: zurriyot — havo,
yeyish va ichish, uyqu va uyg'oqlik, harakat va harakatsizlik, boʻ“shanish va boʻ'shanmaslik, nafsoniy harakatlardan iborat. Tibning amaliy qismi qoʻl va dori bilan
bajariladigan amallardir.

Endi «Urjuza»ni varaqlay boshlaymiz. Muallif rukn
(unsur)lar haqida gapira turib, shunday yozadi: «24.
Ўйшаг haqida Buqrotning soʻzi toʻgʻriki, ular-suv,
olov, tuproq va shamol (havo)dan iboratdir. 25. Bu
haqda Buqrotning dalili shuki, qachon jism halok
boʻlsa, u noiloj qayta oʻsha (toʻrt ruknga) aylanadi».
Unsurlardan keyin mizojning quvvatlariga oʻtiladi. «29.
(Ular) issiq, sovuq, quruq va yumshoq (hoʻl)dan
iboratki, u ushlagan kishining sezgisiga yetadi... 32.
Issiqlik olovda va havoda, sovuqlik esa tuproqda, suvda
boʻladi. 33. Quruqlik olov bilan tuproq oʻrtasida, hoʻllik
esa suv bilan bulut (havo) oʻrtasida».

Oʻz navbatida, ibn Sino birgina mizojning biz
bilgan va bilmagan toʻqqizta turini bayon etadi. Fasllar
mizoji shundaki, qish (fasli)da balg'am kuchayadi,
bahorda esa qon qoʻzgʻaladi, yoz (fasli)da safro boʻlsa,
savdo (qora o't) kuz fasli uchun xosdir.

Qayd etish lozimki, shifokorlar va bemorlarning
ayrim qismi bunday ma'lumotlarga ega emaslar.
Unsurlar va mizojlarni bilmaslik oqibatida davolashda
birmuncha qiyinchilik tugʻiladi. Deylik, yosh mizoji,
erkak va ayollar mizoji, teri rangiga qarab mizojni




aniqlash, moʻyning ranglari (moʻ“yi oq kishi sovuq,
moʻ`yi qora kishi issiq, moʻyi qizgʻish matla mizoji
mo`'tadil boʻladi), koʻz ranglari va h.k. bayoni
kitobxonlar hayotida koʻp asqotadi, deb oʻylaymiz.

«Urjuza»ning ikkinchi qismi amaliy qism boʻlib,
u 772-1326 - tibbiy oʻgitlarni qamrab oladi. Unda
inson uchun eng zarur tadbirlar (taom yeyish,
ichimlik, uyqu, badantarbiya) bayon etilgandir.
Ayniqsa, «Kasaldan yangi turgan kishining tadbiri»
hamda dorilar (yumshatuvchi, yaralarni tozalovchi,
tomirlar ogʻzini ochuvchi, ogʻriqni toʻxtatuvchi)ga
oid boblar zarur ma'lumotlarga boyligi bilan ajralib
turadi.

Bundan tashqari, yuqorida koʻrganimizdek,
mizojlarga bogʻliq turli kasalliklar bayoni ham
qiziqarlidir. Ibn Sino qonli, safroli, balg“amli, savdoga
tegishli kasalliklar muolajasini ishonarli tilda.
tushuntirib beradi. Tibbiy amaliyotning ikkinchi boʻlagi
— tomirdan qon olish, goʻshtni tilish, issiq suyakni
oʻz oʻrniga qoʻyish va kitob oxirida (1321-1326-raqam)
suyak chiqqanini davolash boblarigacha hammasi juda
foydali, nodir o`gitlar sanaladi.

Ana shu nozik jihatlarni hisobga olganda, «Urjuza»
tibbiyot xodimlarigagina emas, balki maktab oʻquvchilari, oʻqituvchilar, keng xalq ommasiga moʻljallangan zarur qoʻllanmadir. Uni sharqshunos olim
Shoikrom Shoislomov koʻp yillar muqaddam tarjima
qilgan edi.

«Utjuza yoki 1326 bayt tibbiy oʻgit» qayta ishlagan
nashri 1999-yilda Abu Ali ibn Sino nomidagi tibbiyot
nashriyotida «Buyuk tabiblar maslahati» turkumida
chop etilgan.

1999-yil 27-avgust




1 BIR XONADON TAQDIRI

Gabriel Garsia Markes kolumbiyalik dongʻi ketgan
adib. 60-yillar oxirida “Yolgʻizlikning yuz yili” romani
bosilib chiqdi-yu, nomi dunyoga mashhur boʻlib ketdi.
Bu ajoyib asar mehr-shafqat tuygʻusidan bebahra
boʻlgan, johillikka toʻlib toshgan OLAM va xudbinlashNgan ODAMZODning soʻnggi yuz yillik
qismatini toʻlaqonli qamrab oladi. O, bu ayanchli
qismatni kitob varaqlarida oʻqish va yurak-yurakdan
his qilish naqadar azob-uqubat ekanini tushunsangiz
edi?:

Ming nadomatlar boʻlsinkim, baxtsizligiga insonning oʻzi aybdor boʻlar ekan. Ma'naviy qashshoqlik,
madaniyatsizlik, beparvolik, tanballik, manqurtlik
har bir kishini shu koʻyga soladi. Alal oqibat, bu
dunyoi bevafoda nomi-nishoni qolmaydi — abadulabad izsiz yoʻqoladi. Ammo kutilmaganda Buendialar
xonadonida yakkayu yagona voris, ya'ni sogʻlom,
barkamol vaki! dunyoga keladi. Ugina oilasi va oʻzini
oʻrab turgan muhitni asr botqoqligidan, zulmatdan
qutqarishi, yorugʻlik va farovonlikka boshlashi mumkin.
Faqat ugina bir zamonlar lo“lilar qishlogʻiga kelganida
pergament qogʻoziga yozib bobokaloniga topshirilgan
bashorat ma'nosini yechish qudratiga ega!

Kitob sahifalarida oʻqiymiz: “Aureliano taajjub yoki
qoʻrquvdan emas, balki ayni shu lahzada Melkiades
qoʻlyozmalari siriga kalit topganidan qotib qoldi.
Qoʻlyozmalar epigrafi yaqqo! koʻz oldiga keldi:
“Avlodning birinchi vakilini daraxtga bogʻlab

64



 

qoʻyishadi, avlodning soʻnggisini chumolilar yeb
bitiradi”.

Buendialar xonadonining halokati yoxud insoniyat
tarixining tanazzuli sababi qayerda, deb o`ylaysiz.
Nega bunday bo'ldi? Agar G'afur G'ulom nomidagi
Adabiyot va san'at nashriyotida 1990-yilda chop etilgan “Yolgʻizlikning yuz yili” romanini (N.Qobul va
A.Joʻraboyev tarjimasi) sinchiklab oʻqisangiz, yuqoridagi savollarga javob topasiz. Saboq bergulik asarning
oʻzbekcha tarjimasi muharriri va bir noshir sifatida
sizlarga shunday degim keladi. “Roman yolgʻizlikkazavolga yuz tutgan bir oilaning fojiali taqdiri orqali
insoniyat tarixining soʻnggi yuz yilligiga doir manzaralarni chizib beradi. Yolgʻizlik — ma'nan qashshoq
sivilizatsiya odamining atrof-olamdan uzilib qolishigina
emas, odamning o`ziga-o“ʻzi begonalashuvi hamdir;
azaliy an'analarning, ota-bolalik, qarindoshlik, ogʻainilik munosabatlarining... yemirilishi oqibatida paydo
boʻlgan ommaviy yolgʻizlik, ommaviy loqaydlikdir”.

Men ushbu xulosani kitobning soʻnggi sahifalariga
qoʻshimcha qilib yozib qoʻydim. Aslida ham shunday.
Markesning sehrli, boy olami bilan tanishuv menda
chuqur taassurot qoldirdi. Adabiyotga, soʻz san'atiga
boʻlgan mehrim oʻn chandon ortdi. Soʻz qudrati,
yozuvchining mo`'jiza yaratish san'atiga qoyil qolmay
ilojim qolmadi. Zamonaviy oʻzbek nasrining imkoniyat
darajasi naqadar cheklanganiga (buning ob'ektiv
sabablari bor) amin bo`ldim.

Markesning murakkab ustubi va talqini mutolaa
paytida sizni birmuncha qiynab qoʻysa-da bundan aslo
choʻchimang. Kitob dunyoqarashingizda inqilobiy




oʻzgarishlar sodir boʻlishiga zamin hozirlaydi. Bugunga
qadar badiiy olamingiz “Don Kixot”, “Geklberri
Finn”, “Tom Soyer”lar kabi sarguzashtnamo, madhgoʻyligu davrni maqtashdan nariga oʻtolmagan yuki
yengil kitoblardan iborat edi. 90-yillarga kelib, jamiyatda poklanish pallasi boshlandi. Siyosiy, iqtisodiy,
madaniy sohada kattayu kichik xalqlarning oʻz-oʻzini
tanishi, qadr-qimmatini anglashi jarayoni tezlashgan
davrda yuqori saviyadagi asarlarga ehtiyoj yuqori boʻladi.
Deylik, taniqli qirg`iz adibi va jamoat arbobi Ch.
Aytmatovning “Asrga tatigulik kun”, “Qiyomat”dek
umrboqiy asarlarga qiziqish kuchayadi. Ular safiga
Y.Dombhbrovskiyning “Keraksiz narsalar fakulteti”,
A.Dudinsevning “Oq liboslar”, A.Ribakovning “Arbat
bolalari” kabi yangi yoʻnalishdagi adabiyotlarini ham
bemalol kiritish mumkin.

“Yolg'izlikning yuz yili” ham sevib o'qiladigan asar.
U jahon adabiyoti oltin xazinasidan munosib oʻrin
egalladi.

Romanni oʻqishda davom etamiz. “U atrofini
qurshagan jamiki narsadan — qonni buzadigan koʻcha
fohishalaridan, choʻchqa dumli bola tug'adigan xonaki
ayollardan (darvoqe, Buendialar so'nggi avlodi lo tilar
bashorat qilganidek, choʻchqa dumli tugʻiladi. B.O.),
ilk muloqotdayoq kishini yigirma yillik urushga
yoʻliqtiradigan quroldan, axiyri, umidlarni puchga
chiqaradigan, jinnilarcha yakunlanadigan yengil-yelpi
yumushlardan va umuman, xudo yaxshilikka deb
yaratganu shayton yo'ldan ozdirgan hamma narsadan
qoʻrqardi”. Bunday faylasufona, hikmatli misralar
har bir oʻquvchini mushohadaga chorlaydi. Buyuk




Markes insonning badaxloq, jirkanch qiliqlari —
fojiasi ildizlarini rangli boʻyoqlarda, ustakorlarcha
tasvirlaydiki, unga tasannolar aytasiz.

Markes badiiy olami xususida biz yana uzoq
gapirishimiz mumkin. Bu durdona asarni oʻqib
chiqsangiz bir dunyo zavqu shavq, bahra olasiz,
adabiyotning qudratiga ishonasiz. Ha, yozuvchi
kuchini ba'zi maddohlarga oʻxshab “oʻtin yorishga
sarflamagan”, balki haqiqiy san'at asarini yaratgan!
U sizni chuqur oʻyga toldiradi, dunyoga yangicha nazar
bilan qarashga majbur qiladi. Zero, romandagi
Buendialar xonadoni taqdiri aslida insoniyatning yuz
yillik tarixidir.

1990-yil, 27-aprel

ARMONNING QO`SHIG`I

Oh, doʻsting shoir bo`lsa, qandoq yaxshi bo£larkan. Shunda sen shodlik va quvonch, gʻazab va nafrat
orasida tentirab yuraverar ekansan. Tuygʻularingni
ham tarbiyalab boraverasan. “Sim-simey, sim-sim.
Mabodo aldasam qoʻllarim sinsin” deya nido qiladi u
Bunday goʻzal she'rlarni oʻqiganingda ruhing yayraydi,
o`y-tashvishlardan bir oz xoli boʻlasan. Mayli-da.

She'riyat nima oʻzi? Nahotki u shu qadar shukuhli
va sururli, deb hayron qolaman. Armonning /shoir
doʻstim taxallusi/ ehtirosli olami menga yoqadi. Mana,
birgina she'rini tinglang:

Bu qanday zalolat, o'sha qullarga,

 




Bu eski kishanlar yangi yo`llarda.
Yana tosh doʻstini bilmas qo'llarda.
Ey, jahon egasi, jahon kimlarda,
Tadorik ko'r, jonim, savsanni chorla,
U kelsin biz tomon bulbuli zor-la.
Yo'lga tushaylik biz ayni nahorda,
Ortiq yasholmaymiz qora bahorda.

Yangicha ruhda yozilgan taskin va malham beruvchi
gaplar emasmi? Xoʻsh, yana she'r eshitgingiz kelib
qoldimi? Ajablanmang, bu ruhiy holat menda ham
bot-bot sodir boʻladi.

Soʻz — ulugʻ, qudratli! Armonning qoʻshiqlari
ona Turkiston dardlarini xalqqa oshkor aylashga
ulgurmay olam bilan vidolashgan Qodiriy, Choʻlpon
bobolarimizning sirli ovoziga juda oʻxshaydi.

Armonni yoshlar juda yaxshi koʻradi. Shogirdlari
ham oʻttizdan oshadi. U kelajakka qoʻl uzatib, oʻz
she'riyat dunyosini yaratishga kirishgan.

:.. U uyiga ishdan juda toliqib qaytdi. Bolalari eshik
oldida saf tortib turishgan edi.

Armon eski toʻrxaltani oʻgʻlining qoʻliga tutqazdi.
Kiyimini yechmayoq radiodan qoʻshiq yangray boshladi:

Nechun bu dardo kuchlarim chekinur,
Talvasa qoqinur, murodim o'kinur.
Qizimo, o'g'limo, dunyoda dunyosiz,
Ezildim, ezildim topmayin tomchi nur.

Qoʻshiq tugar-tugamas eshik qoʻngʻirogʻi jiringladi.
Qarasa, qoʻshnisi Gʻolib. Tijoratchi emasmi, holahvol so“ramay, yangi iqtisodiy taklifini aytdi.




— Kelin bilan maslahatlash. Agar ma'qul kelsa,
hamkorlik qilamiz. Senga ozgina qoladi. Oilang rizqi-da
doʻstim. Tanishlaring koʻp, vaqtni boy berma, —
dediyu, chiqib ketdi.

Armon oʻyga toldi. Nima qilsa ekan-a? She'rga tashna
qalblarga u nima deydi? Bolalariga nima desin?
Ustozlarigachi?

 

! «HALI XOMSIZLAR»

 

Armon doʻstim! Ruhiyating qalay, eson-omon
yuribsanmi? Samarqandda hayot tarzi qanday kechmoqda?

Kuni kecha viloyatdan kelgan jurnalist doʻstimizning nooʻrin tanqididan jahling chiqib, meni himoya
etganingdan xijolatdaman. Sezishimcha, stereotipni
buzish, yangicha fikrlash hammaga ham yoqavermaydi.
«Hali yoshsizlar, xomsizlar. Oʻn yildan keyin gaplashamiz», degan kinoyalar koʻpayib ketdi-da. Keskin
toʻg'ri gaplaring, ishonarli dalillarning bilan sen ularni
qayirib tashlading, qoyilman.

Ellikvoylar negadir kichiklarga past nazar bilan
qaraydilar. Qiziqqon, chapani yoshlar birikmaydi, yoshi
«ulugʻ»lar esa oson birlashib, o“z hukmini oʻtkazadi.

Iloj qancha? Orzular yoʻlidagi parvozlardan soʻng
yerga pastlab uchishing lozim. Jamoada akalarning
tanbehlarini jimgina eshitishga majbursan. Oldin
she'riyat turadi deysanmi? Yoʻq, yanglishasan, avval
oʻzaro munosabatlar, keyin ijodga navbat. Maydachuydalarga hushim yoʻq dedingmi? Unda hayotiy




tajribamdan oz-oz yuqtirib turaman. Menimcha, bu
— shaxsiy hayotingda katta foyda bersa ajab emas. Shunda
hurmating oshadi, hatto xizmat pog`onasi
pillapoyasiga koʻtarilishing osonlashadi.

Armon doʻstim! Sen jamoadagi «aka»larning
mayda-chuyda gaplariga, beoʻrin savollari-yu, ruhiy
qiynoqlariga bardosh berishingga toʻgʻri keladi.
Koʻpincha yon berishing, «aka, siz haqsiz, fikringizga
qo`shilaman» deb, uzoq yillik ish stajini hurmatlashing kerak. Nega deb yana soʻraysan-a? Oʻzbekchilik! Kerak, vassalom!

Biz hurmatli akamiz aytganiday hali «xom» va
«gʻoʻr» yigitlarmiz. Menimcha, bu gaplarda haqiqat
borga oʻxshaydi. Xoʻsh, oʻzing bu haqda nima deysan?
Javoblaringni kutaman.

Hurmat ila doʻsting Orzu.

ILOJ QANCHA?

Ota-bobolarimiz hikoya qilishlaricha, hayotda yaxshi
va yomon odamlar toifasi boʻlar ekan. Ammo hamma
balo shundaki, yuz yil yashaganingda ham yaxshi
kimu yomon kim — uning muomalasi, yurish-turishi,
gapirish ohangidan roʻparangdagi odamning asli
qandayligini bilib olish qiyin. Odatda, boy-badavlat
odamning kayfi chogʻ, yuzi quvnaydi, u dadil, dangal
gapiradi, imillab javob bersang, jerkib tashlaydi.
Oʻrtaholning yuzi tashvishnok, asabi tarang, oʻzi
parishonxotir, aftodahol boʻladi...

Odamning qiyofasiga qarab uning yaxshi-yomonligi,
mard yo nomardligi, zaif yoki kuchliligini aniqlash




haqida eski kitoblarda turli rivoyatlar koʻchib yuradi.
Ulardan biri ushbudir. Koʻp asrlar muqaddam bir
avliyosifat kishi yashagan ekan. Bir kuni unga: «Pirim,
bir ma'rakada falon kishi sizni koʻklarga koʻtarib
maqtadi», deb xabar yetkazishibdi. Pir suhbatdoshiga
shunday javob qilibdi: «Uning oʻzi kim ediki, meni
bu qadar maqtaydi? Agar soʻzimga qarab bilsa, qattiq
yanglishur, chunki soʻz va tovush, ogʻiz va lab boryoʻgʻi alomatlardir. Ishimga qarab bilsa, ish degani
ham ikkilamchi va o“tkinchidir. Bordi-yu mohiyatimga
yetgan, asliyatimni anglagan boʻlsa, iqrormanki,
meni maqtagay va oʻsha maqtovi mening so`zimga yo
ishimga emas, balki oʻzimga taalluqlidir».

Bu gaplarda hikmat bisyor. Insonni tanish boshqayu,
uni bilish boshqa narsadir. Men €ru doʻstlarim,
tanishlarim bilan turli bahona-yu sabablar tufayli
bot-bot uchrashib turaman. Bu — hayot talabi. Achchiq
va shirin suhbatlar quramiz. Shunda yaqin kishilarimning tashqi goʻzalligi emas, ichki olamini
bilishda gʻaflatda qolaman. Tanishlarim ham meni
bilishmaydi. Biz tashqi qisfaga qarab aldanib
yuraveramiz. Ichki olamning bahosi va qadri tushib
ketgandan keyin ko'ʻrgilikka chidaymiz-da. Iloj
qancha?!

 
 

OLIMBEK

 

4

Yoshi oʻn beshdan oshgan Olimbekni buvisi
savolga tutdi.

— Ota-bobolaring, avloding haqida gapirib bera
olasanmi?




— Yoʻq, yaxshi bilmayman.

Biz umid koʻzimizni tikkan tili burro, xushbichim
bolakayning javoblarini eshitib, tarvuzimiz qoʻltigʻimizdan tushib ketdi. Undan oʻzgacha javobni kutgan edik-da.

Toʻqqizinchi sinf tolibi Olimbek oʻzi tugʻilib o`sgan
yurtning tarixi, buyuk ajdodlari — hazrat Navoiy,
Imom Buxoriy, Amir Temur, Boburshoh haqida
tasavvurga ega emas ekan.

Ammo bulardan qat'i nazar, Olimbek birovga gap
bermaydi, kibrlanib yuradi, davralarda maqtanadi. Ish
buyursangiz, ogʻizda bajaradi. Shunday boʻlsa-da, tog'ajiyani, aka-uka, qoʻni-qoʻshnisi uni alqaydi: “Olimbek
o'sadigan bola”. Biroq unga tanbeh bersangiz,
«demokratiya, bu mening fikrim» deydi. Goho u
odobli, moʻmin qobil, toʻgʻriso“z boʻlsa, gohida
betgachopar, dangasaga aylanadi.

Shirintoy qoʻshni bola ulg“ayganda sirli va murakkab
odamga aylanmasmikan, degan oʻy menga tinchlik
bermaydi. Yoʻlingni, baxtingni bersin, Olimbek.

IKKINCHI ODAM
Men bu tinimsiz ichki kurashlardan hali-beri
qutulolmayman, chogʻi, tunu kun u menga azob
beradi, qiynaydi.

— Men birinchi odamni, — deydi tanam, — ahli
jamoa, el-ulus taniydi. Kuniga oʻn martalab uchrashib
muomala qilamiz. Izzatdaman

— Yoʻq, qoʻshilmayman, endi birinchi odam
boʻlolmaysan, — deydi ruhim. — Sen — aldoqchisan,
hatto xudbinsan, ma'naviy qashshoqsan. Tiling
boshqayu diling boshqaligini odamlar biladi.




— Xoʻsh ayt-chi, bu gapingni kimga uqtirasan?
Senga ishonishmaydi. Kaminani mahalla-ko`ʻy,
ishxona, shaharda hamma yaxshi taniydi. Men yuqori
lavozimdagi rahbarman, axir obro`yim...

— Faqat oʻzing, hamtovoqlaring koʻzi oʻngida
purviqorsan, xolos. Shaxsan men uchun obroʻying
yo`q. Sening ikkiyuzlamachi, xushomadgo`y va
kalondimogʻligingni yaxshi bilaman. Bu — kimlargadir xush yoqadi balkim. Lavozimdan tushgin,
yuzingga kamchiligingni darhol solishadi. Ayab ham
oʻtirishmaydi. Tashqi qiyofangga ko`p ishonib qolmagin.
Ertangi sharmandalikdan Ollohning oʻzi asrasin!..

Bahs oxiriga yetgan edi. Ruh — gʻolib, tana —
magʻlub boʻldi. U uyat pardasiga berkindi. «Iloyim,
insof bersin senga, yolg'onchi qiyofali», dedim
ko`zguga qarab.

Ikkinchi odam xomush tortdi. Uyaldi. Ajabo?!

YON DAFTARIDAGI BITIKLAR

Bu voqea boʻlib oʻtganiga oʻn yildan oshdi. Oʻtgan
davr ichida odamlarning ruhiyati va yashash tarzida
ajabtovur oʻzgarishlar sodir bo`ldi. Ammo men
eshitgan voqea bugungi kunda ham ahamiyatini
yoʻqotgan emas. Mana, hikoyani oʻqib koʻring va
oʻzingiz xulosa chiqaring:

— Bir kuni raykom kotiblarini Toshkentga chaqirib
qolishdi, — deya hikoyasini boshladi suhbatdoshim.
— Markazqo“m kotibi yuz ellik kishini kutib olib,
odat boʻyicha, oshkora suhbat qurdi. Ism-sharifimga
koʻzi tushgach:




— Yurtlar tinchmi? — deb soʻradi mendan.

— Tinch, yaxshi, — javob berdim men.

«Birinchi» - har bir familiyani oʻqigach, rahbarning qiyofasiga sinchkov razm solardi. Kotiblarning
aksari yaqinda saylangan oʻrta yoshlardagi kishilar
edi. Ammo rahbarlarning ham turli toifasi boʻlar
ekan-da.

Chamasi oʻttiz besh yoshlarga kirgan, barvasta
gavdali, kelishgan yigit bilan tanishayotganida,
beixtiyor shunday savollar bo`ldi.

— Tumaningizda qancha aholi yashaydi?

— Bir yuz ellik ming.

— O`tgan yili tumanda qancha kishi vafot etganini
bilasizmi?

— O'lganlar ... qiziq, hisoblab koʻrmagan
ekanman.

— Oxirgi paytda tumandagi kimlarning ta'ziyasiga
bordingiz?

Yigit soʻnggi savoldan keyin oʻzini yoʻqotib qoʻydi.

— Ancha boʻldi... Vaqt masalasi chatoq.

— Vafot etgan odamlar ta'ziyasiga borish uchun
doimo vaqt topish darkor, ukajon. Oʻttiz besh
yoshingizda sizga — tuman rahbarligini ishonib
topshirishibdi. Odamlarning holidan ham xabar olish
kerak-da. Mana shuning uchun ham zahmatkash
xalqimiz bizga ishonchsizlik bilan qaramoqda.

Rahbar yigit kutilmagan bu tanbehdan uyalib
ko`zini olib qochdi.

Navbat oʻrta qatorda oʻtirgan yoshi oʻtinqiragan
kishiga yetib keldi.

— Ayting-chi, beva-bechoralar holidan xabar olib
turasizmi? Kimga amaliy yordam uyushtirdingiz?




Baland boʻyli, sochlariga oq oralagan rahbar
kutilmagan bu savoldan gangib qoldi.

— Men... avval iloji boricha... — deya ming£“irladi u.

— Tushunarli. Oʻtiring!

Birinchi keksaroq boʻlsa-da oʻziga bino qo`ygan
kishining qoʻlini mahkam qisarkan, bexosdan undan
soʻradi:

— Yuzingiz tanishga oʻxshaydi. Sizni qayerdadir
koʻrganman. Negadir eslolmayapman.

Qisqacha tanishuv marosimi tugagach «birinchi»
dedi:

— Sizlarni eski vaqtdagiday byuroga kirgizmay,
shu zalning oʻzida tasdiqlayman. Mas'ul lavozimga
saylanganingiz munosabati bilan hammangizni chin
yurakdan tabriklayman. Mehnatkash, bagʻri keng,
samimiy xalqimizga qoʻlingizdan kelgan yordamingizni
ayamang. Biroq koʻpni koʻrgan rahbar sifatida Sizlarga
ikki maslahatni aytmoqchiman:

— Birinchi maslahatim: shuni bilingki, narvonning
eng tepasiga chiqishning oʻzi boʻlmaydi. Mabodo
amallab oʻsha qoʻlyetmas nuqtaga koʻtarilgan ekansiz,
yerga — odamlar turgan zaminga ham gohida boqib
turinglar. Qani, chamalab koʻring-chi, yerga tushgan
mahalingiz o`rningiz qayerda bo'ladi? Xalq sizga ragʻbat
koʻrsatib, joy berarmikan?

Ikkinchi maslahatim: vafot etgan kishilarning dafn
marosimida ishtirok eting, ta'ziyasida tik turing. Yetimyesirlar, nogironlar, bemorlar holidan doimo
xabardor boʻling. Oʻshanda tumanda yaxshi obroʻe'tiborga musharraf boʻlasiz. Bu doʻstona masla



hatlarimni oʻzingiz qoʻl ostingizda ishlaydigan
rahbarlarga ham yetkazib qo`ysangiz.

Bu suhbatni hikoya qilib bergan raykom kotibi,
keyinroq Nurota tuman hokimi lavozimida halol
xizmat qilgan Zoyirjon Nuriddinov 1995-yilda
hayotdan koʻz yumdilar. Joylari jannatda boʻlsin —
bu odam oʻta xoksor, bilimdon, oqibatli, xalqparvar
edilar.

— «Birinchi»ning tuman rahbariga bergan saboqlari
chindan ham ibratomuz edi, — dedi Zoyirjon
Nuriddinov. — Keyin bilsak, oʻsha keksaroq kishi
«birinchi» bilan yigirma-yigirma besh yillar muqaddam uchrashgan ekan. Toshkentdan taftishchilar
kelib, xo`jalikni qattiq tekshirgan, — deya eslabdi u.
— Guruh boshligʻi yaqinda bizni qabul qilgan
«birinchi», men xoʻjalik direktori edim. Kamchiliklar
yetarli edi. Ammo xolis va haqqoniy tekshirishdi.
Oxirida «falonchi falonchiyev lavozimiga munosib
emas» deb yozib joʻnab ketishdi. Men, albatta raykom
kotibini darhol qoʻlga oldim. U tavba-tazarruga ko`ndi
va hayfsan bilan meni siyladi. Lekin men oradan
shuncha yil oʻtgach «birinchi» tanib qoladilar deb
hech oʻylamagan edim».

Zoyirjon aka hikoyasi choʻzilib ketganidan xijolat
tortgan boʻldi. U yelkamga qoʻlini qoʻyib dedi:

— Oradan salkam bir yil o'tgach, oʻsha tanishim
keksa raykom kotibini tasodifan uchratib qoldim. Holahvol soʻragach, ish faoliyatini soʻradim.

— Chakki emas, — javob berdi u. — Markazqoʻmdan tumanga qaytgach, uzoq oʻyladim. Vijdonim
qiynaldi. Ayb oʻzimda edi. Oʻshanda raykom kotibini




avrab-aldab oʻz lavozimimda qolgandim. Ammo ayb
ish qilgan odam jazodan qutulolmas ekan. Toshkentga
majlisga tez-tez chaqirib turishadi. Nima deb oʻzimni
oqlayman... Xullas, ishdan ketishga qaror qildim. Bir
xo'jalikning rahbarligini oldim. Bunga kuchim ham,
bilimim, tajribam ham yetardi. Endi koʻnglim xotirjam.
«Birinchi» bilan oʻrtamizda oʻtgan xijolatpazlikdan
qutuldim».

Aziz kitobxon! Bu hayotiy hikoyani keltirib oʻtishdan maqsad rahbarlik ancha mas'uliyat talab, ornomus ishi ekanligini eslatish. Buni anglagan, his
qilgan odamning sadagʻasi ketsang arziydi. Ishbilarmon, fidoyi, halol rahbar xalq olqishini va duosini
oladi. Uning oʻtkazgan amaliy tadbirlarini, qurgan
binolari-yu xolisona yaxshiliklarini uzoq eslab yuradilar.
Yomon rahbar esa baribir xalqning qargʻishiga
uchraydi. Uni kechirmaydilar va jazolaydilar. Bilingki,
jazodan hech kim hali qutula olgan emas.

VA'DABOZLIK

Va'da —qarz, omonatdir, unga
xiyonat qilmang.
Xadisdan

Odamzod puch va'dalar quli. Umr boʻyi u va'da
berib keladi, ammo hammavaqt bajarmaydi. Bilsangiz,
azizim, jamiki koʻrguliklar, shodlik va xomushliklar
oiladagi va'dabozlikdan boshlanadi. Farzand odatiga
koʻra, otasidan koʻngliga siqqan nimanidir sotib




olib berishni talab qiladi. Ota o`ylamay, netmay
va'da bervoradi: «Boʻpti, og'lim, senga oʻyinchoq
mashina, velosiped, chiroyli kiyimlardan olib
beraman!» Kunlar, oylar shu zaylda va'dabozlik
iskanjasida oʻtib ketaveradi.

Hademay, bola maktabga qatnay boshlaydi. Muallim
oʻquvchiga shunday deydi: «Men sizlarga qadimgi
tariximiz, madaniyatimiz, tabiiy boyliklarimiz haqida
saboqlar beraman». Bu — va'da, xolos. Aslida bolaning
bilim doirasi oshmaydi. No`noq muallimdan nimani
ham olish mumkin? Yillar o`taveradi, bolalar esa
kattalarning va'dalariga ishonib ulgʻayaveradi.

Koʻp oʻtmay, yigit bir korxonaga ishga joylashadi.
Bu yerda va'dabozlik avjiga minadi. Odamlar lutf-karam
ila soʻz beraveradilar: «Undoq qilamiz, bundoq
qilamiz, besh daqiqada «yest» boʻladi». Rahbar
ishonadi. Xodim ishontiradi... Xullas, uyda, ishxonada, koʻcha-koʻyda hamma bir-biriga yolg'ondakam
va'dalar berishdan aslo charchamaydi. Buning uchun
qonunda jazo belgilanmagan.

Ha, va'da — insonni aldash, avrab oʻziga moyil
qilish va etini osongina oʻldira borish usuliga
aylanayozdi. Imoni yoʻqligidan odamizod oʻnlab,
yuzlab, minglab marotaba va'dalarni beraveradi. Shu
bois, oʻlimi yaqinlashgan bemorning soʻniq
ko`zlariga qarab ham va'dalar beriladi. «Bajaramiz,
akaxon». Bir necha kundan keyin bemor olamdan
koʻz yumadi. Va'dabozlik an'anasini endi uning
bolalari doʻndirib ado etishga kirishadilar.




I. SAVOLLAR

Assalomu alaykum aziz muallimim, ustozim!
Mana, koʻrishmaganimizga hademay yigirma yil
toʻladi. Biz ancha uzoqlashib ketibmiz. Bir vaqtlar
siz mening dono maslahatgoʻyim edingiz. Esingizdami, dars chogʻida va darsdan keyin mudom sizni
savolga koʻmib tashlardim. Endi oʻylasam, juda sodda,
anoyi boʻlgan ekanman-da. Xotira daftarini goho
varaqlab oʻqishga tushganimda, farzandlarim qotibqotib kulishadi. Oʻshanda biz oʻqigan adabiyot, tarix
darsliklari bir yoqlama, davrga moslab yozilgan, bu
millatning ongi, madaniyati-yu, tafakkuri o`sishiga
bir oz toʻgʻanoq boʻlgan ekan-da.

Ustoz, oʻrni keldi, sizga oʻn yil mobaynida sumkaga
qishin-yozin solib yurganim - ona tili, geografiya,
kimyo, adabiyot, matematika, astronomiya,
jamiyatshunoslik darsliklari yuzasidan emas, balki
ruhimni qiynagan va qiynayotgan ba'zi jumboqli
savollarimni bermoqchiman. Hayotning achchiqchuchugini tatigan, yetmishni qoralagan, mahallakoʻy oqsoqoli, taniqli bir zot sifatida Sizdan aniqroq
javob olarman, degan umidim bor. Ayting-chi, hayot
oʻzi nadir? Otim nadir? Ishq nadir? Shafqat nadir?
Insof nadir? Umr nadir? Sabr nadir? Aldov nadir?
Yolgʻon nadir? Boʻhton nadir? Farosat nadir?
Ishbilarmonlik nadir? Ucharlik nadir? Yaxshilik nadir?
Yomonlik nadir? Haqiqat nadir?

Meni bu jumboqli savollar doimo qiynab keladi.
Buyuk bobolarimizning aytib ketgan javoblarini
solishtirib chiqaman. Boshim qotadi. Yoki Yassaviyning




«Devoni hikmat» dagi bashoratlari amalga oshib
ulgurdimikan?! Sizdek paygʻambar yoshini bosib
oʻtgan, hayotda baland-pastni koʻrgan, tajribali
muallimgina yuqoridagilarga javob berishga qudrati
yetadi, deb oʻylayman.

Esingizdami, Navroʻz bayramida uchrashganimizda
«Nega hayotim haqida yozmaysan, bu haqda va'dang
bor-ku?» degan edingiz. 70-yillardagi voqealar bilan
bugungi oʻy-kechinmalarni omuxta qilib koʻngildagiday narsa yozish vaqt talab qilarkan. Materiallarni
yigʻib qoʻyganman. Sizning javoblaringiz ham asqotib
qoladi, deb oʻylayman.

Sizga, oilangizga uzoq umr, omonlik tilayman,
salom bilan:

shogirdingiz Abdulaziz.

1989-yil, avgust

NUR FARZANDI

Hojiqul aka bilan kasalxonada gaplashib oʻtiribmiz.
Oldingi uchrashuvimizda Hojiqul aka ijodkor
boʻlganim uchunmi, men bilan koʻproq qaynoq
hayot, tarixiy merosimiz, qadim tariximiz, urfodatlarimiz haqida savol-javob qilgan edilar. Baland
boʻyli, qoramag'izdan kelgan, chiroyli sumbatli bu
odam gapga chechan, madaniyatli, oriyatli va oʻta
samimiy edi. Solim yoz oqshomlarida Nurotada




oʻtadigan toʻy-bazm, yubiley kechalaridagi Hojiqul
akaning soʻzlarini men hanuz sog`inaman? U dildan
toʻlib-toshib, yurakdan shoirona soʻzlardi.

Nurotada tugʻilib oʻsgan ajoyib rahbaming 30-35
yillik hayoti yurtidan olislarda oʻtdi. Taqdir, qismat,
behisob sogʻinch, ilinj kunlari edi bu. Shuning uchun
u har gal ona yurtiga kelganida bepoyon yaylovlarga,
diliga yaqin choʻponlar huzuriga chiqib, yashil
maysalar uzra agʻanar, purviqor tog`lar, zilol
buloqlar qoʻynida uzoq-uzoq qolib ketardi.

Biz Hojiqul aka bilan mahalladosh edik.
Toshkentdan Nurotaga kelganimni eshitgach, darhol
yonlariga chaqirib, biror xonadonning shodiyonasiga
boshlab borar edilar. Bir gal Sentob qishlogʻiga birga
borib kelganim esimda. Oʻshanda Hojiqul akaning
dilkashligi va odamiyligini yaxshi bilgan butun qishloq
ahli to“yxonaga yigʻilib uni bagʻriga bosib alqashganida
yuragim hapriqib ketgan. Suhbat-gurung toʻydan
keyin yarim tungacha davom etdi. Oʻsha kun qishloq
saodatli kunga, toʻgʻrirogʻi bayramga aylangan edi.

Endi eslasam, Hojiqul aka bilan safarlarimiz
sanoqli boʻlgan ekan. Biz Hojiqul akadan xoh ishda,
xoh tashkilotchilikda, xoh odamiylikda -saboq olsak
boʻlmasmidi?! Ammo biz iymandik, erindik. Bu zot
70-yillarda Navoiy viloyatida endigina ish boshlagan
yuzlab rahbar kadrlarni odamiylik, donishmandlik,
mehribonlik, muruvvatlilik, samimiylik ilmidan ogoh
etib ketdi, desak aslo mubolagʻa bolmaydi. U olim,
shoir, arbob edi. Men bir ijodkor sifatida Hojiqul
akaning orzu va armonlari neligini bilolmay qolaverdim.




Ammo ne baxtki, Hojiqul akaning birgina orzusidan xabardorman. Bu orzusini kasalxonada yotganida
menga oshkor qilgan.

2

Hojiqul aka hikoyasini boshladi. Men quloq soldim.
Bu safar savol-javobga hojat yoʻq edi.

— Poytaxtda qolib yaxshi ish qilding. Shahar —
irodani, sabrni, muhimi bor imkoniyatni imtihon
qiladigan joy. 60-yillar boshida men ham respublika
yoshlar tashkilotida ishlaganman. Chilonzor tumanida,
Farhod bozori yaqinida turardik. Takrorlanmas
quvnoq yoshlik damlari edi. G'ayratim joʻshgan, ishlab
charchamasdim. O... oʻsha kuch-gʻayrat, o“t-olovlik
yillarim qaniydi qaytib kelsa?! Keyin taqdir taqozosi
bilan Samarqandga qaytib tuman, viloyat miqyosida
uzoq yillar halol xizmat qildim. Qaynoq yoshligim
davlat idoralarida oʻtdi. Kechayu kunduz tinim bilmay
yeldim-yugurdim. Samarqandda ham, Navoiy viloyatida
ham asosiy burchim —odamlarning dardiga quloq
solish, malham boʻlish, og`irini yengi! qilish edi. Bu
xislat rahmatli otamdan menga meros qolgan. Boyagi
sen eslatgan shoirona gapirish esa onaizorimdan
yuqqan. Besh yasharligimda otamdan yetim qolganimda
meni yuvib-tarab, tarbiyalab toʻg`risoʻzlikka va toʻgʻri
amallarga oʻrgatgan onajonim iloyim yuzga kirsinlar!..

E, ukajon, gapiraman desam gap koʻp. Oxiri,
meni yaxshigina «siylab qoʻyishdi». Usmonxo`jayev
rahbarlik davrining qaltisligi shunda ediki, katta
ogʻalarimizga qarshi turgan iste'dodli, uddaburon




milliy kadrlar ruhan, ma'nan sindirib tashlandi.
Mening ham taqdirim ortiqcha izohlarsiz ikki-uch
soat ichida hal boʻldi-qoʻydi. Navoiy viloyatining
ikkinchi rahbaridek lavozimdan soʻramay-netmay
chetlashtirib, keyin xabar olmay qoʻyishdi. Uch
yildirki, yuqoriga xatlar yozaman, lekin javob yoʻq.
Asablarim taranglashdi. Sogʻligimni yoqotdim. Tunlari
uxlolmay chiqaman. Nonushta mahali farzandlarim
koʻziga qarab nima deyman? «O`zingiz aybdor.
Oʻzingiz, ha oʻzingiz...» degan nashtarli soʻzlar —
uning kim aytganining ahamiyati yo“q — meni nuqul
ezadi.

Men yuqori lavozimdan ketgach, yaqin davradoshlarim, yoru doʻstlarim birpasda gʻoyib boʻlishdi.
Yordamim kamroq tegadi-da. Koʻcha-ko`yga chiqqanimda roʻpara kelishsa, «E, aka, bormisiz, sogʻindik-ku. Qani bir bag'rimga bosay», deyishadi. «Oʻzingiz ko'rinmaysiz?» «Ha, endi ish-tashvish, bolachaqa deganlariday». «Aytmoqchi, oʻgʻlingiz ishlari
yaxshi boʻlib ketdimi?», deyman. «Rahmat, aka. Oʻz
vaqtida qoʻllab yubordingiz. Birgina telefoningiz...»
Hamkasbim shlyapasini boshiga qoʻndirganicha, xayrxoʻshlashib joʻnab qoladi. Shoshilib turgan ekan.
Mayli, ketaversin. Men asli soxta, artistnamo
odamlarni /«Ishi bitguncha, eshagi loydan oʻtguncha»/ emas, suhbati latif, samimiy, dilkash insonJarni yoqtiraman. Dadang bilan bir kun birga yursam
zerikmayman. Bunday mehmonnavoz hotamtoy odam
kam topiladi. Nurotaga tashrif buyurgan «nozik» odam
borki, sizlarnikiga qoʻnib mehmon boʻlib ketadi. Faqat
ichmaganlari chatoq-da. E, bularni ham bas




qiladiganga oʻxshaymiz. Doʻxturlar ruxsat berishmayapti. Boʻldi, Nurotaga butunlay koʻchib boraman.
Qoʻy qatigʻidan ichib tursam, otdek boʻlib ketaman
hali. Hanuz yodimda, har yili ayni Navroʻz ayyomi
arafasida O.Yoqubov, E.Vohidov, A.Suyun,
G`ʻ.Hotam, H.Temir, H.Eshonqulov kabi bir guruh
yozuvchi, shoirlarni chaqirib, Nur dashtu-dalalarida
sayr qilardik. Axir, bu Nurota dovrug'i yoyilishiga hissa
qoʻshardi-da.

E, ukajon, oʻttiz-o“ttiz besh yil davlat idoralarida
ishlab, ortiqcha dunyo orttirmadim. Mening
orttirganim — Azamat, Bahodir, Feruza, Erkin,
Hasan-Husanim. Mening quvonchim, bugungi
bahorim va ertangi kunim farzandlarim. Faqat
Xorazmda yashaydigan yakkayu-yolgʻiz qizginamni
koʻp sogʻinib turaman. Na qilay, taqdirida yozilgani
shu ekan... Men rahbarlik davrimda oilamdan koʻra,
boshqalarga koʻproq madad koʻrsatdim. Ular hashpash deguncha oyoqqa turib ketishdi. Hozir biri —
idora boshligʻi, biri - prokuror, biri — professor.

Ming afsuski, katta boyligim — sogʻligimni boy
berib oʻtiribman. «Odam ham oʻziga shunday jabr
qiladimi?» deya urishib berdi kecha professor. Koʻnglim
nozik emasmi, bir seskanib ketdim. Endi qat'iy qarorga
keldim: kasalxonadan chiqa solib Nurotaga qaytaman.
Boshqa shaharlarda ishlab yurganim yetar. Oyimni,
bolalarimni, oilamni sogʻindim. Nurota togʻlarini,
dashtu dalalarini, yaxdak toza buloqlari suvini
sogʻindim. Ha, hayot «oʻyin» ekan, ukajon, men
«oʻyin» dan chiqib ketaman. Bari jonimga tegdi,
toliqdim. Oʻsha dilga yaqin - axir, otam choʻpon
oʻtgan — choʻponlar qoshiga yoʻl olaman!




3

Ammo Hojiqul akani chorvador xalqi boshiga
koʻtarishga ulgurmadi. Oʻsha dilkash suhbatdan keyin
besh kun oʻtgach, Hojiqul aka hayotdan bevaqt koʻz
yumdi. Oʻsha kun — falakka uchishga qodir fazogirlar
kuni edi. Hojiqul Xudoyqulovni Toshkentdan Nurotaga
olib kelganimizda tosh qotgan yuraklar ham
yumshab, yoshu qarining koʻzida halqa-halqa yoshni
koʻrdim. Negaki, bu odamni hamma chin yurakdan
yaxshi koʻrardi. U oddiy, toʻpori, mehnatkash
yurtdoshlarining qalb toʻridan oʻrin olgandi.

Hojiqul Xudoyqulov qadim Nurning suyukli
farzandi edi.

1994-yil,aprel

NUROTA TARIXIDAN LAVHALAR 1

Oʻlkamizning eng qadimgi shaharlaridan biri
Nurota haqida ilmiy adabiyotlarda kam ma'lumot
uchraydi. Aslida Nur chashmasi, Nur qal'asi («Qal'ai
Iskandariy»), Shayx Abul-Hasan Nuriy, Xoʻja Ahmadi
kibor maqbaralari, Xo`ja Ubaydulloh ziyoratgohi,
Hazrat Ali /«Shohimardon»/, Bibi Fotima-Zuhro,
Imom Hasan, Imom Husan qadamjolari, Chilustun
jome masjidi navqiron Navoiy viloyatining nodir
abidalari sirasiga kiradi..

Men Nurota tarixidan eshitgan, oʻqigan va
bilganlarimni qogʻozga tushirdim. Keling, birgalikda
bu lavhalarni oʻqib chiqamiz.




Nur chashmasi atrofidagi madaniy qatlam 3500
yilni tashkil qiladi. Yirik arxeolog olim akademik Yahyo
Gʻulomov 50-yillar boshida oʻtkazgan qazishmalari
paytida Gʻozgʻon qishlogʻi shimolidagi Pashshot
manzilgohi oʻrni eramizning 1-II asrlarida kattagina
shahar boʻlib, unda 20 mingdan ziyod aholi yashaganligini aniqlagan. Pashshotda topilgan marmar
idish-tovoqlar, deraza panjaralari, bezaklar koʻp
narsadan guvohlik beradi. Bunday katta shahar va
madaniyat belgilari uzoq vaqt mobaynida paydo
boʻlgan, albatta. Keksa otaxonlarning aytishicha,
Pashshotda katta karvonlar toʻxtab oʻtgan, u yerda
yirik bozor ham boʻlgan. Akademik Yahyo Gʻulomov
shahar markazidagi Nur qal'asi 20-21 km. uzunlikdagi
paxsa devorlar bilan oʻrab olinganligini aytadi. Bu
devor «Pirosta» nomi bilan atalgan. Professor
H.Muhamedov (arxeolog) yozishicha: «Pirosta»
devori ilk feodalizm davrida, II! asrda bino etilgan va
qariyb 20 km.lik uzunlikda paxsa qilib oʻrab chiqilgan.
U 400 yil davomida mudofaa qalqoni boʻlib xizmat
qilgan. Somoniylar davrida devor oʻz ahamiyatini
yoʻqotgan va asta-sekin xarobaga aylana borgan. Hozir
undan nishona qolmagan. «Pirosta» devori hozirgi
F.Xo`jayev jamoa xoʻjaligining Koʻchot qishlogʻidan
toki Oxunboboyev jamoa xoʻjaligining Pashshot
qishlogʻigacha choʻzilgan. Naqllarga qaraganda, u
ancha keng boʻlib, hatto ustida aravalar yura olgan.
Shunday rivoyat ham borki, Koʻchotdan Pashshotgacha qator uy-joylar qurilgan boʻlib, bir uloq
tomdan-tomga sakrab Pashshot qishlogʻigacha borgan.




Jurnalist A.Muxtorov va arxeolog B.Oʻroqovlar
yozganidek, Nur qasrini «Iskandariya» ham deyishgan.
Chunki uni Iskandar qurdirgan. Nur qasri arkidan
janubda, undan 150 metrcha uzoqlikda Oq togʻ
choʻqqilarining biri ustiga qurilgan qorovul minorasi
«Pirosta» devori tizimidagi eng baland nuqtadir. Uni
Nur shahri va butun vohaning panoramasi desa boʻladi.

Bu qadim yurt haqida kitoblarda koʻplab
ma'lumotlarga duch kelamiz. O`zSEning 1976-yilgi
8-jildida Nurota haqida shunday soʻzlar yozilgan:
«Buxoro va Samarqand vohalariga oʻtish uchun faqat
ikki darvoza boʻlgan, biri Jizzax, ikkinchisi Nurota.
Shu ikkinchisidan boshqa joydan askar ham, karvon
ham oʻtolmagan. Shu sababli qadimgi va o`rta asrlarda
Jizzax ham, Nurota ham istehkom bilan berkitilgan.
Nurota qadimdan muhim strategik bandargoh va savdo
yoʻli edi. Nurotada keyinchalik Buxoro amirining Nurota
begi turgan.

Akademik Yahyo Gʻulomov esa «Nur qal'asi Buxoro
va Samarqand vohalariga o`tiladigan yo`lni toʻsib
turgan istehkom boʻlgani uchun Buxoroga qasd qilgan
dushman qoʻshiniga avval Nur toʻsiqlik qilgan» deb
yozadi. Tarixchi Juzjoniy shahar garnizonini 12 ming
kishi, Juvayniy esa 20 ming jangchidan iborat, deb
koʻrsatgan. («OʻzSSR tarixi, 1-tom, «FAN», T.,
1970-y., 429-430-b.)

Xullas, Nur qal'asida shunday kuchli garnizon
bo`lganki, hatto uni shoh Iskandar Zulqarnayn ham
ololmagan. Bu qal'ani dushman kuch bilan emas,
makr-hiyla bilan olgan. Abdulloh ibn Mas'ud ikki
yuz qirq misradan iborat «Nur haqida risola»sida




(O`zFA Sharqshunoslik institutida qolyozma nusxasi
saqlanadi. B.O.), shunday satrlarni oʻqiymiz:

Xurush aylab Iskandari podshohi,
Boribon chiqdilar boloyi ko'hi.

Nazar aylab banogoh nur taraf ul
Ko'rar arsh birla ko'kdin nur to'kilur.

Akademik B.Ahmedovning yozishicha, nurotalik
Nur Saidbek Shohruh Mirzo tomonidan oʻgʻli
Ulug`bekka otaliq (davlatni boshqarishda yordamchi)
boʻlgan Shohmalikning oʻgʻli hisoblanadi. Ulugʻbek
va Shohruh Nur Saidbekni Nurotaga amir qilib
tayinlagan edilar.

Yuqoridagi qiziqishlarni hisobga olib, olimlar
Nurotaga arxeologik ekspeditsiyalar uyushtirishgan.
Akademik V.A.Nilson 1963-yilda, akademik
Y.G'ulomov 1968-yilda, arxeolog D.M.Rostovsev
1974-yilda qazish ishlarini olib borishgan. Dastlabki
qazishmalar yakunida Nur qal'asining ostki madaniy
qatlami eramizdan oldingi asrlarda bino boʻlganligini
aytishdi. 1974-yilgi qazish ishlari paytida eramizning
1-11 asrlariga oid arxeologik ashyolar topilgan.
Qal'aning asl qismi IV-VII asrlarda qayta tiklangan.
VIII asrda esa arablar buzib tashlashgan. Somoniylar
davrida u tiklangan, XVII asrda esa yanada mustahkamlangan.

2

Nurotaning faxri bo`lgan Nur chashmasining suvi
tarkibida 13 xil mikroelementlar borligi aniqlangan




/professor М.А. Кепевапи). Bular inson organizmi
uchun zarur boʻlgan shifobaxsh suvdir. U oshqozon,
ichak kasalliklariga foydali, jigar va buyrak faoliyatini
me'yorlashtiradi, organizmda yigʻilib qolgan tuzlarni
haydab chiqaradi. Chashma ta'rifi Sharq olamiga
ketgani bois bahor, yoz faslida bu qadamjodan odam
keti uzilmaydi. Tiniq, yumshoq, top-toza zilol suvda
rang-barang toshlar, baliqlar marvarid durlaridek
tovlanib turadi. Qizigʻi shundaki, suv harorati toʻrt
faslda ham 19,5 daraja iliq turaveradi. Miqdori: bir
lahza mobaynida 250-270 litr sig“imida suv chiqaradi.

3

Rivoyatlarga koʻra, qadim Nurotadagi korizlar 2
ming yil oldin qurilgan. Uning 10-15 tasi Iskandar
zamonida qurilgan. Toshloq, Kalta, Qoʻ“chot qadimgi
davrlarda, qolgan Gajobod, Savrobod, Yoʻldoshobod, Sattorobod, Toshquduqlar esa aholini suv bilan
ta'minlash uchun boylar tomonidan qurdirilgan. Bir
soʻz bilan aytganda, nurotaliklarning ota-bobo
avlodlari qadimiy sug'“orma (irrigatsiya) usulidan
toʻgʻri, unumli foydalana bilishning piri boʻlishgan.

Endi qadimiy korizlarning tuman hududi boʻyicha
joylashgan oʻrnini koʻrsatib oʻtamiz. Nurotada Mastak, Zulfiqor, Alpuxori (Al-Buxoriy), Korizcha,
Toyloq, Miri, Narpay, Komboy (Ko'chimboy),
Haydarobod, Sherobod, Kerak avliyo, Adizobod
shaxti, Yaloq, Gumshib— ja'mi 14 ta.

С"028 опда: То"убоу, Сбогдвдид, Tumar,
Рагр"а, Копгак, Kalon, Nav, Pirak, Kashkash,




Ma'mur, Xo'jakarson, Sumbul, Shoʻrak, Dushoxa,
Beshak, Surx — ja'mi 20 ta.

Jarmadan Yangibinogacha: Choʻntoq, Oqmozor,
Goʻrpak, Gurji oʻlgan, Totli, Kalkoriz, Zulum,
Oltmish toʻrt, Uzun bel, Oʻrta koriz, Qumkoriz,
Kulkoriz, Nurobod va boshqalar — ja'mi 21 ta.

Soykecharda: Hasanobod (Papanayda), Judiboy
obod (Qoraqumda), Niyoz oqsoqolboy (Soykechar)
- 3ta.

Oqmachitda (Jo'sh): Mirza, Xalfa, Ermon - 3 ta.

Yangibinoda: Katta koriz, Churchimo, Yamon - 3 ta.

Qarangki, birgina Katta korizning qudugʻi 360 ta
boʻlgan (buni nurotalik Joʻraqul Kalonov otda dala
kezib yurganida sanab chiqqan).

Yana Boymat qishlogʻida Boymat, Quvondiq, Bosh
koriz, Jumhuriyat, Maston, Nurobod, Pashshot,
Qoʻchot, Kulollar, Koʻnchi, Janjalobod, Goʻrobod.

Yuqoridigilardan koʻrinib turibdiki, Nurotada uzoq
asrlar mobaynida 120 dan ziyod koriz tuman ahlining
obi-hayoti uchun muntazam ishlab turgan. Korizlar
qudug£ʻi oralig'i 10 m., tagidan odam bo`yi tunnel
qazib suvi oʻtkazilgan. Har 10 quduq oraligʻi tizza
boʻyi, ya'ni yarim metr boʻlib boravergan. Yer yuziga
suv chiqarish uchun 200-300 ta quduq qazish va
oxirida jarma qilib suvni quduqsiz oqizish zarur boʻlgan.
Jarmaning chuqurligi 3 m.dan asta-sekin pasayib
boradi.

Xullas, tuman ahli suv tanqisligini bildirmaslik
uchun irrigatsiya yoʻli korizlardan asrlar boʻyi unumli
foydalanishgan. Qishda koriz suvi tiramoh yerlarni




sug'ʻorsa, yozda dehqonchilik, ekin-tikinlarni suv bilan
ta'minlagan.

4

1992-yil ma'lumotlariga qaraganda, tumanda 12137
xonadon yashagan boʻlib, aholisi 65705 (32474
erkak, 33231 ayol) kishini tashkil etgan. Jami yer
maydoni 655615 ga, haydaladigan yer 19821 ga,
yaylovi esa 491713 ga boʻlgan. 1992-yilda davlat
xo`jaliklaridagi qoʻylar 248981 ta, qoramollar 1537
ta, sogʻinsigir 642 ta, otlar 539 ta boʻlgan. Aholi
xoʻjaligidagi qoʻylar 734 ta, qoramollar 13786 ta,
sigirlar 7724 ta, otlar 277 ta boʻlgan.

5

Chashma va uning atrofidagi buloqlarning tarixiy
yoshi olimlarning hisobi boʻyicha 40.000 yil, tuman
yoshi esa 3500 yildir. Chashmaning balandligi dengiz
sathidan 512 m., Hayotbaxsh choʻqqisi balandligi
—2165 m., Ekvatorgacha masofa — 4550 km.,
Shimoliy qutbgacha —5439 km., Moskvagacha —
3360 km, Toshkentgacha 500 km, Samarqandgacha
— 256 km, Navoiygacha — 85 km.

6

Tumanda jamoa xoʻjaliklari 1930-31-yillarda tashkil
qilingan. Ungacha yer, suv va boshqa boyliklar boylar
qoʻlida boʻlgan, keyin shirkatlar tuzilib, odamlar
unga a'zo boʻlishgan.

Jamoa xoʻjalik davrida korizlar suvidan toʻliq
foydalanish maqsadida har yili may oyida barcha xoʻjalik
a'zolari hasharga jalb etilar, suvning yaxshi oqishi




uchun ichidagi loy va tuproqlarni tozalash, quduq
og`ziga terilgan chilliklarni olib, qulab yotgan
maydonni tozalashar edi. Ayniqsa, 1941-45-yillardagi
urush paytida qimmatchilik va yoʻqchilik tufayli xoʻjalik
tomonidan katta qozonlarga yorma pishirib berilardi.
Hatto shahardan yordamchilar taklif etilgan. Oʻsha
davrda tumanda nechta xoʻjalik boʻlsa, o`shancha
karvonsaroylar bor edi. Bu saroylarda shu
xoʻjaliklardan kelganlar va ularning ot-aravalari turar,
xoʻjalik a'zosining mavsumiy ishi bitguncha shu yerda
panoh topardi.

1957-yilda jamoa xo`jaliklar o`rniga davlat xoʻjaliklari
tashkil etilgach, hasharlar qolib ketdi. Korizlar ham
bir-biriga qoʻshilib, suvi kamayib qoldi.

Nurota katta karvon yo`lida joylashgani sababli u
Buxorodan keyin ikkinchi yirik savdo markazi boʻlgan.
Hattoki, Hindiston, Xitoy, Eron, Afgʻonistondan
ham savdogarlar kelishgan. Ular bu yerga choy,
guruch, gazmollar, ipak, paxta, uy-roʻzgʻor, chinni
buyumlarini keltirib sotib, oʻzlari qorakoʻl teri, mol
terisi, jun, charmgarlik mollari, zargarlik buyumlari,
kulolchilik idishlari, marmar tosh buyumlarini hamda
kashtachilik mollarini sotib olib ketganlar. Bundan
tashqari, Nurota togʻlarida oltin, mis, qoʻrgʻoshin,
simob, marmar konlari ishlab turgan. Eramiz
boshlarida kelgan xitoyliklar bu yerlardan tillo qazib
olib ketganlar (davlar va jamoat arbobi Sh.Rashidov
1980-yilda Nurotaga kelib faollar yig£ʻilishini
o'tkazganida ushbu faktlarni ham keltirgan edi. B.O.)
Hozir ham mavjud boʻlgan Konsoyni xalqimiz
xitoyliklar qazigan dastlabki tillo koni, deb hisoblaydi.




7

Shayx Abul Hasan Nuriy IX asrda Nurda yashagan
yirik diniy arbobdir. Islom ta'limotini targ`ib qilgan
bu mukarram zotning dahmasi Nur chashmasi
sohilidadir.

Bu zot haqida Hajviriy «Kashf al-mahjub» (X asr)
asarida, u: soʻfiylikning «Nuriy» bosqichiga asos
solgan, deydi. Jomiyning «Nafaxot ul-uns min hazarot
ul-quds» (Pok zotlar tarafidan esgan doʻstlik shabadalari), Attorning «Tazkirat ul-avliyo» tazkiralarida ham
qimmatli ma'lumotlar keltiriladi. So'nggi asarda
yozilishicha, shayx «Amir al-qulub» deb ulug'langan
va shayx Siriy Saqatiyning shogirdi bo`lgan Ahmad
Havafiy bilan maroqli suhbatlar qurgan. U tasavvuf
ilmini faqirlarga oʻrgatgan va shogirdlar yetishtirgan.
907-yili vafot etgan.

Abu Hasan Nuriy somoniylar davrida yashagan
buyuk allomalarimizdan biri sanaladi.

8

IX asrda shaharda Chilustun jome' masjidi qurilgan.
Bu vaqtda Nur shahristoni va uning atrofida madaniyati
shakllangan aholi istiqomat qilgan, ular ilm-fan,
hunarmandchilik, dehqonchilik, korizchilik bilan
shugʻullangan.

9

Mozor qishlogʻi Nurotadan 4 km. teparoqda boʻlib,
u yerda Sayyid avlodlari yashaydi. Hozir Sayyid Eshon




nomi berilgan. Qishloq obod va fayzli goʻ“shaga aylangan.
Bunda tabarruk zot hoji Istamjon Sayyidjon oʻgʻlining
— joylari jannatda boʻlsin, — nurli zot edilar —
behad xizmatlarini eslamay iloj yoʻq. Shul bois, bu
ma'rifatli xonadondan odamlarning qadami uzilmaydi.

Sayyid Eshon qishlogʻida Xo`ja Ahmad kibor qabri
bor. Bu zot Xoja Ahmad Yassaviy ta'limotini Nurota
hududida targʻib qilganlardan boʻlib, oʻzi Yassaviyning
shogirdlaridan... U islom olamida mashhur «oʻn bir
Ahmad»ning biridir. Aytishlaricha, Yassaviy maqbarasi
yonidagi hujrada etti xil ma'dandan quyilgan 2 tonnalik
qozonga suyab qoʻyilgan oʻn bitta tugʻlar «Oʻn bir
Ahmad tugʻlari» deb atalgan ekan. «Devoni hikmat»
nodir nusxalaridan birida doirasimon shakl va oʻrtada
muhrni eslatuvchi naqsh oʻrin olgan. Etnograf olim
Hayot Ismoilovning oʻqishicha, doira oʻn bir bo`lakka
boʻlingan va har bir naqsh ichida bitta shayx nomi
bitilgan. Bular — shayx Ahmad Mursal, shayx Ahmad
Xayrun, shayx Ahmad Arqam, shayx Ahmad
Xazraviya, shayx Ahmad Raviya, shayx Ahmad
Muxtor, shayx Ahmad Kibor, shayx Ahmad Hami,
shayx Ahmad Zamji, shayx Ahmad Sag'ʻariya.
Ichkaridagi kichik doirada shayx Ahmad Yassaviy nomi
yozilib, sanasi 1212-hijriy yili yozilgan ekan. Nurotadagi
Xoʻja Ahmad kibor qabr toshining yuqorisida ham
gulsimon naqsh chizilgan, u 10 ta teng naqsh va
oʻrtada Yassaviy nomi bilan toʻldirilgan. Oʻnta boʻlakda
10 ta shayx nomlari bitilgan. Nurotalik ma'rifatli inson,
hoji Ahmad Hazratov unda shunday soʻzlar yozilganini
oʻqidi: shayx Ahmad Mursal, shayx Ahmad Kibor,
shayx Ahmad Qarab, shayx Ahmad Arqomast, shayx




Ahmad Hambal, shayx Ahmad Jurjoniy, shayx Ahmad
Sarboz, shayx Ahmad Hazraviya, shayx Ahmad
Moziy, shayx Ahmad Davanda.

Bu fikrlarning naqadar hayotiy ekanligini o`rganish
va aniqlashni olimlar hukmiga havola etamiz.

10

Qutayba 709-yilda Buxoroni zabt etganda arablar
Buxoro shahristonining bir qismiga, ya'ni Attoron
darvozasidan toki Nur darvozasigacha boʻlgan joylarga
arab qabilalarining «rabi'a» va «mudar» urug£larini
oʻrnashtirgan.

11

XX asr boshida Nurota shahri ahli ma'rifiy va diniy
ilmda mustahkam mavqeni egallagan. Kichik shaharda
32 ta masjid ishlagani ham koʻp narsadan dalolat
beradi. Ulardan Domala mahalla, Kaltakoʻcha,
Turko, Sodiq, Qulmamat, Mazori chilla, Boʻduq
mahalla masjidlari Oʻrta guzar /guzari miyona/ga
qaragan. Shuningdek, Arab guzarda 6 masjid: Saydato,
Chuqurak, Machiti safed, Shakarak, Bargsoʻz,
Hovuzak; Mirishkor mahallasida 5 masjid: Duoba,
Poston, Luchchak, Osiyoi baland, Mirishkor;
Rabottoʻlg“on mahallasida 8 masjid: Yetimcha, Dasht
machit, Xoʻja, Avezxoʻja, Sariosiyo, Rabottoʻ“lgʻon,
Loʻla masjidlari mudom ishlab turgan.

Haqiqatan ham Nurotada 1917-yilga qadar islomiy
madaniyat yuqori bo`lgan. Buni birgina misolda ham
koʻrsa bo`ladi. 1920-yillarda Domalla mahallasida




yashagan ulamo, diniy domlalarni bir sanab o`taylik,
bular: mulla Asatulla hoji, eshon Muftullo hoji,
Domulla hoji, hoji Choʻli, hoji Nosir, sofi Rahmonqul, mullo Abdushaxs,mullo Rayimqul, mullo
Mamarajab, mullo Rahmonberdi, mullo Shokir,
mullo Suponqul, mullo Eshonqul, mullo Yarqul,
mullo Bobo, qori Haqberdi, qori Mahmud, qori
Sodiq, mirzo Karomatullo, boboi Hatip va boshqalar.

Demakki, boshqa mahallalarda ham shunday
ma'rifatli zotlar koʻp boʻlgan.

12

Aniq ma'lumotlarga qaraganda, Nurota shahar
qabristonida 154 xilxona mavjud. Ular o`zbek, arab,
qozoq, turk qavmlaridir. Biz shoyad foydasi tegsa,
degan niyatda bu qavmlarni birma-bir sanab oʻtamiz:

arabho, dukchiho, qaroqchi, halolho,
shayxmulloho, tagal, qoraturkman, qorakanchok,
choʻpkadi, ustoho, jaydako, goʻrkovho, xoʻjadurdoni, odamshavandaho, xoʻjaijahoni, saidho, soʻlimmo, arabxoʻjaho, kallar, avezxo`jaho, qirmigiyom,
baxmaliyon, Yamonxoʻja, ajinagiyon, sarhangifarhang, ejiho, mirishiygiyohon, Saidlar, Umarato,
loʻlshilar, salombermas, xonaqo, devbandlar,
tatarlar, g“ulomon, shirini, qullar, sag'irako,
maxsumo, sarsilar, koʻ“zgaron, xoʻjalar, koʻragiyon,
oxunjonboy, sozonbay, halvochiho, o`ʻdayyo,
quruqo, qaqurho, qassobho, oxunlar, eshonlar,
jomajallobho, piskako, baxilo, soʻfiali, qodir
luchchak, kaltago, mudarrisho, bahrini tojdor, esh



boy giyon, qimorbozho, ulugʻho, gulpakiho, chukayho, qirqqonho, Abubakr, Siddiqiy, Hojigiyon,
Qushbekho, kochilar, govsuvorhoa, govialoxoʻro,
mashrablar, charmso`“zho, qarovulo, qoziluchchak,
qiltoko, bokilar, qizilboshlar, birjoylar, otko“chimlar, kamgaplar, mirishkor, bahrinho, turkmanli,
karraklar, namatzano, bekboylar, oʻzbeklar, hamroboycha, qoraxoniy, sarimozori, g'aybilloboy, xarxoʻrlar, qassobiho, novvoyho, qorliklar, xatiplar, argʻinlar, takiyaho, qaroi choʻliqchi, bugajil turkman,
koʻchimbiy, koʻppaklar, koleganlar, balballo, ming tillo
toʻgʻali, turklar, usto gulyon, tokchilar, jaydoqho, burqutlar, po“kho, kongokho, choʻ`ltaroshho, narzigiyog,
pistagiyog, tiyoqliho, kashkatup, koshkato“p, bulduruq, davkarto£p, oʻrta chuqur, fayzinlar, choʻponlar
barragiho, mashkobo, koʻrpaqaychilar, kuchukro,
qaquro, qalandarlar, baqqolho, barjiho va boshqalar.
Ushbu kichik ma'lumot ota-bobolarining kelib chiqishi
va ajdodlari tarixiga qiziqqan yoshlar uchun foydadan
xoli boʻlmaydi, deb oʻylaymiz.

bibi

Qazviniyning yozishicha, Somoniylarning ruxsati
bilan Saljuqning avlodlari bo“lgan turkmanlar 985yildan boshlab Nur atrofiga kelib joylashganlar.
Hozirgi kunda Chashma, Oqtepa, Chuya, Оо"Пrabot, Beshmoʻla, Zabota, Sarisuv, G'ozg“on qishJoqlarida turkmanlarning ersori, tama urugʻlari ahilinoq istiqomat qiladi.

bid

Katta Ej qishlogʻida birovlarga o`xshamagan 6 qavm
bor: shohigi, talhak, shirinak, mulloi, arbobi, tabar
ba kifton, Abdunazari.




13

Nurota elining oʻziga xos iboralari juda boy va
mazmundor. Ayniqsa, tojik tili lahjasida gapiradigan
aholining soʻz boyligi, nutq madaniyati alohida tadqiqot mavzui boʻla oladi. Biz hikmatlarga aylangan, purma'no betakror ayrim iboralarni oʻquvchilarga havola
etishni lozim topdik:

1. Medoramadagi daratro saxt napoʻshon.

Kirar eshigingni qattiq yopma.

2. Kallai xamro shamsher nameburad.

Egilgan boshni qilich kesmaydi.

3. Yak duxtar baroi haft pisar.

Bir qiz yetti o'g'il o'rnini bosadi.

4. Yak duxtarba chihil modar.

Bir qizga qirq tarbiyachi.

5. Gapi koron yak tanga, Gapi nodon sad tanga.
Ishbilarmon gapi bitta, nodonning gapi yuzta.

6. Kitob xoni mullo, naxoni qori meshavi.

Kitob o'qisang mullo, o'qimasang - qori boʻlasan.
7. Pul pul meyobad, bepul - dardisara.

Pul pulni topadi, bepul -bosh og'riqni.

8. Pir nest,takbir nest.

Qarisi yo'q uyning parisi yo'q.

9. Pulam dar oftob, xudam dar soya.

Pulim quyoshda, oʻzim soyada.

10. Yo xar peshi bor, yo bor peshi xar.

Yo eshakni yukka, yo yukingni unga yaqin keltir.
11. Kam xur, hamesha xur.

Oz ye, hamisha ye.




12. Vay ba man darkor shud,
Gardani vay daroz shud.

U menga kerak bo'ldiyu,

Bo'yni uning cho`zildi.

13. Az tag mezanad fone,

Az roʻy mezanad shone.

Senga shirin gapirib,

Tagingga suv quyadi.

14. Xona zindon, koʻcha xandon.
Uyda zindon, koʻchada xandon.
15. Teg teyu — talab.

Berginu talab qilgin.

16. Qanoat -nisfi poshsho.
Qanoat— yarim podsholikdir

17. Nadida ba roʻz omad.

Xar peshi tano'r omad.
Koʻrmaganga kun keldi.

Eshak tandirga keldi.

18. Gushna ba sher mezanad,
Tashna ba daryoi azim.

Och odam sherga tashlanar,
Tashna azim daryoga.

19. Dastat ravgʻani boshad saratba mol
Qoʻling moyli boʻlsa, boshingga surt.
20. Gʻisht giri - g“isht memonad.
Narsa olsang - oʻrni qoladi.

21. Buzam nolad, duzam nolad.
Echkim ma'rasa, o'g'ri qochadi.
22. Sara mon poshnaye xor.
Boshni qo'y, tovonni qashla.




Xalq tafakkuri mahsuli boʻlgan bunday hikmatli
soʻz va iboralarning kelib chiqishini oʻrganish —
tilshunos va adabiyotshunoslar oldida turgan navbatdagi vazifalardir.

14

Aziz oʻquvchi! Endi qadim Nurota xalq qoʻshiqlaridan eshitib koʻring-a!

Kelin kelganda aytiladigan laparlar:

Omad omadat gardam,

Sarvi qomatat gardam.

Raraftori xush dori,

Az omadanat gardam.

Az rohi dur omadayet

Andesha dur mekunem

Mo bo shumo oshnagi,

Az tagi dil mekunem.

Az dar daro salom te

Qomati xush nishon te.

Tashna monam ob te

Zulfi siyota tob te...

15

Nurota tumanining qishloqlarini ketma-ketligi va
joylashuviga qarab (saylov uchastkasiga suyanib)
quyidagi katta-kichik guruhlarga boʻlish mumkin:

1. Sayidjon Eshon, Alpuxori /Al-Buxoriy/,
Qoʻnchi, Xoʻjaobod, Ayagan quduq, Choʻponobod,
Adizobod qishloqlari.




2. Yangiobod va Yangibino qishlogʻi.

3. Eski, Samari, Shomurod, Zulqaynar;

4. Chashma, Ajrim va Oqtepa;

5. Qizilcha va Ulus;

6. Boltashovdir va Xoʻjamurod;

7. Qoʻshquduq, Temirqovuq va Korizak;

8. Chuqurquduq va Qoʻziboy quduq;

9. Poyga, Choʻponovul;

10. Katta Ej va Kichiksoy;

11. Sentob, Sop, Sulibuloq;

12. Mushkan, Chuya, Dara va Tutak;

13. Qadoq, Baroq, Nogʻora, Koʻkbuloq;

14. Sirtisuluv, Kumush, Tutli, Anna, Koʻktepa,
Tikanli, Qirovut;

15. Soykechar, Qoraqum, Papanay, Jilontamg£ali;

16. Oqqula, Haydarobod;

17. Jarma, Boʻrliboy, 64-koriz;

18. Sovuqbuloq, Suvliq, Qovushli, Modovod, Ocha
qishloqlari.

16

Nurota shahri mahallalari nomi ham ancha qadimiy
boʻlib, ular quyidagilardir:

Shakarak, Hovuzak, Chuqurak, Domala, Sodiq,
Qulmahmat, Turko, Chillamozor, Во"Фа, Зауда(о,
Eshoni Sudur, Osiyoi baland, Mirishkor, Ravotoʻlg'on, Arab guzar va boshqalar.

17

Yirik boy Tursunxo`ja Eshonxo'jayev — Sudur
bobo haqida el-yurt orasida iliq gaplar yuradi. U Nurota




begi Rahmatullabek davrida yashagan. Sudur bobo
asosan tuz sotib boyigan ekan. Soʻng boʻz, olacha,
qalamilarni Buxoroga eltib sotgan. Keyinroq chorva
bilan shugʻullanib, yer-suvlar sotib olgan, koʻplab
tegirmonlar qurgan, gʻalla ekkan, qovun-tarvuz,
poliz ekinlarini ko“paytirgan. Hovlisida gullar
oʻstirgan, tovus, kaklik, sa'va, bulbul kabi qushlarni
parvarish qilgan. Hozirgi kun tadbirkorlari o“tmishdoshlarining ibratli an'anasini davom ettirayotgan
boʻlsa, ajab emas.

18

Nurotaning elda mashhur farzandlari nomini faxr
ila sanab oʻtamiz: Ergash Jumanbulbul oʻgʻli,
Rahmatulla Yusuf oʻgʻli, Ergash Asaboyev, Fayzi
Toshpo`latov, Jumanazar Hamroyev, Hojiqul
Xudoyqulov, Zoyirjon Nuriddinov, Mubinjon
Baratov, Nasriddin Rahmonov, Qodir Xalilov,
Norqul Fayzullayev, Rustam Muhammadiyev,
Bahriddin Naimov, Shodi Fozilov. Tarixiy
lavhalarimiz oxirida tumanga rahbarlik qilgan va xalq
farovonligiga benazir hissa qoʻshgan ba'zi rahbarlar
nomini alohida tilga olib o'tmoqchimiz. Bular: Sangimo
Hamroyeva, Xo`jam Qozoqov, Fayzi Toshnazarov,
Munavvara Qurbonova, Azim Tillayev, Oppoqjon
Qodirov, Hojiqul Xudoyqulov, Zoyirjon Nuriddinov...
Ayni paytda tumanga viloyatda qishloq xoʻjaligi yirik
mutaxassisi sifatida tanilgan, ishbilarmon,
izlanuvchan Oʻktam Hakimov rahbarlik qilmoqda.
Oʻz navbatida, turli yillarda xo`jaliklarni, korxonalarni boshqargan va yaxshi mehnat koʻrsatkichlariga
erishgan Qulman Abrayev, Obloqul Xoʻjaqulov,




Abduhakim Mamarasulov, Qurdosh Jonuzoqov,
Normamat Hakimov, Hamdam Boboqandov, Arab
Rustamov, Jabbor Normatov, Zayniddin Omonov,
Fazliddin Ahmedovlar nomini tuman ahli ardoqlaydi.
Turli sohalarga yetakchilik qilgan va barakali ishlayotgan Bahriddin Rustamov, Ochil Navroʻzov, Joʻraqul
Safarov, Amriddin Muhiddinov haqida koʻplab iliq
fikrlarni bildirish joiz...

Nurotaning bosib oʻtgan soʻqmoqli, mashaqqatli
va oydin yoʻlini tasvirlash, boshqalarga o“xshamagan
mard, chapani, ammo dinu diyonatli odamlarining
ruhiy olami ijtimoiy turmushidagi oʻzgarishu
yangilanishlarni qogʻozga tushirish baxti Azim Suyun,
Hamdam Eshonqulov, Nomoz Sa`dullayev, Ahmad
Otaboyev, Mahmud Mardiyev — bu halol,
sadoqatli, pok vijdonli jurnalist doʻstimiz 2002-yilning
avgustida bevaqt olamdan koʻz yumdi, Alioh rahmat
qilsin, Rahim Qodirov, Sharbat Muxtorova, Safar
Umrzoqov, Salima Qilicheva, Suyun Mustafoyev,
Farhod Arziyev kabi iste'dodli shoir va yozuvchilarga
nasib etgusidir.

Aziz yoshlar!

Biz Sizga oʻlkamizning betakror qadamjolaridan biri
boʻlgan goʻzal Nurotaning tarixi va uning oliyhimmat,
bagʻridaryo odamlari haqidagi lavhalarimizni bayon qildik.
Albatta, bular yurt tarixini €ritishda ilk qadam, dastlabki
urinishlardir. Umidvormizki, kelgusi avlodlar uning
kam-ko'stini toʻldirid, boyitishadi va yangi tadqiqotlar
yaratishadi.

Nurotaga marhamat qiling, azizlar, qadamlaringizga hasanot!

1998-yil 14-mart




MUNDARIJA

Hikoyalar

 

 
 
 
 
  
 
 
 
 
  
 
  
 
 
 
 
 
 
 

Navoiyga qayti:
Sohibqiron saboqlari

 

Jamiyat mafkurasiz yashay olmaydi 7 39
Notiqlik-san'at 44

Kunchiqar yust mo`jizasi
Xitoy adabiyoti va tarixiga qiziqaman .
«Urjuza yoki 1326 bayt tibbiy oʻgit» .
Bir xonadon taqdiri
Armonning qoʻshig'i
«Hali xomsizlar» ..
Iloj qancha?..
Olimbek ..
Ikkinchi odam .
Yon aharidagi bitiklar
Va'dabo:
КА
Nur farzandi
Nurota tarixidan lavhalar ...

Adabiy-badiiy nashr
Baxtiyor OMON

BOBURNING BOLALIGI
(hikoyalar, esselar)

Muharrir //hom Zoyir
Rassom Shuhrat Odilov
Tex. muharrir Vera Meshcheryakova
Musahhih Barno Ismoilova
Kompyuterda
sahifalovchi Artur Kan

МУВ 4112

Bosishga ruxsat etildi 2.10.2002. Bichimi 84x108 1/32. Ofset bosma.
Shartli bosma tabog'i 5,88. Nashr tabog'i 5,0. Tiraji J000. Buyurima Ne 4265
Narxi shartnoma asosida.

O'zbekiston matbuot va axborot agentligining G'afur Gʻulom
nomidagi nashriyoti -matbaa i odiy uyi. 700129 Toshkent, Navoiy
koʻchasi, 30. Shartnoma Ne 20-2002.

Oʻzbekiston matbuot va axborot agentligi 1-bosmaxonasi. 700002.
Toshkent, Sag'bon koʻchasi, 2 uy.


