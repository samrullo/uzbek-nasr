, ХУРШИД
ДЎСТМУҲАММАД

Қиссалар

(БНАКО) НАШРИЁТ-МАТБАА
АКЦИЯДОРЛИК КОМПАНИЯСИ
БОШ ТАҲРИРИЯТИ
ТОШКЕНТ – 2011



 

Onon ва хушрўйгина ётоқхона бекаси етовида
лифт ҳужрасига кириб, юқорига кўтарилаётган Кўклам
Тонготаров космондан қучоқ очибу тушаётган омадга ктушимми-ўнгимми) деб ишонолмай, нуқул илжаяр
ва ичи тошиб кетаётганини сездирмаслик учун дарҳол
лаб-лунжини йиғиштиришга уринар эди. Худо бераридан қисмаса, ўн йилда битмайдиган мушкулинг икки
кунда осон кўчаверар экан, лекин суриштириб келганда, бу ёғига Кўкламнинг ўзи ҳам ҳайрон: ҳе йўқ-бе йўқ
домла Ниёзовичдан кўнгли қолди, худди овлоқда писиб,
шуни кутиб юргандай Назиров домла зудлик билан уни
ҳузурига чақиртирди. Гўё аввалдан тил бириктирилгандек, Назиров муддаонинг пўсткалласини айтди: кБеш
йиллаб, саккиз йиллаб судралиб юрадиган олимчаларни жиним суймайди, ука. Узоғи билан – уч йил. Холос1
Сиз – фан номзоди бўласиз, биз – қулингиз

Кўкламнинг ўрнида бошқа одам бўлса борми —
муштипар онасининг зорига қулоқ тутиб, кукамизни
уйлаймиз), дея тўй тадоригини бошлаб юборган саккиз опаси-ю, шунча поччасининг ҳузурига қанот қоқиб
учиб бориши муқаррар эди. Лекин Кўклам солий маълумотли бўлдим) деб яримта дўпписини осмонга отиб,
келган юртига тўзиб кетаётган мишиқи сабоқдошлари
қатори қишлоққа қайтиб боришни ўзига эп кўрмади –
яна уч-тўрт йил сабр қилса, у — олим) Кимсан фан номзоди бўлади).. Ана, ундан кейин бошини ғоз тутиб кириб борса арзийди қишлоғига, қариндош-уруғи, дўстдушмани ҳузурига).

Йигирма йиллар муқаддам раҳматли бўлиб кетган
отасининг марҳамату мурувватини унутмаган домлалар
ҳали йўқ эмас. Ниёзович бўлмаса, мана, Назиров бор.
Назиров домла биринчи қамти келишдаёқ Кўкламнинг
чўнтагига кфан номзоди) деган паттани солиб қўйгандек
бўлди; Оилалилар ётоғидан жой олиб бергани-ку, Кўкламтойни нақ гижинглатиб юборди)




Секинроқ айтасизми: Ҳамкурсларига қўшилиб талабалар ётоқхонасида тишини тишига қўйиб икки-уч ой
кун санаган, сўнг; (Ҳай, биродарлар, ит ётиш-мирза
туриш бизга тўғри кемайди), деб ижарама-ижара санғиган, мана, ҳамқишлоқларининг наздида ккимсан —
аспирантулик мартабасига етишганда ҳам шаҳарнинг
тадойтопмас бир овлоқ кўчасида минғир-синғир кампирнинг каталакдек қазноғида яшаш жон-жонидан ўтиб
юрган Кўклам, Назиров домланинг, (Дунёга донғи кетган оилалилар ётоғида яшайсизу деганини эшитиб азбаройи хўрлиги келганидан кўзидан тирқираб ёш чикиб
кетди. Қулоғига ишонмади. Ичида, кЙўғ-эЪ деб юборди. Башарти Назиров домла суханбардорлигини адо этилишини уддасидан чиқмаган тақдирда ҳам Кўклам Тонготаров шу бир оғиз шафқатли калом тафтига йил бўйи
исиниб юрарди... Оғзини тўлдириб домласига ташаккурлар ёғдирмоқка лаб жуфтлаганида ботиндан келган
унсиз садо уни ниятидан қайтарди: (Ҳа, ёрдам қилса
қипди-да, Кўкламбой, ўғлим. Вактида Назировлар
отанг туфайли одам бўб қолган. Ҳар касу нокаснинг олдида қадрингни ерга ураверма, болам)..} Кўклам отаси
туфайли кодам бўлиб қолгануларнинг кўпини учратди,
шаҳарга келиб олий мактаб паттасини қўлга олгунига
қадар ҳам юки ерда қолмади, илло унинг ич-этини кемираётган дард буткул бошқа —– етти иқлим кўрмаган
ножинс-бетайин бир майл ўзига қаердан ёпишганини
билмай дарди-дунёси зимистон эди. Бунинг қандайин
дард эканини бировга оғиз очиб айтолмас, ўзича ўйлагани ўйлаган, кўнглининг бир чеккасида бу — ожизлик
касалимикан деган шубҳаларга борар, шундай ўйлардан
толиқа бошлаганида негадир отасининг салоҳияти, нуфузи тўғрисидаги ривоятлар қайтадан қулоғига чалингандек бўларди... Ўзиям, ман-ман деган тирик оталар
елиб-югуриб битира олмаган юмушларни йиғирма йил
муқаддам раҳматли бўлиб кетган отасининг обрўси
қойиллатиб ўринлатяпти. Башарти Кўкламали Жанобали Тонготаровнинг яккаю ёлғиз суюкли ўғли бўлмаганида бундайин иззат-икромни ҳаётда кўрмаслиги
тайин эди... Ғизиллаб юқорига сирғалаётган лифтнинг




галдир-гулдир нағмаси Назиров домладан қайтаётган
оқибатнинг акс садосидек аллалаётганди — беканинг
шанғи овози хаёлини бўлди:

— Бу – каттаконларри ётоқхонаси, ука. Ҳаммаси оилали. Ярмидан кўпининг биттадан боласи бор. Яна ярмининг хотини иккиқат. Тушундийзми)., Янаги ҳафта
уйлансангиз келинни опкеласиз1 Уша учун рухсат беришди.

— Ким рухсат берди7 – сўради Кўклам овозини мулойимлаштириб.

Бека жавоб ўрнига совуқкина безрайди. Лифтнинг
эшиги очилди. Рўпарадаги деворда тўрт-беш тилда
такрорланган (Хуш келибсиз, КМартабангиз улуғ
бўлсин) ёзувларига кўз югуртириб улгурмай Бека кБу
ёққау деб Кўкламни йўлакдан ўнгга бошлай туриб бояги
оҳангда жаврайверди:

– Хоналар чиннидай, саришта. Биззи ётоқ анави
устудентларники ёки ишчиларники сингари карвонсарой эмас. Эшиттийзми7.. Мана, киринг. Ана, ҳаммаси
яп-янги: устол, устул, калавот..,

Кўклам рўпарасида Сусамбил юртининг байтулмоли ланг очилгандек ккирайми-кирмайми) деган
истиҳолада бир зум тараддудланди-ю, ўзини бундайин
иззат-икромга мутлақо ҳақлидай тутмоғи лозимлигини
эслаб хонага бош суқиб ичкарини назардан ўтказа бошлади. Нигоҳи каравотнинг оёқ томонида деворга туташ
қўйилган оромкурсига қадалди-ю, юраги орзиқиб кетди) Қўл-оёғи бўшашиб миясига қон тепди, кўзининг ичи
қизиди. Хаёли бошидан учиб нигоҳини оромкурсидан
узолмади.

— Кўрпа-тўшаклариззи пахтасини оқизиб ташмалаб
юрмайсиз, ҳаммаси чиннидай, тўкис – шўттан берилган.
Хўпмий.. Ташқаридан ҳеч бало кирмайди — ичкаридан
игна ҳам чикмайди, тушундийзми1

Кўклам Беканинг бетамизларча назар-писанд этмай
вайсашини хаёл аралаш эшитди ва энсаси қотиб кЧиқиб
кетақолса-чи)) деди ғижиниб. Бека эса ўзига аталган
келинлик амлокини икки қўллаб унга топшираётгандек
миннату писандаларга тўлиб-тошган оҳангда хизмат вазифасини адо этаверди:




— Ана, устолчироқ, чойнак, пела. Оромкурсини кўрдийз... Савлат тўкиб ўтиришши ўрганинг... — Кўкламнинг
назарида Бека шундай деб унга зимдан ола қараш
қилгандай туюлди. Бир кўнгли, (Савлат тўкиб ўтириш
қочмас, лекин оромкурси зоти юрак-бағрингдан урса
нима қилиш керак, опой2у деб сўрамоқчи эди, сўнгги
дақиқада Беканинг шанғилиги боисми, ундан маслаҳат
сўрашни ўзига эп кўрмади. Аёлнинг гапи тугайдиганга
ўхшамасди: — Кийимми ишкопга иласиз. Ҳар балони
тиқиштираверманг этга, таракан ўлгур босиб кетади
Эшиттийзми1 – Кўкламнинг кўнгли беҳузурланди. Бека
дераза ёнидаги ойнаванд эшикни очиб осма айвонга
чиқди. Кўклам шундагина жувоннинг пакана, биққа
семизлигини, турқи-тароватининг ўзиёқ бефаросатлигидан далолат бераётганини пайқади. – Балконга қақир-қуқур қўйишга рухсат йўқ. Искалад бўп кетмасин,
тағин. Тушундийзми)..

– Тушундим...

Бека Кўкламнинг жавобига қизиқмагандек индамай
эшик томон юрди.

— Мен қайтиб хонангизга кирмийман. Бизда биров
бировникига қадам босмийди. Ҳамма ўзиминан овора.
Эшиттийзми"1

Эшик ёпилди. Кўклам қулоғининг шанғиллаши 60силишини кутиб хона ўртасида серрайиб турганида
эшик шарақлаб очилди. Бека калитни узата туриб баттар
шовқин солди:

— Калит эшикни оғзида қомасин. Кўчага чиққанда
пастдаги қоровулга қолдиринг. Эшиттийзми).. Каттакон бўб кетганингизда холис хизматимиззи унутмассиз,
оповси7)

Кўклам чурқ этмади. Мажҳул аҳволда гарангсиб
қўлидаги юпқа, жомадоннусха портфелини стол оёғига
суяй туриб (Бечора) деб қўйди шивирлаб, сўнг қад
ростлади-да, хонага қайтадан кўз югуртирди. Нигоҳи
оромкурсида тўхтади – сутдек оқ нур таратаётган
оймомага термилгандек кўзлари қамашди.., (Жуда
аломат-ку, – оғзининг таноби қочиб кўнгли суст кетди
Кўкламнинг. – Вой, ву-у, сутга чайилганми7.. Кинодаги



дан қолишмайди...) У биринчи рўбарў келган оромкурсиларни ўзича ҳе-е ўша – ўсмирлик қалбига ажабтовур
туйғу уруғини қадаган – кинода кўрган бир жуфт
оромкурсига қиёслашга одатланган эди. Бу сафар ҳам
одатини канда қилмади... Кинода кўрганларининг орқа ва
ён суянчиқлари сербар, устига тўшалган момиқ, ғилофи
полга довур ястанган, оромкурсида чўкиб кетгудай
бўлиб ўтирган... (ҳа, Кўклам эркак ва аёл туфайли ўша
оромкурсиларга шу қадар қаттиқ разм солганига ва ўша
лаҳзадан, ўша кундан ўзида мавҳум ўзгаришлар юз бераётганига кўп марталар иқрор эди") сархуш нигоҳлари,
кўз боқишлари бир-бировига чирмовиқ ўтдек чатишган
эркак (аллақандай бойвучча, амалдор) ва сулув аёл ёш
Кўкламнинг энди-энди сув боғлаётган қалб қатларида
ёруғ жаҳоннинг энг саодатманд жуфти ҳалолидек таассурот қолдирган ва қишлоқ шароитида, ўзидан бўлак эркак
зоти бўлмаган оила – хаёллар салтанатиуда вояга етаётган бўз бола қалбининг туб-тубида ўзгаларга мутлақ
ошкор этилмас тотли, етишиб бўлмас бир орзу кўз очган эди... Кўклам кўнглида ғалати ўзгаришлар юз бериб
хаёллари мутлақо нотаниш овлоқларга тентираб кетганида хоҳиш-иродаси ўз ҳолига қўядиган, шундан маст
бўладиган одат чиқарди. Бундай дамларда ўзини ўша
филъмдаги эркак ўрнида ҳис қилар, оромкурсига ясланганича тасаввурига муҳрланган нотаниш аёл чеҳрасига
сукланиб боқар, бунга сайин ифодалаб бўлмас даражада хузурланар, сўнг, эс-ҳушини йиғиб олгач эса бундай
қилиқлари ўзига бачканалик, бемаънилик бўлиб туюлар,
дам ўзининг устидан кулиб, дам ғазабини тўкиб солар –
ҳамма айбни ўзини бузган ўша филъмга ағдарар эди.

У кино томоша қилишдан юраги безиллайдиган
бўлди. Иттифоқо кўзи оромкурсига тушди дегунча
нигоҳини олиб қочар, ичида ижирғаниб оромкурси зотини ҳақоратлар ва... беихтиёр унга суқланиб қараётганини
кейин сезиб қоларди. Шундай беҳаловатликлар боис,
ҳаловатни танҳоликдан топадиган бўлди.

Шундай пайтда шаҳарга ўқишга жўнаши айни муддао бўлди — у тор ҳужрада димиққан одамдек шаҳарга
жон-жон деб келди. Уқишга кирди-ю... қабулхоналарда,




раҳбару раҳбарчаларнинг эсни оғдиргудай ҳашамдор
хоналарида бурчак-бурчакларга биқинган ёхуд хона
ўртасида ялпайиб, қадди-бастини шармандаларча кўзкўз қилиб турган оромкурсиларни кунда-кун ора кўриш
одатий ҳолга айланди — оромкурсига бўлган саркаш
майл унинг қўл-оёқларига шафқатсизларча кишан ураверди. Касаллик зимдан уни маҳв эта бошлади. Борабора суянчиғи чўғдай қизил ва ён-верига елпарракдай
айланадиган беқарор оромкурсиларни кўрганда ўзини
кўярга жой тополмайдиган бўлиб қолаётганини пайқади.
Ҳар сафар нотаниш оромкурсига рўбару келганида ўша
филъмдаги манзара ихтиёрсиз суратда хаёлида жонланадиган, хотиралар жонланган пайтда оромкурсилар
ҳақидаги бемаъни ўйларини қувиб солиш истагини
унутадиган бўлиб қолди ва кўнгли суст кетган шундай
дамларда мавридини топиб бирон оромкурсида ҳордиқ
чиқаришга одатланди... Лекин аслида у оромкурсига
муте бўлиб қолаётганидан норози, қандай бўлмасин
ўзидаги бундайин иродасизликка чек қўйишни ўйлар,
бунинг бирдан-бир чораси сифатида ўзини чалғитар – аксари ўқишга муккадан кетар, сабоқдошларига қўшилиб
босим улфатчилик қилар, кечгача дўконма-дўкон изғиб
қўлтиқ-қўлтиқ китоб кўтариб келар, ижарадаги хонасига
қамалиб олиб қироатхонликдан бош кўтармас – шундай
кезларда неча кунлардан буён мияси оромкурсилар тажовузидан халос бўлганидан яйраб, эмин-эркин яшаш
бахти насиб этганидан чексиз қувонар, қувонгани заҳоти
ранго-ранг оромкурсиларнинг турқи-таровати хаёлига
тирғала бошлар, неча кун ўйламагани, унутгани жазасига сон-саноксиз оромкурсилар тепасига лашкар тортиб
келарди. Кўклам аввалига бўш келмас — лаънатлаб, б0лохонадор сўкиниб оромкурсилар исканжасидан халос
бўлишга уринар, дам ўзини одамгарчиликдан чиқарган
ўша филъмни, дам филъмда қучоқлашиб-суйкалашиб
ўтирган эркак-аёлни бўралатиб сўкиб ўзини ўнглаб
оларди.

Хуллас, шаҳар унинг ккасализни зўрайтирди. Сўнгги
марта домла Ниёзовичникидаги оромкурсига ишқи тушди. Баланд суянчиғи қиз боланинг белидек нозик, андак




орқага эгик – ўтирган киши ясланадию хаёлан арши аълога парвоз қилади... Факат оромкурсининг оёқлари
кўздан пинҳонлиги Кўкламнинг қизиқишига чўғ қалади.
(Оёқларини этагига ўраб олгани нимаси)., Наҳотки,
бирон айби бўлса) деб ўй сурди, шундай сарвқомат
оромкурсининг гўзаллигига путур етказган Ниёзовични дидсизликда айблади, қандоқ бўлмасин нозикбел
оромкурсининг оёқларини кўришга қасд қилди. Бироқ
домласиникида, тағин, кимсан Ниёзовичдек баобрў
профессорнинг оромкурсисида ясланиб ётиш, лоақал
ўтиришни кўзлаш нақадар шаккоклик эканини тушуниб
ўзини тизгинсиз майлдан қайтарди, қайтарса-да, шайтон
ҳийласига учиб лоақал ёйкомат оромкурсига суқланиб
боқиш илинжида арзимас важлар билан домласиникига
танда қўйди. Домла Ниёзович суяги йўғон, бўйчан, лекин
ориқ, кўкраги ботиқ, афтидан – айниқса дўрдоқ лаблари,
чақчайган кўзларидан бўшанг-баёв кўринадиган шогирдининг бадниятини пайқамади. Яхшики, Кўкламни
бу ниятдан нақ яратганнинг ўзи қайтарди – у қилиқлари
ўзига бачкана, нафратомуз туюлаётганини сезгач, ақлидрокини ўғирлаган ўша оромкурсини ҳам, заиф ва телбавори хоҳиш-истакларини ҳам бўралатиб сўкди – Ниёзовичникига қайтиб оёқ босмади)..

У ўзидан босим нафратланса, ўзига шафқатсизроқ
бўлса бемаъни одатдан буткул қутулишга умид боғлаган
эди: диплом ҳимоясига чалғиди—ҳимоя қилди, қишлоғига
қайтиб ҳамма қатори орзу-ҳавасли дунёнинг юмушларига шўнғиш тадорикини кўрди – ана шунда нима жин
уриб кўнгли олимликни тусаб қолди)... Ҳамма қатори
олий мактаб паттасини қўлтиқлаб қишлоғига қайтишни
ўзига эп кўрмади – шаҳарда қолди... Домла Ниёзовичнинг вазмин, оталарча йўл-йўриғи бир баҳона бўлди, холос1 — Кўклам, кҚишлоқда ишласам, оила қурсам,
бола-чақа орттирсам ҳамма балодан қутуламан Б деган
қарорини ҳам унутди – шаҳарда қолди: Яна ўқиш, яна
китоб, яна қалам-дафтар, яна хаёлларга тутқун кунлар
турмуш тарзига айланди... Бир кўнгли домла Ниёзовичга узрини айтиб қишлоғига жўнамоқчи ҳам эди — сабр




қилди, сабр қилгани сайин эса... аҳён-аҳёнда профессорникига боришга тўғри келиб қолар, тўртинчи қаватга
кўтарилиб домласининг икки қаватли, залворли эшигидан кириб борди дегунча бутун вужуди, бор иродаси
камалакқомат оромкурсининг ихтиёрига кўчарди... Бир
сафар телба хаёллар измида, КШу офатижонни менга совға қилинг, домла, Аяникидаги хонамга обориб
қўяман), демокчи бўлди — ботинолмади. Ва хонумони
икки ўт орасида куйиб кул бўлавергач, жонидан тўйди —
ҳамма ғишавани шартта бир ёқлик қилди-қўйди: кБўлак
мавзу танлайман) деган баҳона топди-ю, домла Ниёзовичдан айниди.

"Уша куни Назиров домланинг қўлига тушмаганида қишлоққа жўнавориши тайин эди – начора, насиб
экан – қолди. Бир чеккаси, унинг КИлм қилмайман) деган гапини эшитиб Назировнинг капалаги учди. (ХҲайҳай-ҳай, бир айтдингиз, қайтиб оғзингизга олманг бу
сўзни) деди, КРаҳматли Жанобали акамиз ўғлонлик
бўлганларини эшитганда муборак этгали биринчи
бўлиб етиб борганларданмиз-а).. Агар сизди кандидат
қилолмасак у кишимнинг руҳи-поклари олдида ким
деган одам бўламиз} Кўклам домланинг ўпка-гина
аралаш итобини эшита туриб, туйқус мияси чатнаб кетди – су кишимнинг руҳи-поклари) деган каломдан сапчиб тушди. кОтамнингруҳи-поклари).. Отамдаги маслакмуҳаббат)... Мансабу мартабага мутелик..у Кўкламнинг
мияси яшин тезлигида ишлай бошлади. {Талабалар
ётоқхонасидан тинчроқ, холироқ ижарага қувиб борган,
сабоқдошлари қатори қишлоққа равона бўлиш ниятидан қайтарган ҳам у кишимнинг руҳи-поклари, у кишимнинг қонларида кўпирган орзу-истаклар эмасмикан7

Кўклам бундай хаёллар осмондан тушмаганини,
улар кўнглининг туб-тубини ҳовузга чўккан харсангдек
эгаллаб ётганини жуда яхши билар эди. Билар эдию...
уни қўзғатмасликка аҳд қилган, ҳамма аламини ўзида
ғайриинсоний майл туғдирган шармсиз кинодан олишга одатланганди. Мана, ниҳоят, оғир тош кўчди, уни
қўзғатмасликнинг сира иложи қолмади – ҳовузнинг тубида чайқалаётган сув қора балчиққа беланди...




Кўклам саккиз қиздан сўнг дунёга келган, нуфузли вилоятнинг катта амалдори бўлмиш отасининг яккаю ягона овунчи ва қувончи экан. Шунча йил сабрбардошини тегирмонга солиб туйган худованди карим
ниҳоят кўнгли ийиб ўғил ато этгани шарафига юртга
дастурхон ёзган отаси эл-юрт олдида кБизнинг ўғил кам
деганда шаҳарга ҳоким бўлади) деб калонсўз айтган
жойи бор экан...

Падари бузрукворининг ўша калон сўзини Кўкламга
кўп эслатишган —– биров астойдил, биров кесатиқларга
ўраб-чирмаб етказган — Кўклам ҳушига келса писанда
қилувчиларга қасдма-қасдига: кНима, Амир Темурдек
соҳибқирони муаззам ўн ёшли Улуғбекка неча улусни
инъом этганида отамдек вилоят раҳнамоси якка-ёлғиз
меросхўрига яхши ният тилашга ҳақ-ҳуқуқи йўқми
деб ҳаволанишнинг кифтини келтирар, шундай деб отасининг руҳини шод айлагандек бўлар, бундан қувонгани
сайин ўзидаги мубталолик балоси отасидан бошланган бўлиши эҳтимоли ҳам йўқ эмаслигини ўйлаб кетарди... Тағин ким билади дейсиз, отаси ўғлим шундай
бўлсин деб ният қилмагандир ахир. (Шаҳарга ҳоким
бўлади) деганида мартабали, эл-юртга танилган одам
бўлишини кўзлагани аниқ, ҳеч замонда қаерга борса
ўзини одамлардан обқочиб, чекка-чеккада оромкурсилар
ишқида ўз ёғига ўзи қоврилиб юришни у дунё, бу дунё
ўйламагандир. Борди-ю, Жанобали Тонготаров ҳаёт
бўлганида, Кўклам дасти дароз отажонининг меҳрибон
паноҳида ўсиб-улгайғанида омад бедовидан тушмайдиган кетворган йигит бўлар, жилла қурса, ҳозиргидай
ғалати, бачкана, кўз кўриб-қулоқ эшитмаган телбатескари майлларга банди бўлиб юрмас эдими7..

Шаҳарга келиб ўқишга кирганида Кўклам фақат
талабалик насиб этгани учун эмас, талабалик баҳона,
шаҳарнинг қайноқ ҳаётига шўнғиб кўнгил тубига қозоннинг қурумидек ёпишган — уни дам-бадам телба
кўйларга солаётган ғайриинсоний майлни унутишни кўзлаб қувонган эди. Аввалига ўйлаганидек бўлди – уйидан, қишлоғидан, туғишганларидан узоқлаш



ди-ю, ҳамма-ҳаммасидан қутулганга ўхшади. Мияси
тиниқлашди, қабул имтиҳонларини топширишда омад
кулиб боққанидан севинчи ичига сиғмай, янги танишаётган тенгқурларига қўшилиб, қушдек қанот қоқиб
учгиси келди. Ундай деса, омад ўз-ўзидан кулиб боқмади – имтиҳонларда зарур баҳоларни олгунича ҳар
кун-ҳар соат атрофида гиргиттон бўлаётган домлалар
оғзидан бол томиб унинг отасини эслашди. Шундай
дамларда Кўкламнинг тинчи бузилар, гўё ўз отасининг
фарзанди эканлигини эслашнинг ўзиёқ унга малол келаётгандай туюларди.

Кўклам хаёлларининг идрокдан олис қатларида
(Отамда гуноҳ йўқ") деган иқрорини мустаҳкамлашга
кўп уринди: раҳматли баобрў лавозим эгаси, егани олдида, емагани ортида... уйимизни оромкурсига тўлдириб
юбормаган... Онасини неча дафъа саволга тутди — тайинли жавоб ололмади, барибир ҳоли-жонига қўймай
суриштирди, алҳол онаси тилга кирди: кОтангнинг
фикри-ёди идорадаги курсида эди... Қизил суянчиқли
оромкурсиларни сенлардан, мендан ортиқ кўрар эдилар,
раҳматли...) Ана, Кўкламнинг ўйлагани тасдиқланди –
идорадаги мансаб курсиси отасининг жони бўлган Ётса
ҳам, турса ҳам ўша оромкурси гирдида айланиб-ўргилган. Ҳар сафар хотини бошқоронғи бўлганида ХКЎғил
кўрсам, шу курсини мерос қолдираман), деб ўйлаб режалар тузиб юрган, қиз кетидан қиз туғилаверган – йиллар мобайнидаги орзу-ният қонига ўтган ва қарабсизки,
ажойиб кунларнинг бирида ўша ботиний орзу-ниятларнинг ижрочиси сифатида Кўкламали туғилган... отасининг дилидаги тилига кўчган...

Кўклам мулоҳазалар юкининг залворидан бўйнини
қисиб қолди: кОтамдан мерос касалликмикан" 1 деган
шубҳадан эсхонаси чиқиб кетди. Бу кашфиёт Кўкламни
эсанкиратди. У қаерда, кимнинг ҳузурида турганини,
нима ҳақда суҳбатлашаётганини ҳам унутиб, боши эгилиб гавдаси чўкиб қолди. Бундай ташвишдан бехабар
Назиров домла шогирдининг кифтига қоқиб уни юпантирди. КПича оғирликка чидайсиз, ука, бу ёғи жўнашиб
кетади...




Жўнашиб кетди ҳам... Тақдирнинг бундайин чароғон
кўчаларига йўлиқиш Кўкламнинг етти ухлаб тушига кирмаган, осмондан-да бепоёнроқ хаёл уммонида адашибулоққан кезларида ҳам хаёлига ташриф буюрмаганди,
бундай маъмурлик; Муқаррар, отасининг руҳи-поки
қўллади – хона ўзиники, барча жиҳозлар унинг измида:
каравот, стол, стул, столчироқ, оромкурси... ўзи — ёлғиз.
Биров бировникига қадам босмайди бу ётоқхонада... Назиров домла к((Шогирдим янаги ҳафта уйланяпти), дея
ётоқхонадан жой тўғрилаган, акс ҳолда бу жой, бу имконият, бу роҳат-фароғат отлиққа йўқ-а...

Кўкламбой оҳиста каравотга ўтирди, тирсакларини тиззасига, даҳанини кафтига қўйганича бамайлихотир оромкурсини кузатди: ён ва орқа суянчиғи яхлит,
ёйсимон эгик, унга беҳад оқ сунъий чарм қопланган...
ипакдан-да момиқ-майин-мулойим... таглик — оқ, ҳатто
кўз илғамас чок туширилган, кашта тикилган... оромкурсининг оёқлари нозик, токнинг янги кўкарган новдасидек бокира, самбит новдасидек силлиқ, адл... бутун бўйбасти Кўкламнинг вужуд-вужудини маҳв этадиган даражада гўзал, гўё Кўклам Тонготаровни ақлдан оздирмоқ
ё бўлмаса бу фоний дунёнинг қил кўпригидан ўтказиб
синамоқ муддаосида кимдир уни қасддан шундайин сулувга қўшиб хонага қамаб қўйгандек эди...

Кўклам номсиз бармоғи асабий силкинаётганини сезди. Осма айвонга чиқиб ташқарига —– кўчага, ҳар
ёққа илашиб-биланглашиб кетган ёлғизоёқ йўлларга,
майдончага, йўловчиларга... мовий осмонга аланглади — (кТўққизинчи қаватда экан-да, ошиёнимиз дея
хитоб қилди, оғзининг таноби қочиб, орқага ўгирилди.
Шу топда у соатлаб, балки то қоронғи тушгунга қадар
янги ошиёнидан кўз узмай туришга рози эди, бироқ
кўм-кўк дераза парда ортида ял-ял товланиб, гўё бадани
оқлигидан уялгандай сукутга чўмган оқ-ошоқ оромкурсининг тепасига келди, кафтларини унинг яланғоч кифтига қўйди ва оёқларидан мадор аригандек кашилқ) этиб
чўк тушди, ён суянчиққа пешонасини босганича оғироғир нафас ола бошлади.




Шу алфоз алламаҳалгача сукут сақлаб ўтирди, хаёлларини ўз оқимига қўйди – ўтираверди... алҳол, миясида,
(Нима қиляпман7у деган савол туғилгани ҳамоно дик
этиб ўрнидан турди, ХЭ, кўзингни оч-е1., Қанақа йигитсан, ўзи7 деб бўралатиб сўкмоқчи эди, лаб жуфтлаган
жойида оромкурси озор чеккан оҳудек инграб юборди.
Кўкламбой бесўнақай ва бўйчан гавдасига ярашмаган
хушомадгўйлик билан шошилиб-ўргилиб оромкурсининг елкасига қоқди, тизгинсиз майлларини аёвсиз
сўкишга тушганини унутиб стулга оғир чўкди – битмастуганмас орзуси мустажоб ўсмирдек кўнгли ийиб гўшаи
амлокига суқланиб разм солди. Чироқни ёкди, портфелидан сочиғи, соқол қиртишлайдиган анжомлари, қалам-дафтарларини олиб столга терди. кБир йиллик режаларни қоғозга тушириб беринг – икки кун муҳлат
деган эди Назиров домла. (ОЭртага ёзаман), деди Кўклам
бепарво қўл силтаб ва илмий мавзуини эслаб мийиғида
кулди. кИнкорни инкор) Хўб топди-да, мавзуниям1..
(Навоий — инкор, Машраб — инкор, Улуғбек — инкор).
Донишманд зоти борки, ўзидан бурунги тафаккурнинг
инкори).. — Кўклам оғзига келган алломалар номини
санай кетди: мўйсафид Афлотун ўсмир Афлотуннинг
инкори... Берклини мазах қилган, Декартни икки пулга олмаган Дидро жаноблари, демак, айни чоқда уларни инкор этган... Ёруғ дунё кўзига лаҳаддан торроқ,
қоронғироқ кўринган Яссавийнинг олдида бочкадан
ҳаловат топган Диогеннинг донишмандлиги чикорат..
Мана, каминаи камтарин ҳам ҳазрати Яссавийга тенглашолмасак-да, диогенсифатлардан, ушбу хонаи хос
мен учун ёруғ дунё – барча орзу-ҳавас, жами донишлик
шунда, дея ўтиравераман... Режаларимни икки кунда
қоғозга туширмайман... Қишлоққа қайтиб барча рисоладагидек тенгқурларим қатори уйланмайман... Телбалик
бўлса-да, ҳа-ҳа, ҳар қандай кашфиёт бошида телбалик
бўлиб кўринади. Эҳтимол, фақир – тирик башоратдирман7 Ҳозир менинг дард-касалимни эшитган одам
кулиши муқаррар, ким кулса кулаверсин, лекин яна
ўн-йигирма йиллардан кейин одамзод қавми орасида
оромкурсини севиш касаллиги тарқаса нима бўлади)




Қани, хўш71 Вабодек, ўлатдек тарқаса7.. Курси деб одамлар одамлардан безиб кетса, курсидан ором топиш илинжида бола отасининг, ота хотинининг баҳридан ўтса,
ёппасига шундай бўлса).. Оромкурси жиннисига айланиш спиддек ёпишса одамларга... у-ут.. Ҳозирги меҳроқибатлардаги совуқчилик, инкорни инкорлар ҳолва
бўлиб қолади, Кўкламали жаноблари).. Ана ўшандагина
инсоният оромкурсига ишқи тушган биринчи одам —
Кўклам Тонготаровни эслайдилар... Биринчи одам, биринчилик эса ҳеч қачон қурбонсиз қўлга киритилмайди).. Инчунин, нима бўлса бўлар дейману ҳаммасига
кўл силтаб кўнглимга қадрдон майлларни қувиб солмайман – барини худо кўтарсин, дейману кўнглимнинг чигил жинкўчаларида адашиб-улоқиб юравераман, ўзим
билан... анави, офатижон парипайкар билан...

Кўклам кўнглининг овлоқ муюлишлари аро сайри
саёҳатни бошлаб юбораётган ҳам эдики, бехосдан қорни ғўлдиради. кЁпирай1 Бу ёқда қорин бор, нафс деган
юҳо оёқдан олмасайди )), деб фаромуш бўлаёзди, аста
ўгирилиб оромкурсига назар солганича тек туриб қолди.
Оромкурси худди бошига ёпинган ҳарир рўмолни биров тортиб олгану, шу боис уялганидан бош кўтаролмай
қолган келинчакдек дув қизариб сукут сақлаб турарди, унинг оппоқ либосга бурканган майин елкалари
Кўкламнинг кўзига кузги япроқ янглиғ қалтираётгандай
бўлиб кўринди – Кўклам бориб айвон эшигини ёпди.
Қорни чулдиради. Апил-тапил кўйлак тугмаларини
қадаб кўчага отланди, кЗумда овқатланиб қайтаману
деди-ю, ётоқхонанинг биқинидаги мўъжаз бозорчага
чиқиб, пича ҳаялласа хонасини биров эгаллаб оладигандек шошқалоқлашди — дуч келган егуликдан харид
қилиб изига югурди. Хонасига кириб столга газит тўшаб
нон, сомса, қатиқни қўйди – уч-тўрт кишилашиб зиёфат
бошлашаётгандай кафтларини шарақлатиб уриб, бирбирига ишқаб, завқланди. Қатиқни пиёлага солишга
сабри чидамай шишаси билан кўтарди.

Қорин ташвишидан қутулган Кўкламбой чанқади,
йўлак адоғидаги умумий ошхонага бориб чой қайнатишга, жилла қурса, сув келтиришга эринди. (Сабр




қилай, ўтиб кетади), деган умидда худованди каримнинг ердаги энг эркатой бандасидек талтайиб каравотга чалқанча ётганича қўл-оёқларини тарвақайлатиб
ташлади. Ётган жойидан оқиш шифтга, ним пушти
деворга, ним яшил эшикка, сутга чайилгандай оппоқ
оромкурсига бот-бот тикилди. Хийла пайт ётди. Ширин уйқу элитаётганини сезиб пича мизғимоққа тутинди, сўнг ижарадаги уйига жўнашни дилига тугди. Аяга,
(Бугун келаман) деган, ортиқроқ ҳаялласа, кўча эшик
ёнига чиқиб (Ҳақ деб ўтирадиган Аянинг хавотирланишига ачинди. Ачинса, ҳозироқ тараддудланмоғи керак, аммо-лекин фавқулодда Кўкламбой Тонготаровга
шундай бир гўшаи ошиён насиб этса-ю, бу ерда, момоқаймоқдай оромкурси ўзини кўз-кўз қилиб турса-ю,
биринчи кечада уни танҳо қолдириб кетиши инсофданмикан71 Бу мулоҳазалари устунроқ кела бошлади
Кўкламнинг ва у Аяникига қайтиш ниятидан тезда айниди, эртанги кунга мўлжалланган юмушларини ўйлади, бугун бирор ишни қойиллатиб қўймаган бўлса-да,
азбаройи босим ҳаяжонлардан толиқди, кўзи илинди...

Кўклам қанча вақт мизғиганини билмади, ширин
туш кўриб уйғонган мурғакдек кўз очганида дабдурустдан қаерда ётганини идрок этолмади, кўзини пирпиратди, қовоғини ишқади ва... нотаниш, лекин тотли ҳиддан
сархуш бўлиб талтайиб, жилмайди. Яна кўзини юмди,
ётган кўйи ўйлади: кБу ниманинг иси7у – тополмади,
ўйлади – шуури тиниқлашмади, сўнг ирғиб ўрнидан турди, столчироқ тугмасини босди. Чироқнинг кенг, айлананусха қалпоғидан урилиб қайтган шуъласи каравотнинг
оёқ томонида турган оромкурси устига чойшабдек ёйилди. Оппоқ оромкурси ним қоронғи хонада янаям окроқ
кўринар, бу етмагандай, у худди чироқ шуъласи билан
бас бойлашаётгандай ўзидан нур таратар, Кўкламнинг
назарида у яланғоч тиззаларини яланғоч билаклари билан қучоқлаб ўтирган қиз болага ўхшарди...

Кўклам чироқни ўчирди, хонани бояги сеҳрлинотаниш, лекин ниҳоятда майин ва тотли ҳид қоплади...
Кўкламбой бир-бир юриб оромкурси тепасига келди,
унинг ёнгинасида каравотга ўтирди, оромкурсининг




елкаларига бетини босгудек бўлиб уни кузата бошлади. Шундагина у ниманинг ҳиди бу қадар безовта
қилаётганини, ҳатто уйқусини қочириб юборганини
пайқади. Бу — сонсиз-саноқсиз одамларни эс-ҳушидан
айирган, ман-ман деган давангирларнинг бурнидан ип
ўказиб истаган нағмасига ўйнатган, не-не оқилу донишларнинг инсонийлик мартабасини бир пул қилган
ва... Кўкламбой Тонготаровнинг қалбига булардан-да
аянчлироқ даҳшатлар уруғини жадал қадай бошлаган
оромкурсининг ҳиди эди".

У оғир касалдан турган одамдек базўр қад ростлади,
тиззалари қалтиради ва ўзини бошқара олмаётганидан,
тик туришга мадори етишмаётганидан уялмай-нетмай
ўзини оромкурсининг устига ташлади.

КҲе, ўқишши онсони чиқсин1 Қишлоғингга жўна"..
Онанг қон йиғлаб ўтиргандир, сени уйлантираман
деб).. Шунча ўқиганинг каммиди } деб чакак қоқди Ая.
Кўклам тиржайиб тураверди, ётоқхонадан жой беришганини (оилалилар ётоқхонаси деса нақ балога қолади-я)),
секин-аста ўша ерга кўчиб ўтишини айтди. кОнамдек
бўб қолгансизу, Ая, сизни унутармидим, кун ора келиб
тураман), деди астойдил кампирнинг кўнглини кўтариб.
Аяга берган ваъдаларини дилида такрорлаб ҳам келаётганди, кўчма раста ёнида тўрт-беш хотин-халаж орасида
қип-қизил деразапарда қўлма-қўл бўлаётганини кўрдию
хаёли бўлинди. Кеча оқшом айвончада туриб хона ичига разм солганида тўқ кўк парда оппоқ оромкурсига
мутлақо қовушмаганини сезганди. (Чўғдек қизил экан,
оламан) деди у, кКҚизил билан оқ бир бирига чунонам
ярашадики, хонани яшнатворади

Пардаликни қўлтиғига қистириб ётоқхонага етиб
келган Кўклам хонасига бир гапириб ўн кулиб кирди: КХонани яшнатворамиз, сен гул-гул очилиб кетасан).. – Кўклам шундай деб эски пардани ечди. – Қайси
дидсизнинг иши-я, бу7 Тўқлигини қара) Оппоқ баданингни ҳақорат қилаётганга ўхшайди).. У дераза токчасига чиқди-да, янги пардаликни бир бошдан қисқичларга маҳкамлади. КЧеккасини букмасак ҳам бўлаверади.




Муҳими – ранг: Қизил ва оқ, оқ ва қизилг А, лаббай)..
деди у оромкурсига ўгирилиб. Чинданам, оромкурси
бирдан ял-ял яшнаб, товусдай товланиб кетди. Оппоқ
елкалари, билаклари азбаройи уялганидан қизаргандек
кўринар, бунга сари унинг латофатига латофат, тароватига тароват қўшилаётган эди.

Кўклам дераза токчасидан сакраб тушиб хонада у ёқдан-бу ёққа юриб, оромкурсини томоша қилди.
(Бор-шудимни сотсам сотаман —– сени қўғирчоқдек ясатиб қўяман, – деди оромкурсига тиккасига. – Ҳеч ёққа
чиқмайман, унда-бунда Назировга учрашсам бас, бу ёғи
сен билан биргамиз-бирга)) Кўклам шундай дея оромкурсининг оқиш-қирмизи елкасини, билакларини силаб-сийпалаб турди-да, талтайиб, ялтоқланиб унга ясланди. Шу чоқ эшик жуда вазмин ва хижолатомуз
эҳтиёткорлик билан чертилди. Кўкламнинг нафаси ичига тушди. кБекага ўхшамайди, – деди у ичида. – Ким
бўлдийкин".. Қўшнилар бирон нарса сўраб чиқдимикан).. Биров бировникига қадам босмайди, дейишгандику.) Кўклам эшикни очганида остонада бир-бирига
икки томчи сувдек ўхшаш, ёш эгизаклардек бир хил
кийинган, қадди-басти бир хил ўрта ёшлардаги икки
нафар эркак, уларнинг ортида атлас кўйлакли жувон
турарди. Кўклам аёлнинг башарасини кўролмади. Иккала эркак қўлида тутган патнисдаги анвойи ноз-неъматларни кўриб беихтиёр кўзи ўйнаб кетди, азбаройи
тамшанганини яширолмади ва унутган сўзини бирдан
эслагандек илтифотга кўчди:

— Марҳамат; – деб келувчиларни ичкарига таклиф
қилди.

Атлас кўйлакли аёл ўнг томондаги эркакнинг елкасига дафтар қўйиб унга ниманидир қитирлатиб ёзди.
Кўклам аёл томонга қарамоқчи эди чап томондаги эркак
томоқ қириб унинг диққатини тортди.

— Биз оилалилар ётоқхонаси маъмурияти ихтиёридаги (КИнтизомучилармиз. Мен – Хизматчи

– Мен – Вакил...

Кўклам Вакилнинг овози мулойимроқ эшитилганидан унга ғалати кулимсираб қаради.




— Жойлашиб олдим, ташаккур... – деди шундан бўлак
сўз тополмай Кўклам. Гапира туриб ҳар икки эркакнинг
башарасини таққослади, (Вакил оқ-сарикдан келган,
Хизматчи қуюқ қора қошли), деди эслаб қолишга уриниб. Сўнг ташриф буюрувчиларнинг авзоидан уларнинг
муддаосини англамай таваккал қилди: — Шунча нознеъматларни... овора бўбсизлар-да...

У гапиргани сайин атлас кўйлакли аёл дафтарини дам Хизматчининг, дам Вакилнинг елкасига қўйиб
қитирлатар, Кўклам кБу нима қилиқ7)у деб унинг тагига
етолмас, табиий, икки дароз эркак ортида у нималарни
ёзаётгани ҳам Кўкламга қоронғи эди.

– Безовта қилганимиз учун хижолатдамиз, – деди
Вакил тортинчоқлик билан паст овозда. — Қани, меваларга марҳамат... Нокдан олинг. Олма, шафтоли, узумдан... Кўнглингиз тусаганича..,

Кўклам кмени калака қилишяптир деган қарорга келди. (Майнавозчиликни йиғиштиринглар), демоқчи эди,
Хизматчи тилга кирди:

– Кўк парда қани7 – деди у томдан тараша тушгандай
ўдағайлаб.

Кўклам кар-соқовдек анграйди. Маъносиз илжайди.

— «Kyu пардани нима қилдийз7у деб сўраяпти бу
киши, – саволни изоҳлади бояги мулойимлик билан Вакил.

– Шу ерда, хонада, – деди Кўклам шошиб. — Нимайди7

– Хонадаги ҳар бир жиҳоз қандоқ қўйилган бўлса,
шундоқ сақланмоғи керак. Сиз жойлашиб улгурмасингиздан ўзбошимчаликка ўтибсиз, – деди паст овозда, лекин дағдаға билан Хизматчи.

Кўкламнинг астойдил кулгиси қистади.

– Э, пардани айтаяпсизларми, дераза пардани.. Арзимаган нарсани-я71

Хизматчи қуюқ қошларини чимириб Кўкламнинг
ҳиқилдоғидан олди:

– Бизда арзимаган нарса йўк1..

—– Хонадан айрилмай десангиз интизомга риоя қилмоғингиз шарт...




– Хўп, хўп, хўп, – дея олди Кўклам ташриф буюрувчиларни шаштидан туширишни мўлжаллаб: – Хўп
бўлади, акалар...

— Қизил пардани оласиз1

— Кўкини илиб қўясиз).

((Тавба-а).. Ғаройиб-ку у деганча Кўклам ҳушига келолмай, худди биров биқинига гурзи билан туширгандек
бели майишиб, ранг-қути ўчиб, оромкурсини унутиб
эшикнинг кесакисига суяниб қолди. кҚанақа одамлар,
ўзи, улар7.. Анавиниси бўрига ўхшайди-я1.. Начора...
хоҳишимиз уларга маъқул келмади. Огоҳлантиришди.
Агар кулоқ солмасак...) Кўклам қизил пардани олиб,
ўрнига кўкини ила туриб бўғзига келган кажратиб юборишадиз деган гапни айтмай тилини тишлади...

Кўклам оромкурси билан ахду паймон боғлашиб
тўрт кун хонадан чиқмади. Назиров домланинг топшириқларини бажармади, Аяникига бормади, лоақал
онаизорига икки энлик хат битмади — ундаги англаб
бўлмас ғаддор майл бошқа барча одамий туйғуларни инкор этаётган — Кўклам Тонготаров ҳали инсоният қавмига маълум бўлмаган ана шу кашфиёт – инкорга банди эди... Ҳар куни ҳу-у кун ёйилганда уйқудан уйғонар,
кўз очган замони ёнгинасида — ёстиғига туташ турган
оромкурсини кўриб кўнгли ниҳоятда таскин ва оромлар
топар, ўрнидан турмай оппоқ фариштасининг суянчиқларини сийпалар, ухлайверганидан шишиб кетган кўзлари оромкурсининг жамолига хўп боқиб тўйгачгина
ўрнидан туриб авайлабгина уни жойига суриб қўяр,
ғубор инганми-йўқми, эрталабдан артиб-суртишга тушар, бирда-ярим бозор-ўчарга чиқмаса, ғимирлаб,
ғудраниб, хиргойи қилиб оромкурси иккови дилтортар
ҳангомалар билан кунларни кеч қилишарди...

Бир сафар одатдагидай кўчадан ғизиллаб қайтаётганди, ётоқхона эшигидан кириб мушукдан қочган
сичқондек ўзини лифт ҳужрасига урай деганда қоровул
чол ҳай-ҳайлаб тўхтатди уни. Кўклам ортиқча гапга
тоқати йўқлигини яширмай афтини бужмайтирганича
ортига қайтди. Чол буни сезса-да, парво қилмай илиқ
муомала бошлади:




— Xa, болам, яшаётганингга бир ҳафта бўляпти-ю,
на салом бор – на алик. Милтиқнинг ўқидай кирасанкетасан, чиқасан-кетасан. Қаттан кегансан, ўзи7 Кимнинг, қанақа одамларнинг фарзандисан7 Бундо-оқ гаплашайлик, бўтам...

— Ишлар кўп, – деди малҳамдек муомаладан кўнгли
ийиб Кўклам. – Вакт зиқ.

– Ҳа, салом-аликка вақтинг зиқлик қилса, лоақал манави хатларни ол – қалашиб кетди-ку, булар.

Кўклам мўйсафиднинг қўлида учта буклоғлиқ
варақни кўриб юраги шиғиллади.

— Уч кундан буён бир ўспирин ташлаб кетади кбериб
қўйингу деб, сен бўлсанг тутқич бермайсан, бўтам.

Кўклам хонага чиққандагина учала хатни очди.
(Проф. Назировга учрашар экансиз), деб ёзилган хатга
кўз қирини ташлади-ю, кейингисини ўқиди:

(Кўкламали: Яхши жойлашдингизми Саломатлик.
Режаларимиз нима бўлди)

Назиров.

Учинчи хат варақнинг бир бетини эгаллаганди, Кўклам унинг остида (Домлангиз) деган унвонни кўриб
бирмунча хотиржам тортди, нафас ростлаш ниятида
оромкурсига ўгирилди. КШунақа-а, – деди шивирлаб. –
Етишдим, топишдим деганда у ёққа чақирган – бу ёкда
огоҳлантирган... КРежаларимиз нима бўлди) эмиш...
Кўклам учинчи хатни олиб кўз югуртира бошлади,
узуқ-юлуқ овоз чиқариб ўқиди: кТузукмисиз7.. Тинчликми ўзи).. Нега дарагингиз йўқ7 Ёки ётоқхонанинг
оҳанрабоси бор эканми).

– Бор, бор экан) – деб юборди Кўклам топишмоқ топтан боладай қувониб. – Мана – оҳанрабо Мана

У балетчи раққослардек ихчам ва қушдай енгил
оромкурсини икки қўллаб боши баравар кўтариб гиргир айлантирди-да, уни жойига қўйиб хатдаги сўнгги
жумлани такрорлади: (Тезда менга учрашинг..

Ўша куни Кўклам стулда қимирламай ёзув-чизувдан
бош кўтармади. Фикр олишувлари зикр этилган буюк
аллломалар рўйхатини тартибга келтирди, Арастунинг
баҳслари, Цецилийнинг маърузалари, Беруний ва Ибн




Синонинг савол-жавоблари юзасидан махсус мундарижа тузди, сўнг бир неча қоғозга... хилма-хил оромкурсиларнинг суратини чизди... хона қоронғилашиб қоғоздаги
ёзувлар кўринмай қолаёзганда орқа томонда кимдир
чуқур энтикди. Шундагина Кўклам ҳамхонасини хаёлидан чиқариб юборганини, қарийб ярим кун асносида
унга қайрилиб қарамаганини эслади. У гуноҳ иш қилиб
қўйган гўдакдек қисиниб оромкурсига яқинлашди —
сўзсиз-несиз чўк тушганча унинг елкасидан қучиб,
суянчиғига пешонасини босди... Қорни оча бошлаганига
қарамай уйқуси келаётгани учун ётишга тутинди: ечинди, одатдагидай оромкурсини ёстиғига қовуштиргудай
суриб келди-да, кўрпага бурканди... У ётоқхонага келганидан буён биринчи бор ухлаш олдидан қўлини оромкурсининг елкасига ташламай ётиши эди — оромкурси юз-кўзи билан ўраниб ётган Кўкламалига маъюс ва
аламли бир назар билан тикилди...

Кўклам эрталаб апил-тапил кийиниб, Назиров домла ҳузурига етиб боргунига қадар ҳеч нарсани ўйламади – кейинги кунларда ҳаётида юз берган ажабтовур
ўзгаришларнинг ҳузур-ҳаловатини ҳам, илмий ишлари
юришиб кетишини ҳам, Аяникига бормай қўйгани-ю,
Назировнинг мактубларини ҳам — ҳеч нарсани ўйламасликка уринди. Унинг феълида худди ҳаётда эришмаган орзуси қолмаган, гўё бир умр оқбилак киборлар
муҳитида улғайган одамларда учрайдиган намойишкорона такаббурлик пайдо бўлаётганди. Уни ҳаётда қарийб
ҳеч нарса ажаблантира олмас, зеро, Кўклам Тонготаров
учун оромкурсининг васлигина яккаю яғона ҳаётий
маслакка айланган, турмушнинг ҳаловатию таровати,
эминлигию эркинлиги фақат ва фақат ушбу маслакка
дахлдор бўлиб қолганди. Ким билади, ўша куни Назиров домла аввалига чиройи очилиб, кейин қовоғини
уюб қарши олмаганида, кесатибми-бошқа қилибми,
ККўкламалижон) деганида эркаловчи қўшимча Кўкламга оғир ботмаганида, тўрт кунни беҳуда ҳавога совургани, қайта-қайта чопар жўнатганида ҳам, хат ёзганида
ҳам ғизиллаб етиб келмагани учун Кўкламни ношудликда айбламаганида, ҳаммаси ҳам майли-я, кОилали



лар ётоқхонасидаги ҳар кунингиз ғанимат, хотинингиз
йўқлиги учун ҳар дақиқада кавушингизни тўғрилаб қўя
қолишади, у хонанинг иштиёқмандлари озмунчами, мен
бўлмасаму, деб миннат қилмаганида Кўклам Тонготаров
билан оромкурси ораларидаги апоқ-чапоқлик риштаси икки қовушган дилни қандайин саодат водийларига
етаклар эди, бу ёғи бизга қоронғи... Ҳар қалай Назиров домланинг сиқуви Кўкламдаги бояги такаббурлик
туйғусини эмас, унинг ўзини чунонам эздики, азбаройи
Кўклам мувозанатни йўқотди... унинг попуги пасайди...

У югуриб, югургилаб, зипиллаб кетаётганида тўсатдан Назировнинг айтганларини эслади-ю, таққа тўхтади. Нима деди71 кЁтоқхонадан кавушингизни тўғирлаб қўйишади) дедими.. Яна... КУ хонанинг иштиёқмандлари тўлиб-тошиб ётибдир деди... Демак, оромкурсининг сендан бўлак хушторлари ҳам тўлиб-тошиб
ётибди, демоқчи. Мен кетсам ё кетказишса, хонага Назиров домла бошқа шогирдини жойлаштиради, барча
жиҳозлар... оромкурси ҳам ўшанинг ихтиёрига ўтади...
хонанинг янги эгаси — ким бўлмасин – сўқим-да, гавдасини оромкурсига ташлаб, ясланиб, ялтоқланиб ўтиради).. ётади).. Оромкурси эса момиқ ва оппоқ қоматини
шармандаларча кўз-кўз қилиб нозик елкаси, билакларини ўша сўқимнинг (Кўклам шундан бўлак ортиқ
ҳақоратли таъриф тополмаётган эди") ихтиёрига бериб
тураверади.

Бу даҳшатли ўй Кўкламнинг миясини ёриб чиққудек
ўртаб юборди, йўл-йўлакай бозорчага шўнғиб ўтишни
ҳам унутиб ётоқхона томон шамол янглиғ учиб 60ришни, хонага қуюндай ёпирилиб кириб эшикни қайта
очилмайдиган қилиб қулфлашни, қайтиб инсон бетини
кўрмасликни, то оч қолиб, то холдан тойиб ўлиб-нетиб
кетгуничаоромкурсинингоғушида ўтиришни, оёқларини
қучоқлаб ҳаётдан кўз юмушни, башарти қазо вақти етса
оромкурсига кўшиб тупроққа қўйишларини сўраб васиятнома колдиришни кўнглига тугди... ҳовлиқиб хонасига
кирди, эшикка беҳол суянганича оромкурсига қаради —
тахтадек қотди-қолди).. У не кўз билан кўрсинки, оромкурсининг устида... корамтир бир шим осилиб ётар,




шимнинг икки почаси оромкурсининг тарвақайлаган ён
суянчиқларини қучиб, шармандали бир алфозда полга
қадалиб турарди.

Кўклам бундайин оқибатсизликни кўриб эси оғди.
Азбаройи иродасини кўлга ололмаганидан кОтажон)
деб инграниб юборишига оз қолди. Ич-ичидан қайнабкўпириб, аъзои баданига қуйилган ёввойи шиддат таъсирида шимни бутидан чангаллаб юлиб олди, оёғининг
остига босиб қаттиқ тортди — шим тариллаб почаси
иккига айрилди, сўнг уни дуч келган томонга отди...
Кўкламнинг қўл-оёғишалвираб бошини тиззалари орасига солинтирганича чўк тушди... (Энди қандоқ қиламан..
Ким деган одам бўлдим7.. Ким мени бу савдоларга гирифтор этди7.. Қачон7.. Қачон қутуламан булардан, бундан7.. Наҳотки тузалмасам2.. Касаллик, хасталикнинг
давоси топилар, ахир7.. Ахир бутун умрим телба-тескари
бўлиб кетмагандир, мен шўрликнинг).. Шўрлик бўлиб
қолдимми, дадаЗ.. Одамлар қатори ўйнаб-кулиб юриш,
яшаш шунчалик қийинми"7; Наҳотки, (Бас деб мана
шу бачкана қизиқишларимдан воз кечолмасам71 кБасЪ
дейману қутуламан... Қутуламан).. Халос бўламан. Хонаси керакмаст Каравотиям, стол-стуллариям бошшидан
қолсин:.. Оромкурсини топганнинг отасига лаънат).. Берадиган оромларига қўшиб лаънат).. Ороммиш:-а, ороммиш 1.

Кўклам ингради, баданига майда-майда нарсалар
тошаётганини яққол сезди, димоғига қўланса ис урди...
Кўнгилсиз ҳодиса юз бераётгандай юрағи ғашланди, бунинг боисини англашга тиришди – уриниши самара бермади -беҳосдан қаттиқ босинқиради: аввал ғўлдираб,
сўнг чўчиб, сапчиб ўрнидан турмоққа чоғланди —
қимирлай олмади. Нафас олиши қийинлашганини, қўллари тобора мадорсизланиб устидаги кўрпани очиб ташлашга ҳам чоғи келмаётганини пайқади – капалаги учди). Минг машаққатлар билан ёнбошига ўгирилмоқчи
эди, гавдаси бурилди-ю, бошини силжитолмади, шундагина у қандайдир нозик, лекин кучли қўллар ҳиқилдоғидан босиб-бураётганини сезди; Силтанди, типирчилади, узун, ориқ бўйнини қотилнинг чангалидан




бўшатолмади – жони кўзига кўринди; Миясига, кНаҳотки, шу қадар бемаъниларча ўлим топаман)) деган ўй
келди-ю, жонҳолатда (Ҳой) деган эди, овози чиқмади,
яна уринди — овози бўғиқ эшитилди, ККим2) Ким
бор-р7Ъ деганча бўғзидан қўлларни айирди, бир силтовда бошини болишдан узгани ҳамон оромкурси бир
газ орқага сурилиб борди-ю, тарақлаб тек туриб қолди.
Кўклам аниқ кўрди — оромкурси чайқалиб, ағдарилиб
тушаёзди, аниқ эшитди — оромкурси ён-верига эмас,
балки юқорига – оқшом Кўклам юлқиб олиб итқитган –
хона тўридаги девор пойида уйкалак бўлиб ётган шим
томон сурилган эди...

Кўклам каравотдан туриб бўйнини, гарданини силади, қўрққанидан қийналиб нафас олаётгани учун осма
айвон эшигини очди ва:

– Шунақами, ҳали; Ниятинг бузуқмиди"1 — дея наъра тортди. – Ҳайқириғи йиғламсироқдек туюлди ўзига – югуриб бориб шимни олди-да, қорбўрон ўйнаётгандек жаҳл билан думалоқлаб кучи борича осма айвон
эшигидан кўчага отди; Дарғазаб бўлиб, оғзи кўпириб
ўдағайлади: – Кино бир томоша, унда айб йўқ1 – Шундай
деди-ю, назарида кайб отамдар дегандай бўлди. Шошиб
гапни айлантирди: — Отамда ҳам эмас гуноҳ) Ҳаммаси
сенинг касофатинг1 Сенга йўлиқдиму, бошим ғалвадан
чиқмади... Зотинг пастлигини билардим-у, тағин ишонгандим: ёнингдан бир қадам жилмай дедим —– домладан
балога қолдим, жони-жаҳонимни бахшида этишга тайёр
эдим – оқибатсизлик қилдинг – мендан кўра хоин шимни
афзал кўрдинг).. Биламан, бошқа биронта сўқим келса
ҳам индамай ялпайиб ўтираверасан, кифтингни тутиб)
Риёкор1 Э, оромкурси бўмай ҳар нарса бўл

Кўклам ортик ҳақоратли сўз тополмай жим бўлди.
У Назиров домланинг ҳузурига кириб борганида, домласи қовоқ уюб, гоҳ шогирдининг ранг-рўйини, гоҳ
уст-бошини ажабсиниб кузатаётганини сезганида ҳам
шу кайфиятда эди. Назиров домла кўзларини лўқ қилиб
шогирдини узоқ кузатди-да, ниҳоят оғир куфу тортиб
беҳосдан гапга тушди:




— Ҳар йигитга омад кулиб боқади, Кўкламали... Аввал бундайроқ омад келади, одам унга кўникади, сўнг
каттароғи насиб этади. Баногоҳ тушган омаддан унчабунча одамнинг бели майишиб кетади... — Домла ўйга
толди. Кўклам гапнинг нишаби қаёққа оғаётганини
фаҳмлаганди. Назиров давом этди: – Дуппа-дуруст, эсҳушини таниган кишилар, масалан, арзимаган мансабни эгаллайди-да, кўз очиб кўрган курсисига қапишиб
олади. Қапишиб олдими, бас, вазифаси, бурчи бир ёқда
қолиб мансабидан айрилмасликни кўзлайди. Курсининг
этагини кўзига суртадиган одам ҳеч қандай пасткашликдан қайтмайди...

Кўклам сдомла оромкурсидан хабардор экан-да),
деган хаёлда тамоман бўшаша бошлаганди, Назировнинг мансаб курсисидан сўз очгани мутлақо тасодиф
эканини сезди. Назиров домла туйқус бош кўтардида, ўгитлари шогирдининг энсасини қотираётганини
пайқади ва нечук бу даққи одобномани чўзиб ўтирганига ўзи ҳам ажабланиб, мақсадга кўчди:

— Хуллас, буларга ўзингизнинг ақлингиз етади, Кўкламали, фақат ёшлик қилиб қўйманг деб қўрқаман,
ука... Раҳматли Жанобали ака...

(ОКанобали акангизни тинч қўйинг} деб юборишдан базўр тилини тийди Кўклам. Мияси шишиб кетди.
(Чидамайман, зиғирча чидамайман. Оромкурсининг
оёкларига бош уриб айланиб-ўргиламан, қишлоққа бормайман, уйланмайман... илмий ишига – инкорни инкорига ҳам тупурдим)..) Кўклам оғзидан чиқаётган сўзларни ўзи эшитмаётган эди, устма-уст хитобдан толиқиб бир зум тин олди-да, ҳозиргина аҳд қилаётган
ниятларига тамомила зид қарорга кела бошлади:
кЁшлик қиламанми-йўқми, ўзим биламан. Оромкурсига банди бўлмайман. Ётоқхона интизомига ҳам,
КИнтизомучиларига ҳам тупураман.. Ҳа, мен ундай
одам эмасман — мен Жанобали Тонготаров эмасман, у
кишимнинг ўғлиман, холос. Ўғлиман, ўғли... Отам учун
жавоб бермайман).. Мен курсининг оромларидан воз кечаман).. Баҳридан ўта... оромкурсининг аҳволи нима кечади7.. Ўзим қандоқ қиламан) Ўзим...) У тўрт-беш кун




асносида танасининг табиий аъзосидай бўлиб қолган
оромкурсининг баҳридан ўтиш у ёкда турсин, ундан
айрилишни ақлига сиғдиролмади, бинобарин, кўчада
ортиқ санғимай ётоқхонага ошикди.

— Ҳамманинг оғзида сен билан менинг ғийбатим,
деб дағдаға қилиб сўкиниб кирди эшикдан. — Нима
эмиш, мансаб курсиси не-не одамларни йўлдан оздирган
эмиш... Сенга ўхшаш курсиларга ҳаддан ортиқ меҳрмуҳаббатнинг охири вой эмиш. Сен мени чалғитаётган
эмишсан{.. Домлам насиҳатдан бўшамайди, ёшлик қилиб
қўймас эмишмиз).. Хонани эгаллаб олиб ўзбошимчалик
қилаётган эмишман. Вой, тавба-ей1..

Кўклам жомадоннусха портфелини каравотга ирғитди, туфлисини ечди ва не кўз билан кўрсинки, оромкурси хонанинг ўртасида – унга терс ўгирилиб турарди.
Кўклам гапдан тўхтаб, шамдай қотди, кўчадан келганида оромкурси биринчи марта ундан бетини, оромбахш қучоғини терс ўгириб туриши эди. Кўкламнинг
кўз ўнгида тунги машмашалар гавдаланди. Уларни
унутганига ўзидан ажабланди... Оромкурсининг висолини илмий ишидангина эмас, бутун ёруғ жаҳондан
афзалроқ ва азизроқ кўрган тунов кунлари оромкурси
билан ораларига совуқчилик тушиши эҳтимолини чандон чирансин — хаёлига сиғдиролмас эди, мана, энди
ўйлаб кўрса оромкурсининг дийдори ҳафта ўтмай уни
ақлдан оздириб қўяёзибди. На кунида, на тунида ҳаловат
бор1.. У қишлоқдаги онасининг, опаларининг, бу ёқда
домласининг, Аянинг баҳридан ўтса-ю, оромкурсининг
оёқларига бош уриб топинса-ю, иззатини билмаган бу
малъун унинг жонига қасд қилса")

Кўклам анчагача ҳовурдан тушмади, оромкурсини
туртиб-суртиб аламидан чиқмоқчи эди — қўли бормади, уни энгил-бош илинадиган ишкофнинг биқинига
суриб деворга ўгириб қўйди – шундай қилиб хумордан
чиқмоқчи ва ишга шўнғимоқчи эди — дам-бадам хаёли оромкурсига кетаверди, эътибор бермай мук тушиб
ёзавераман деса оромкурси кҳиқ-ҳиқулаб йиғлаётганга
ўхшади. Кўклам буни кўргани сайин айниқса, оромкурсининг оппоқ елкасидан таралаётган сеҳрли ва афсункор




ёғду ундаги қатъиятни поймол қилиш хавфи туғилаётган эди. Кўкламнинг қайсарлиги тутди — у шартта
турди, суюкли оромкурсининг орқасидан бориб унинг
икки биқинидан кўтарди-да, осма айвончага чиқариб

Сал бўш келса, тамом, ҳаммаси қайтадан бошланади,
энди бўш келмайди у. Ўзининг нафсониятини ў ўйлайди...
Кўклам ясама салобат билан стулга оғир чўкди. Шу чоғ
эшик жуда оҳиста, хижолатларга тўла ўнғайсизланишлар
билан чертилди. У сакраб турди, стулни шовқинсиз
суриб, оёқ учида эшикка қамти келди — қулоқ солди,
ташқарида инсон зоти турганга ўхшамади. Шунда у
қулоғини эшикка босгудай яқинлашди, қоғоз-қаламнинг
элас-элас қитир-қитири эшитилди. кЎшалар) деб юборди Кўклам ичида ва ғойибдан келган бир ғазаб ва қутқу
билан ботирланди — эшикни шартта тортди. У елкамаелка саф тортиб турган (Интизомучиларга қараб улгурмай Хизматчи без бўлиб фармон ўқиди:

– Сиз – оилалилар ётоқхонасининг 913-хонасида
истиқомат қилувчи илмий ходим Тонготаров Кўклам
Жанобали ўғли ётоқхона қонунлари мажмуасининг
1037-рақамли модда...

Кўклам тутакди. Хизматчининг совуқ афтига мушт
туширгудек важоҳат билан ўқрайди.

— Тинчлик борми бу ерда ё йўқми"{ – деди ўшқириб.

Йўлак жаранглаб кетди. Вакил шовқиндан ўнғайсизланди-ю, пинагини бузмади. Хизматчи келган жойидан давом эттирди:

— ..нинг 51-бандида қайд этилган шартни қўпол равишда бузганликда айбланасиз 1.

– Мени ким бузган" – сўради фавқулодда босиқлик
билан Кўклам хўмрайиб,

Вакил билан Хизматчи муддаони тушунмай елка
қисишди.

– Мени ким бузган – саволни такрорлади Кўклам.

Яна жавоб бўлмади. Кўклам тутақди, бирдан
бақирди:

– Шартни бузган бўлсам, эрталаб хотиржам айтилса бўлмасмиди" Тунда ҳаловатни бузиш шартми") Ёки




(Йўқолинглар)} деб қувиб солайми7 Шуни истаяпсизларми7

Кўкламнинг бояги вазминлиги энди КИнтизомучиларга кўчган эди — улар шунча гапни фавқулодда вазминлик билан, балки бетаъсир тингладилар.

– Оромкурсини балконга чиқариб қўйибсиз..

Кўклам навбатдаги гуноҳи азимидан хабар топиб
баттар қуюшқондан чиқди:

– Мен одамманми7

– Одамсиз.

– Хона менга берилганми)

– Сизга.

– Оромкурси шу хонаникими7

– Шу хонаники.

— Шундай экан, оромкурсини қаерга қўяман, нима
қиламан – ихтиёрим эмасми1

Вакилнинг яноғи учди, Хизматчи жавради:

– Сизнинг ихтиёрингиз (Интизом) назоратида...
Хона сизга берилган. Оромкурсида қандай ўтиришўтирмаслик ихтиёрингиз. Лекин биз чизган чизиқдан
чиққан заҳотингиз хонадан бадарға этиласиз. Курсига
зиғирдек қўполлик қилишга йўл қўймаймиз. Асло1

Кўклам наъра тортиб кулди. Вакил билан тил топишишга қасд қилдими, югуриб бориб айвончадан оромкурсини кўтариб эшикка келди:

— Шуми32 – деди тишлари орасидан тупук сачратиб. —
Шундан воз кечсам қутуламанми1 Мана-мана)..

У бақириб, сўкиниб оромкурсини йўлакка чиқариб
(Интизом) чиларнинг оёғи остига ташламоқчи бўлар –
дам тикка, дам ёнбошлатиб, дам қийшайтириб уринар – оромкурси эшикдан сиғмас эди. Кўклам ҳансиради, лекин ғазабдан тушмади. Қандоқ бўлмасин оромкурсидан қутулиш чорасини излади. — Шунинг баҳридан ўтсам қутуламанми7.. Мана, олларинг1 Манай..

Вакилнинг яноғи ҳар сафаргидан қаттиқроқ учди,
буни кўрган Кўклам (Хизматчи устимга ташланса кераку деб ўйлади, бироқ кутилмаган ҳодиса юз берди:
йўлак адоғида аёл кишининг юракни ўртаб қичқиргани
эшитилди. Кўклам кбиронтасини лифт қисиб қолдиз де



ган хавотирда ёрдамга югурмоқчи эди, Хизматчи билан
Вакил ярим одим олдинга юрди – уларнинг қўлидаги
ноз-неъмат тўла патнис Кўкламнинг йўлини тўсди.
Кўклам бўйнини чўзиб қарамоқчи эди, лифт ҳужрасидан қиз боланинг, (Ким бор7 Ёрдам беринглар) деган
аламли ноласи қулоқни тешиб юборгудек эшитилди.

—– Қиз боланинг номусига тажовуз қилишингиз яхшимас...

Кўклам вакилнинг гапига тушунмади, Хизматчи
унга илова қилди:

– Хотинбоз, бузуқ, деб ёзамиз — бўлак иложимиз

(Интизомучилар Кўкламни урмадилар, сўкмадилар,
унга ортиқ танбеҳ бермадилар ҳам – шундай деб қайтиб
кетишди, холос. Кўкламнинг вужудига қалтироқ турди,
туни билан қаҳратонда қолган одамдек тишлари такиллади – юрмади, судралди, ярим одим ташладими-йўқми – яланг полга юзтубан қулади...

— Ая, қўйинг, ундай деманг, Ая, – деб тавба-тазарруни
қуюқ қилди у ижарадаги ҳовлига кириб борган заҳоти
кампирнинг чакаги очилганидан чўчиб. – Сиззи нега
унутай, Ая7 кОқибатсиз чиқдинг) дейсиз-а, ишим бо0шимдан ошиб кетди, бугун келаман-эрта келаман деб
ҳафта ўтибди-я, аяжон.. Бугун кунбўйи сизни ўйладим,
домла кетган замони жуфтакни ростладим. Уйингизни, мошхўрдангизни соғиндим, Аяжон1.. Ҳаммасини
баҳридан ўтаман, бу ёғига одам бўламан энди, одам.

Ая Кўкламнинг сўзамоллигига ҳайрон бўлиб зумда
жаҳлидан тушди, ҳарбийдан қайтган неварасини бағрига
босаётган бувидек на ўпиб, на суюб тўйди.

– Ҳай, менга қара: Вой, шўри-им, рангинг бир ҳолатда бўб қоптию; Нима бўлди, ўзи7 Касал-пасалмасмисан7 – деб қайта бошдан парвона бўла кетди. Хаҳ, ўқиши бошшида қосин-а, шундай болани одамгарчиликдан
чиқарадиган бўлса). Ҳалиям кеч эмас – кет, онанг айлансин, болам, қишлоғингга жўна, – деди кампир қакшаб.
Югуриб-югургилаб исириқ тутатди, чойга зира уқалаб
ичирди, яна алланималар қилди. КЕтти ёт бегона Ая




шунчалик куюнса, онам не кўйларга тушаётган экан)
деган ўй Кўкламнинг ичини тирнади. Дили орзиқиб кетди... ярим тунгача Ая билан эзмаланишиб ўтирди.

— Уйлансанг, хотининг бир этак бола туғиб берса,
қаторлаштире-еб шўтга обкесанг. Уша кунларга етказсин, ўзи... — деди Ая кенг енгининг учини кўзига босиб.

Эрталаб уйқудан уйғонганида Кўклам онадан янги
туғилгандай енгил ҳис қилди ўзини, ёлғиз қолганида
бошқаролмайдиган ўй-хаёллари беш кун асносида топган азобларни унутган эди. Ая пиширган қайноқ ширчойдан бир косасини шимириб, кафтларини тўлдирибтўлдириб ўқиган дуоларини жон қулоғи билан тинглаб, келиб туришга ваъдаларни қуюқ қилиб хайрлашди. (Худо эс-ҳушингдан бегона қимасин – яхши гўшангаларга куёв бўлиш насиб этиб, ували-жували бўгин).
Аянинг дуоси Кўкламга нашъа қилди, дам-бадам уни
ўзича такрорлади... Уйланади, ўғил-қизли бўлади, ўғли
улғаяди, яхши одам бўлади... Ўзига ўхшаб олимликни
танлайди ёки... бобосига ўхшаб бирон баобрў курсини
эгаллайди. Ахир бобосидан менга, мендан унга ўтадиган
қонимиз бир-дат.. – Кўклам ич-ичидан уйғонган тушунуксиз ваҳмдан илкис чўчиб тушди, азбаройи баданидан
совуқ тер чиқиб кетди, шоша-пиша хаёлларини қувиб
солишга тутинди – шайтонга ҳай бериб ўзини тинчлантиришга уринди-ю, (Касаллик боламга ўтса-чи  деган малъун савол миясига тиғдек қадалди — кўз олди
қоронғилашди, ҳушига келмоқ ниятида зудлик билан
ўзини чалғитди: – кБунга йўл қўймайман1} деб юборди беихтиёр, шундай бир комил ишонч билан айтдики, Аяникидан чиққандаги кайфиятини дарҳол тиклади – енгил тортди — кун бўйи берилиб, астойдил ишлади, бир неча дафъа хаёлига тирғалган (Интизомучиларга, боя йўлда туғилган малъун саволга чап берди – КШу ўй каммиди) деб эски-янги телбавори
хаёлларини қўшиб ҳайдади. Домла Назиров у билан
бугун ҳар қачонгидан очилиб суҳбатлашди, кулишди,
хайрлашаётиб, «By бошқа гап, Кўкламали) деди мамнуният билан. Домла не боисдан бундай деди – Кўкламга




қоронғи эди, лекин у бу ёғини ортиқ ўйлаб ўтирмади –
шу дақиқаларда уҳамма уқубатлардан қутулиш чорасини
топгандек эди... олам кўз ўнгида яшнаб-яшариб кетди".
кБўш келадиган анойи йўқ( – деди у авзоига зид ўлароқ,
ижирғаниб, — — Ўғлим касал бўлмайди, йўқ, ўғлимга касал юқтирадиган аҳмоқ эмасман. Унақанги пасткаш
ҳайвон эмасман мен1.. Туғилмаган ўғлимнинг ташвишини тортмаслик учун ўзим даволанишим керак, ўзим).
Ўзим даволансам бас, олам гулистон Қандай бўлмасин,
касаллик кейинги авлодга ўтмаслиги шарт).. — Кўклам бу хаёлдан шундай роҳат-ором туйдики).. Кўнгли
суст кетди. Давосини топаман, чорасиз иш йўқ дунёда.
Ҳаммаси ўзимга боғлиқ, ёлғиз ўзимга...

Оқшом дорилфунун дарвозасидан чиқаётиб соқол
қўйган, араббашара йигитга дуч келди.

– Зиё авлиёлардан саломлар) — деб уни тўхтатди
ксоқолу.

Кўклам дабдурустдан нима дейишини билмади.
(Менда нима юмушингиз бор7) дегандек хксоқолунинг
афт-ангорига анграйди ва... шўх ва қув, ўйноқи тим қора
кўзларга қараб қолди-да, тўсатдан, (Э... э, Зиёмисан7
деб шарақлаб кулиб юборди.

– Ўтакани ёрдинг-ку, Зиё, бу ерда нима қилиб юрибсан" – сўради Кўклам ҳамқишлоғи, ўзидан қуйи синфда
ўқиган мактабдоши, қишлоқда кавлиё) лақаби билан танилган Зиёдан.

— Шетта ўқийман-ку, билмайсизми – деди Зиё тиржайиб, – Қишлоқдан хат бор. Ўшани опкелаётувдим.

— Қандай хат, тинчликми7 — шошиб сўради Кўклам.
Хаёлидан худди қишлоқда хунук ҳодиса юз бергану Зиё
боядан бери унинг этини ўлдириш учун майнабозчилик
қилаётгандек туюлди. – Қани, хат; Кўрсат

– Э-э, билмадим, йўлда йўқотдим шекилли. Киссадан
тушиб қопти, -деди Зиё эснаб. – Чамаси, энангиз сизди
уйламоқчи. Эртагаёқ етиб бормасангиз, ўзлари келиб
обкетар эмиш.

— Ким айтди) Хатни сенга ким берди7 — ҳамон
ишонқирамай сўради Кўклам. Назарида онаси эртага




келиб обкетади-ю, индин уйлантириб қўядигандек юраги орқасига тортди.

– Э, мана, манави киссанинг тешигига қисилиб
қолган экан, – деди Зиё илжайиб. У букилиб, эзғиланган
хатни узататуриб товушини сирли оҳанг билан бежаб
Кўкламга шипшиди: – Қишлоққа каттакон одам бўлиб
борсангиз би-ир гижбадабанг тўй бўларди-да, aka!

Кўклам жавоб бермади, пича эзмаланишди-ю, хаёли
паришон хайрлашди, ичи ҳувиллаб ўзини оёқлари ихтиёрига топширди, шуурини бояги дайди-девона хаёллар
буткул забт эта бошлади... Гижбадабанг тўй икки кунда
ўтади – уйланади, келин билан тил топишиб тотув яшайди, рўзғор ташвишларига чалғиб манави савдойи хаёлларни унутади, вақт-соати етиб худо фарзанд это этса —
0-01 Кўклам ўлгудай болажон — ана ўшанда ундан кўра
бахтиёрроқ одам бўлмайди дунёда – куйлантираману деб
хат битган, ҳоли-жонига қўймаган онажонини кафтида
кўтариб юради жажжи неварасига қўшиб... Ўғилдирқиздир, фарзанди улғаяди, ўқийди, эл-юртнинг назарига
тушган катта одам бўлади, ўғли кам деганда вилоятнинг
баобру... — Кўкламнинг боши чайқалиб кетди, кўз олди
хиралашди, тиниқлашди, (Баобрўликнинг уйи куйсин,
оромкурсининг уйи куйси-ин) Менинг ўғлим қандай
одам бўлади" дея хитоб қилиб юборди у... КОтамдан
менга мерос қон унгаям ўтади-ку71 Уғлим қай аҳволга
тушади.. Менга ўхшаб, хойнаҳой мендан бешбаттар...
Амалдор бўлмаса-чи).. Ўқиса, билим олса-ю, амални,
мартабани кўзламаса7.. кИнтизомучилар назарига тушмаса7.. Манавинақа ётоқхоналарга қадам босмаса...
эҳтимол, Жанобали Тонготаровда айб йўкдир, шўрлик
отаси ҳам Кўкламга ўхшаб ич-этини еб адо бўлгандир7
Амал курсисига ўтиргану ундан қутулолмаган, ўз билгича иш тутиб амалидан воз кечай деса, КИнтизомучилар
таъқибидан қутулмаган – икки ўт орасида қолиб, дардини бировга очолмай пировардида юраги дош бермаган... Катта вилоятнинг обрўли зотларидан бўлса-ю, ҳар
қадами КИнтизомучилар назоратида турса, оромкурсисидан ўз ҳолича фойдалана олмаса... курсининг ороми
қоладими") Кўклам хаёллари оқимига қўшилиб юрди



юрди, ётоқхонага етди, ичкари кираверишда атайин шошилмай калитни олди, қоровул мўйсафид билан қуюқ
саломлашди, ҳатто қўл олиб кўришди, мўйсафид бундан
таажжубланса-да, кҳозир елдай кириб кетадиз деб кутганди, йўқ, Кўклам салом-аликдан сўнг ҳам ошиқмади.
Мўйсафид атрофда ҳеч зоғ йўқлигидан фойдаланиб,
насиҳатгўйлиги тутди — (Олим болам) деб минғирлай
бошлади. Кўклам отахоннинг нуроний чеҳрасига ўлик
назарини солиб турди-да, индамай-нетмай эшиги очилган лифтга кирди, тўққизинчи қаватга кўтарилгунга
қадар Зиёдан олган хатни ўқимоққа тутинди – хат анча
узун эканини, у кЎғлим деб бошланганини кўрдида, кафтига сиқимлади. Вақти келади, у ҳам вояга етган ўғлини рўбарўсига ўтқазиб, кУғлим)) деб насиҳат
бошлайди, (Жон, ўғлим) дейди, ККўзингни оч, Эсҳушингни йиғгин, отам), дейди, кўп ва узоқ гапиради:
{(Намунча одамови бўлмасанг, рангингни қара, одамларга қўшилгин, ўйна-кул, нималарни ўйлаб сиқиляпсан7
Шаҳарга жўнатай, ўқишга кирасан – чалғийсан, болам...
Ўқишни битириб қайтсанг, ке, қўй, бундайроқ жойда
ризқингни териб юраверарсан, менга мартабанг эмас,
соғлиғинг керак... уйлантирай, невара кўрай...) Уғли
бошини кўтариб унинг кўзига тик қаролмайди, аксинча
миқ этмай кўзини олиб қочаверади. Ўғлининг изтироб
чекаётганини сезган Кўкламнинг ичи тилка-тилка бўлай
дейди, азобларга тўла кечинмаларидан ўзи ҳам оғиз
очолмайди, ўғли ҳам... КЧурқу этмай ўтирган ўғлининг
кўзларида (Ҳаммаси ўзингиздан ота. Ўзингиздан ўтган,
деган маломатни уқади. У-уу-уҳ-ҳ.. Бундай маломатни
кўтара олмайди, Кўклам, йў-ўқ, сира-сира, иложи йўқ,..
Кўклам хонага кирган замони туфлисини ечиб, оёғига
шиппагини илди. Қўли, оёғи қалтираётганини сезди,
КЎғлим)... – деб онаизорининг номасини ўқишга тутинди. – Отанг раҳматли сени — ёлғиз суянган тоғимни..
болажоним).) Кўклам тишларини ғижирлатиб хатни
ғижимлади... манглайидан, гарданидан дувиллаб тер қуя
бошлади... Онажон; Дада) Ҳаммасидан воз кечаман...
ҳушимни йиғаман... ҳеч нарса керакмас, менга)... Ороми
ҳам, обрўси ҳам... Тупураман, онажон, ҳаммасига: Ка



салимни даволатаман, соғаяман, онажон. Мана, ҳозир
бир ёқлик қиламану тўппа-тўғри табибга бораман, доридармонлар оламан... (мига тушсинз деб дуо қилинг,
онажон... Дуоларингиз ижобат бўлсин, муолажа эмига
олсин... Айтганингиз келсин, онажон... мана, қаранг,
қараб туринг, бир зумда ҳал қиламан, бугун дори-дармон
олиб эрта субҳидам қучоғингизга етиб бораман...
Кўклам бамайлихотирлик билан стол устида аралашқуралаш сочилиб ётган китоб-дафтарларни тахлади,
латта олиб стол-стулни артди, сўнг кўз кўзга тушишидан
ҳайиқиб, юзини тескари буриб туриб, оромкурсининг елкасини, ён суянчиқларини эринмай обдон артди, хўрлиги
келди... латта қўлидан тушиб алла-паллагача оромкурсининг оппоқ, момиқ билагини силаб-сийпалади, силадисийпалади, эркалади — кўзлари юмилиб узоқ тин олди,
сўнг йиртқич бир талвасада оромкурсини даст кўтарди,
кўтариб бориб, оёқ учида осма айвон эшигини авайлаб
очди, ташқарига чиқди, чиқди-ю, шу чоғ эшик қаттиқ ва
асабий тақиллади, гурсиллади – Кўклам бир зум тўхтади, боши узра азот кўтарган оромкурсини оёғининг остига оҳиста қўйди, ҳолсизланиб унга маъносиз термилди,
оромкурсининг устига чиқди-да, айвончанинг темир
панжараси устидан ошиб ўтиб, ўзини пастга ташлади...



