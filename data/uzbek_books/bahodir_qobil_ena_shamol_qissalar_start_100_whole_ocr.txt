AHOLISI

Баҳодир Қобул

на шамал

 

ТОШКЕНТ — "О"2ВЕКБТОМ" — 2011



YAK: 821
ББК 845Ў)б

Қобул, Баҳодир.
Қ. 52 Эна шамол: қиссалари Б. Қобул. — Т.: O'zbekiston,
2011.—272 6.

Истеъдодли ёзувчи Баҳодир Қобулнинг "Эна шамол" китобига унинг кейинги даврда ёзилган, асосан республика матбуотида эълон қилинган ҳикоялари, шунингдек, миллий қадриятлар, ор-номус, фахр ва ғурур, Ватанга садоқат, юрт ва онага
муҳаббат сингари олижаноб инсоний туйғулар фақат адибнинг
ўзигагина хос услубда тараннум этилган "Ота чироқ" ҳикояси,
"Эна шамол", "Оқдала", "

, "Ўспиринлик" қиссалари ҳам киритилAH.

Ёзувчи ўз асарларида она тилимизнинг бетакрор тароватини, инсон қалбининг жозиб кечинмаларини ўзгача завқу ҳаяжон,
меҳр ва муҳаббат ила гўзал тасвирлар воситасида ифодалай
олади. Адибнинг мазкур насрий гулдастаси адабиёт мухлисларини бефарқ қолдирмайди, деган умидимиз бор.

УДК: 821
ББК 84(5Ў)б

ISBN 978-9943-01-652-1

O «O'ZBEKISTON» HMHY, 2011



УМИДБАХШ ИЖОД

Адабиётимизга иқтидорли ёш қаламкашларнинг
кириб келаётгани ғоят қувонарли ҳолдир. Албатта, ижод
машаққатларига уларнинг ҳар бири фидойи бўлиб чидаш бера оладиларми, йўқми — бу ҳам катта масала.
Муҳими, юрагида чақнаган иштиёқнинг сўнмаслигида. Муҳими, асарларининг нечоғли халқона бўлиб, китобхон қалбига кира билишида.

Ҳар бир эл ўз орасидан қобил фарзандлар етишиб
чиқишини орзу қилади. Бундай истеъдод қаерда ва
қачон пайдо бўлишини эса ҳеч ким билмайди. Аслида
ҳақиқий талант табиатнинг туҳфасидир.

Самарқанд ва Жиззах оралиғида улкан тоғлар, Ойқор ва Шунқор чўққилари қад кўтариб турибди. Унинг
этакларидаги бахмал қиру адирларда қадимий элимиз
мақон топган. У жойларда барча қавмлар азалдан яшаб
келадилар. Бу жойлардан қанчадан-қанча полвонлар,
бахшилар, олимлар, санъаткорлар етишиб чиққанлар.

Ҳақиқатан ҳам парвардигор бераман деса берар
экан-да. Олтин саройларда туғилган болакайни қанча
авайлаб тарбия қилма, у сенинг мўлжалингдаги нишонни ололмаслиги мумкин. Балки, у бутунлай бошқа соҳага қизиқар. Хуллас, "вайронаю ободни бирдай ёритган"
қуёшимиз тафтида кутилмаган гўшалардан кутилмаган
истеъдодлар бўй кўрсатиши табиий, деб ўйлайман.

Гап адиб укам Баҳодир Қобул ҳақида кетаётир. У
ҳозиргина биз таърифлаб ўтган ўша қорли тоғлар, ўша
қир-адирлар, сойлар бағрида, кўҳнагўй боболар, дуогўй момолар қучоғида туғилиб вояга етган.



Мен айни чоғда Баҳодир Қобул ёзганларини батафсил таҳлил қилиб ўтирмайман. Зеро, бу асарлар
билан сиз яқиндан танишиш имкониятига эга бўлиб
турибсиз.

Ёш адиб дўстимнинг асарларидан илк таассуротим
шундан иборатки, бу ижодда тоза ва беғубор ҳаво бор.
Эрка ва дилбар туйғулар мавжуд. Буларнинг барчасини холис ва олижаноб ният бирлаштириб туради. Шахсан мен ўзим таржимага ўхшаган асарларни ўқийвериб, халқимизнинг жайдари, жонли табиий тилини
жуда соғинган эканман. Баҳодирнинг тизмаларида ана
ўшаларни учратиб, худди яқин қариндошимни кўргандек қувониб кетдим.

Ёзувчимиз қадим ва муштипар, танти ва ҳалол элимизга меҳру садоқатини асло яшириб ўтирмайди. Бетакрор табиатимизни эса ажиб бир мусаввир янглиғ
чизишга ҳаракат қилади.

Баҳодир Қобулнинг қишлоқларимиз ҳаётини, табиатини ниҳоятда синчковлик билан кузатишидан мамнун бўлдим. Айниқса, йироқ-йироқларда умргузаронлик қилаётган юртдошларимиз тили, ибораларини ажиб
бир самимият, жозиб бир соддалик билан асарга олиб
кириш ҳар қандай ижодкорга ҳам насиб қилавермайди. Ёзувчи Баҳодир ижоди асардан асарга юксалиб,
ҳақиқий баҳодир адиб бўлишини тилайман.

Оққан дарё оқмай қолмаганидек, неча-неча истеъдодларни етиштириб берган жонажон адабиётимиз водийсида яна бир тоза ва покиза, умидбахш ижод чашмаси кўз очиб турибдики, илоё, унинг йўллари донғил

бўлғай, унинг мавжларидан дилларимиз ҳамиша баҳра
олсин.

= Абдулла ОРИПОВ,
Узбекистон Қаҳрамони, Халқ шоири.

2011 йил 9 февралъ.




 



ЭНА ШАМОЛ

ИҚРОР

Ўзи уч мартагина ўғрилик қилганман. Бир марта
ёлғон гапирганман...

Опани — ая, опачани — опа, юнгни — жун, қарони —
қора, касраткини — буқаламун, кўнани — кўҳна деб
ёзолмайман. Хат-саводим яхши. Гандумтош қишлоғилик Исроил муаллим ўргатган. Китобдагига ўхшатиб ёзаман, десам, бориям эсимдан чиқиб, чалкашиб кетади.
Кўкайда бўлак, ёзиғда бўлак бўлаяпти. Кейин китоб тилида ёзсам, қишлоқ одамлари ўқиса ҳаллозилик қилибди, ичидан тўқибди, ёлғон ёзибди, деб кулишади.

Онасини уйда, аслида опа дейди-ю, ёзганда "ая" деб
ёзибди, ваҳ-ҳа-ҳа, деб биринчи бўлиб жон жўрам Нафас кулади. Кулмасаям, бекор қилибсан жўра, тўғри
ёзмабсан-да, демасаям, шу ғапни айтгандай қилиб қараши тайин. Ёлвон гапиргандан ёлғон ёзган ёмон. Гапники тўғриласа бўлар-у, ёзиғ билан куйган терини текислаб бўлмасмиш. Чўғалчилик қилмай, хушу хурсанд,
яйраб яшаганга нима етсин. Бу Энамнинг гапи.

Ёлғон гапирган билан ўғрилик қилганни отам ҳам
кечирмайди...

й Жони бор элнинг жонли тилида ёзаман. Буни ўзим
ўйлаб топганман.,

ОТАЛАР МАКОНИ

Эрта кўклам тўлдан кейин уйда иш сал камайган
кунларнинг бирида отам орқаларидан юришимга имладилар. Опам билишлари шарт эмас иш эканлигини,




менга катта одамдек муомала қилаётганларидан довдираган бўлсам-да, билдирмасдан эргашдим. Бир ёни
Оймакон, бир ёни Ойқортоғнинг белидаги супагача
олдинма-кейин индамай бордик. Бу жойларни Сўқоқ
дейишади. Сайҳоннинг ўртасидаги супага етиб чор атрофга диққат билан бир қур қараб чиқдилар. Кейин
супрадек катга япалоқ тошнинг четига ўнг оёқларини
тўшаб, устига ўтирдилар. Билдирмай тошни силаган
бўлдилар, худди одам яхши кўрган нарсасини силагандек. Айтайлик, пишакчасини.

Бир майдон ўтиб бу жойлар оталаримизнинг жойи
эканини айтдилар. Анави майдонга ёзда қора уй тикиларди. Мана бу жойда ўчоқбоши бўларди. Бу тошнинг
устида мен ўйнаб катта бўлганман. Қирни ўйиб омборхона қилинганлиги шундоқ билиниб турган тўртта
ғкордай-ғордай ертўла оғзини кўрсатиб: бу ерларда ризқимиз сақланарди, дедилар жуда паст овозда.

— Бу ерларни ёзлоқ дердик. Кўклам оёқлаганда молқўйларни яйловга ҳайдардик. Қишлоқнинг катта-кичиги, эчки-улоғи ҳаммаси шу ерга чиқарди. Кеч турамогача яшардик. Ҳамманинг ош-қатиғи бирга эди.
Ойқор янги қорга етиши билан қишлоққа қайтардик,
дейиш баробарида ҳар бир жойни, ҳар бир қадам ерни
изма-из босиб кўрсатардилар. Қизиқиш билан эшитаётганимдан янаям қувонардилар.

— Қишлоқ дегани қишда яшайдиган жой деганимиё

Бош ирғаган бўладилар.

— Сўқоқ-чи.. 2

— Кийик дегани.

— Бу ерларда кийик бўлганмиё

— Саноғига етолмасдик.

Қишлоқда эшитганим: Каттатоққа чиқсанг, Самарқанд кўринади, деган гапнинг рост-ёлғонлигини, бу
сеҳрли шаҳарнинг қайси томонда эканлигини эртароқ
билишга уринаман.

— Ота, Самарқанд қайси томонда

Кун ботишни кўрсатадилар.




— Бу ёқда қибламизку, дейман.

Отамнинг кўзлари кулиб, бир майдон гапирмай,
ўзига яқин келишимни имо қиладилар. Қўллари билан икки чеккамни силаб, қучоқларига оладилар. Нафас олганларини эшитаман. Бир тутам ҳавони
бўлишамиз. Биров эшитмасин, — дегандек, қулоғимга
секин: қибламиз Самарқандда, дейдилар. Сап-сариқ
ва жингалак бўлиб ўсиб кетган сочимни қулоқларимдан ошириб қўядилар. Ўнг қўллари бўйнимда, чап
қўллари ўнг елкамда бўлади. Бетларини бетимга қўйиб
ҳидлаганларини ўзларича билдирмайдилар. Кейин
кўзимни юмиб, оғзимни очаман. Биламан туфлаб
қўядилар. ui

Опам отанг кулиб қараса оғзингга туфлат, деганлар. Бўлмаса отиб қўярканлар. —

Кун ботишга қарайман. Узоқ-узоқларда қуёшдан
бўлак зоғ кўринмайди. Қуёш Самарқандга қўшилиб
кетган кўринади.

— Кўз билан кўринмайдимиё

— Кўринади. Ҳаво тоза бўлса, саҳарда кўринади.

— Юқорироққа чиқса кўринадимиё

— Самарқандни кўриш учун тоққа чиқиш шарт
эмас...

ТАННОЗ ЛЎЛИ

Жаркўча ёқалаб ўсган сон-саноқсиз наъматакларни биров буташга, шохини синдиришга қўрқади. Уларнинг остида шайит-шаҳид бўлганлар ётибди, деган гапга
ҳамма ишонади.

— Бир кўчада шунча шайит бўлса, бу кўча эмас, жаннат экан-да, дейди қилар ишини биров нотўғри қилибсан демаган, гапига биров пач уролмайдиган, бироқ
ҚИШЛОҚНИНГ тентаги деб ном олган Мардон орқаси
қўзиб, кўзига энди одамлар эмас, итбурун гули ёмон
кўриниб қолган вақтларда. Мардон ўзи шунақа: бир
кун ёмон яхши кўрған нарсасини эртасига ўлгудай ёмон
кўриб қолиши мумкин.




— Бизам бир шу кўчада бировни шайит бўлиб, устидан путта ўсиб чиққанини кўрмадик-да, дейди, эшаги рўпарадан келган мошинадан қочиб, итбурунларга
яқин бориб, чопонини тикон илиб, эгардан ноилож
тушиб, нухтани калта ушлаб, эшагини кетига бир тепиб қайта минишидан олдин.

Қишлоқ аҳли наъматак гуллаши билан ўтганлар шод
бўлиши ҳақидаги гапни кўп эшитишган. Кўчага наъматак гули эга чиққанда лўлилар келиш мавсуми бошланади. Улар наъматакни "ҳулул" дейишади. Гулларини
териб чаккаларига қадаб ҳам олишади. Биров бир нарса демайди. Топган яримта нон беради, бермаганни
ёқасидан олишмаган.

Кўчани тўлдириб ўтаётган лўлилар галаси билан тенгма-тенг жарни икки лабида ўспиринлар бурни оққан
укаларини етаклаганча уларни изма-из таъқиб-томоша қилиб боришади. Кўринишидан лўлиларнинг каттаси — семиз ва қора хотин қўлидаги йўргакни таннозланиб, кўзи олма-кесак териб келаётган новчароқ
қизга берувди, қиз кўтармади. Бир нарса деб гап қайтарди. Қорахотиннинг жаҳли чиқди. Йўргакни боягидан бўйи пастроқ қизга берди. Оёқ остидан ё сел олиб
келган, ё бировнинг ўтинидан тушиб қолган кетмон
дастадек таёқ қўлига илинди. Икки қўллаб тиззасига
урганди, таёқ синмади. Кейин шундайлигича кўтариб
таннозга хезланди. Қочмоқчи бўлганди, "мочағар исто"
деб бақирди. Қиз тўхтади. Тўхтовсиз ўшқириш остида
бир-бир босиб қорахотиннинг олдига келди. Тиз чўқди.

— Ояжон шуд, дигар намэкунам, — деди йиғлагудан бери бўлиб, лекин ёлғондан қилаётгани билиниб
турарди.

Хотин таёқ билан илкисдан қизнинг бошига урди.
Қиз бошини икки қўллаб чангаллаб қолди. Шунда яна
бир таёқ қўллари аралаш тушди. Нимадир қарсиллаб
кетди. Яна ва яна. Шунда хотин йўргакни унга беришларини тайинлади. Танноз чақалоқни қўлига олди.
Ўрнидан турганди, елкаси аралаш тушган гумбуллаган
зарблардан қишлоқнинг итлариям вовуллаб юбориш



ди. Оғриётган бошини чангаллашни ҳам, зир қақшаётган қўлларини сийпалашни ҳам билмай серрайганча
жойида қотиб қолди. Танноз юра олмасди. Унинг қалтираётганлигини узоқдан ҳам билса бўларди. Қўллари
бандлиги учун оғриқларни иягини осмонга кўтариб,
бошини гарданига босмоқчи бўлганда қаншари аралаш
тушган таёқдан орқага қалқиб кетди. Нима бўлсаям
йўргакни қўлдан чиқармаслик керак. Тушириб юборса
бу азоблар тўйга боргулик эканини кўрган...

— Ояжон, жон ояжон, ман мэмурам, жон ояжон,
жонам дард кайсас, — деганча, Жон-жахди билан йўргакни кўксига босади. Йиғлаш баробаридаги ўкириши
ёлғондакам эмаслиғини том устидаги болакайлар ҳам
билди. Боши-кўзи демай тушаётган қора таёқ — қизил
таёққа, ундан кейин қолаётган оғриқларга қиз энди парво
қилмасди. Парво қилишга, оғриқни сезишга имконият
берилмаганди. Имконини топмаса жон ҳам оғримайди...

Қорахотин томоша тугади дегандек, кўйлагининг
ёқасини париллатиб йиртиб шартта чап эмчагини чиқарди. Сўлқиллатиб аввал жарнинг кун чиқиш, кейин
кун ботиш томонидаги томоша талабларга кўрсатди.
Ўспиринлар қўрққанларидан кўзларини қўллари би
лан бекитганча уқалариниям ташлаб турра-турра уйларига қочишди.

ЎҒРИГИНА БОЛАЛАР

Туркқишлоқ болалари ўғригина бўлади.
Ea Ўғри бўларкан, деб хурсанд ҳам, хафаям бўлманг.
Йў-ўқ. УУнақа катта ўғри эмас. Эл қатори. Ҳаммага
ўхшаган. Энамнинг айтишича, катта, атоқли ўрриларни ўғри деб ҳеч ким олдида ҳам, ортидан ҳам айтолмасмиш, Улар билан ориғиям, семизиям ҳисоблашармиш. Уларгаям заруратда элни иши тушармиш. Уларга
қолган кун қурсин экан. Ўғриям бандаси эмиш. Бетиқаро, куниқаролар эмиш.

Туркқишлоқ болалари эса бирда бирор жойда бирор Нарса кўзига яхши кўринганидан илиб кетади, хо



лос. Бирда эгаси қарамаган нарсани олиб қўйишади.
Лекин, эгаси билиб қолиб жойига қўй дейишса, олиб
чиқиб беришади. Отаси билса, ўша нарсани эгасини
олдига бориб оғзига сиққанини бериб, ўғлини ёмонотлиқ қилмайди. Эгасидан бу ҳақда бирор жойда гапирмаслик шартини олади. Эгалар ҳам мард келади. Йўқолган нарсасига тенг ҳақ олади. Ортиғидан ор қилади.
Ёш болани кўзига яхши кўринган, ишқи тушган нарсани қайтариб олишни ўзига эп кўрмайди. Гоҳида товон тўлов учун келган отанинг кўнглига қараб: ўзи шу
нарсани кимга беришни билмай турувдим, олса-олиб
яхши қипти, деб қўяди, ўпкаси тўлиб.

— Бола-да, болага ярашади, буям болаликни бежови, — дейишади бир-бировларининг гапларини маъқуллаган бўлиб. Худди нотоза жойдан келиб, илкисдан
тоза жойга оралаб кетиб, ноқулай аҳволга, хижолатга
тушган одамлардай.

Боласи ўғрилик қилса-ю, ота бўлиб, кўчани ўртасига тушиб, куйиб-пишиб тирноғи ортидан ор талашиш орзусида сояси эгасиз қолаётганлар қанча... бунгаям етган бормиш, етмаган бормиш.

Боя айтганимдек, уч мартагина ўғрилик қилганман.
Бир марта Самарқандда автобусда. Бир марта қишлоқда каптар ўғирлашда қатнашганман. Бир марта мактабда.

Мактаб кутубхонасидаги ўғрилигимни ҳеч ким
билмаган. Ҳатто ўғрилик қилиб қўйганимни ўзим ҳам
билмаганман. Билиб қолиб кутубхоначига айтишга уялдим. Тўрриси, китобни қайтариб беришдан қизғондим.
Ҳар ҳолда кейинроқ ўйлаб қарасам, буям ўғриликка
кираркан. Буни сизгаям айтмайман. Каптар ўғирлаш
алоҳида гап.

САМАРҚАНД ШАМОЛИ

Қишнинг куни бир тутам. Қаттиқ келса одам тугул
жондор ҳам ташқарига ўрмаламайди. Ин-инига кириб
кетади. Одамлар уйда неча жон бўлсаям бир хонага,



ўтирадиган уйга тиқилишиб олади. Икки уйни иситиш,
печкага ўтин етказиш қийин. Икки печка ёқадиганлар
ёбор, ёйўқ. Қишнинг узун оқшомларида уй ичида пахта
чувиш расм бўлади. Қўлда чивилган пахтани гул пахта,
магазинникини той пахта дейишади. Одатда, гул пахта
юмшоқлиги учун бўлса керак, фақат боштаг — ёстиқларгагина солинади.

Кечки овқатдан кейин опам чувиш учун опачаларимга икки, уқам ва синглимга бир чанғалдан пахта
беради. Мени тегишимни Энам белгилайди. Ўша оқшом
тегишимни тезда чивиб, аслида пахтани шундайича
Энамга топшириб, ўрнимга кириб ётиб олгандим. Энам
ҳеч нима бўлмагандек, хелвагай енгларига бекитдилар.
Одатда, бу ерда чувилган пахта бўлади. Ухлаб қолган
деб ўйлашди шекилли, сўнгги вақтларда Самарқанд
ҳақида Энамдан ҳам, отамдан ҳам сўрайверганим, ким
энди Самарқандга борса мениям олиб боришларини,
ўзим йиққан пулим борлигини айтаверганимни шу кеч
отамга айтди.

— Баламни Самарқандга бировга қўшиб бўлсаям
юборинг. Бир кўриб келсин. Катта Отасининг арвоҳи

шод бўлади. Ичикиб қолмасин. Кун исиши билан юборинг.

— Xyu, Ina.

Кўрпани остида гапларини эшитиб ётаман. Энамнинг балам дегани, бу мен. Бошқаларни отини қўшиб
чақиради. Мен Катта Энамнинг боласи. Отам шундай
деганлар. Мени қиладиган ишим битта. Энамга қараш.
Кўз-қулоқ бўлиш. Бошқа одамнинг менга иш буюришга, бу ёққа ўтир ёки тур, дейишга ҳаққи йўқ. Кўнглимга
ёқса қиламан. Бўлмаса йўқ. Менга биров сал баланд
тапирса, Энам томоқ қириб қўядилар. Бақирганнинг
овози томоғида қолади. Хатто ўзидан-ўзи жанжал чиқарадиган, ширинчойни дастурхонга тўкиб қўйсанг
ҳам қишлоққа жар солиб бақираверадиган, қўшнимиз Тошбийи аммани: "Ўчоғ бошингни тоза тутсанг
та Аеганча хўжайинчилик қиладиган опамни




Росаям хафа қилишса, уззукун елкасига отамнинг
эски чопонини ташлаб, бўри ўтириш қилиб ўтирадитан Энамни орқа қилиб, чопоннинг ичига кириб кетаман. Энамни белларидан қучоқлаб оламан. Кулаталари
устидан тушиб келган сочпопукларига осилган калиту
жангул-жунгул ғуббачаларни қайта-қайта санайман.
Энам берган иккита қуёнча билан ўйнайман. Улар
Энамнинг атрофида юришади. Айтишларича, қуёнчалар бошқаларга кўринмайди. Шунинг учун бемалол
ўйнашим мумкин.

Энди биров мени бу ердан чиқариб бўпти. Овқат
вақти бўлсаям чиқмайман. Сув ҳам ичмайман. Чопон
остида ухлаб қоламан. Уйғонганимдан кейин хафа
қилишганлари эсимдан кўтарилиб, чопон остидан чиқиб кетсам-да, хафа қилганлари эсимга тушса, дарров
яна чопон остига кириб кетаман. Шунда Энам, уйда
ҳеч ким йўқлигини, энди бўлганлигини, ҳали кўп китоблар ўқишим учун овқат ейишим кераклигини, овқат емасам катта бола бўлмаслигимни, ёзда супа устида мусичалар билан гаплашгандек секин ва дона-дона
қилиб айтадилар.

— Ўзим кўтарганман-да. Тўққиз ой кўтарганга эмас,
ердан кўтарганга ўхшайман, дегани шу-да, — дейдилар
дил-дилдан қувониб.

— Ўзимга ўхшаган-да... йигит одам овқат емаса душманларини димоғи чоғ бўлади, туринг энди, ўсириғи
дори болам. Кеч бўлди, ҳализамон меҳмон келиб қолади. Бундай қилаверсангиз, урчуқ йигира олмайман.
Мисқолнинг сигири туғибди. Келагайи яхши экан. Палласидан олиб қўйдим. Туринг...

Энамнинг айтишларича, урчуқ йигириб, нонларини ҳалоллаб еяётган эмишлар. Қўлидан иш келадиган
одамнинг қўли ишда бўлиши керакмиш. Отам топиб
келаётган нонни ҳам меҳнат қилиб ейилмаса, сўроғи
қаттиқ бўлармиш. Энам хафа бўлмасликлари учун айтганларини қиламан. Чопон остидан чиқиб, токчада турган урчуқ ва ханжалани олиб келиб бераман. Ханжала — йигиришга тайёрланган, унгача қайта-қайта юви


либ, титилган ва бир-бирига уланиб, узун арқон ҳолатга
келгандан кейин, очилган катта атиргулдек чиройли
қилиб, йўқ, магазинни кулчаси — буличкага ўхшатиб
билакка мослаб ўралган, ўртаси билагузукдек тешик
тахланган юнг бўлаги. Ханжала йигирилса ип бўлади,
ип йиғилса — калава.

Самарқандни кўрмаганман. Уни қандайлигини аслида Энамдан эшитиб, китоблардан кўриб, ўзимдан
қўшиб, камига ҳар замонда ўзидан олдин сумкасининг
сассиғи қишлоқ оралайдиган жуҳуд расмчининг расмларига қараб Катта Энамга айтиб бергандим, ҳа, дуруст, дедилар.

— Буни бари энақорин эс эниш, — дедилар ўзларига ўзлари, урчуқларини пириллатиб.

Самарқанд Катта Энамга ўхшаса керак...

Бунга Энамнинг Самарқандни кўрмаган бўлсалар
ҳам, Катта Отамнинг бу шаҳарда ўқиганлари, унинг
ҳар бир ғоридан тортиб булоқларигача, ҳар бир қиридан сойигача, мачиту мадрасаси, авлиёларга лиқ тўла
қабристонлари, қаландархоналари, карвонсаройлари,
мусофирхоналари, икки арава сиғмайдиган тору танг
кўчаси-ю, буримигача эринмай айтиб берганларидан
бўлса керак, Самарқанд дейилса, сергак тортадилар.
Шаҳар дейилганда, фақат уни тан оладилар. Кўрмаган
бўлсам-да кўргандайман, дердилар гап орасида гап келганда. Ҳут кириши билан қишлоқни бир зум остинустун қилиб, кейин икки-уч кунлаб ҳуриллаб турадиган ёқимли шамолни эса "Самарқанд шамоли", деб атайдилар. Шамол тингунча Энамнинг ғайрати, шиддати
ичига сиғмайди.

, Ҳут кирди, жони борга қурт кирди, дейдилар. Ўзлари
уйдан чиқолмасалар ҳам қимирлаган одамни ишга ҳайдаб: "Ерни мустар қилманглар. Ҳеч бўлмаса кетман уриб
қуйинглар, савоб бўлади, савоби катта", — дерди.
бпаринш. да ўз лр аа бурлар ўра
Тўкинчилик бўлармиш қ а лат бўли иа
қорнинг қорларини б , Қаҳатчилик бўлмасмиш. Ой
у йилдан у йилга етадиган қилиб


тахлаб чиқармиш, Самарқанд хайри барака шаҳри
эмиш. Унинг шамолидаям қут бўлармиш.

САМАРҚАНДНИ КЎРИШ ОРЗУСИ

— Мана Сариқбола, сизга, — дедилар отам галифе
шимларининг ўнг чўнтагидан иккита йигирма тийинлик оқ танга ва битта яшил уч сўмлик ва иккита сариқ
бир сўмликларни олиб.

— Бу ўзингизга. Расм қалам ва дафтарларни пули
опачангизда. Келишган нарсаларимизни олиб беради.

— Эҳтиёт бўл, болам, — дедилар опамнинг бўйинсалари Тошбийи амма.

— Жуҳудлардан эҳтиёт бўл. Ўзи қора, кўзи катта
бўлса жуҳуд бўлади. Жонузоқни ўшалар олиб кетган.
Зўрға топганмиз, — дейдилар жиддий гапни қаттиқ тайинлаган киши бўлиб.

— Апангни қўлини қўйворма.

Бу гапларни айтишларига сабаб, ўғиллари Самарқандга борганда адашиб йўқолиб қолган, кейин бир
жуҳуд топиб олиб келиб берганини одамлар унутиб,
кимдир нимагадир жуҳудлар ёш болаларни олиб кетиб, бигиз тиқиб ейди, деган миш-миш тарқатганидан
бўлса керак. Мен шу гапни отамдан сўрагандим, ким
айтса номаъқулни нонини ебди, шўрликлар ўзи зўрға
юришибди-ку, дедилар. Шу-шу бу гапга ишонмайман.

Яхши ўқиганим учун синфда биринчи бўлиб пионерга ўтганман. Буни одамларга билдириш учун галстугимни таққандим, опачам бўйнимдан юлиб қўлимга
бердилар.

— Бугунча энди мударрислик қилмай туринг, Мирзоий, — деб кенадилар.

Индамай турганимдан жаҳли чиқиб, бақириб кетди.

— Жойига қўй деяпман, Сариқ ошкади. Энди бир
ками бозор куниям галстук тақишинг қолувди. Юрарканман-да энди сан билан бўйинда бўйинбор, кетда
шолвор билан Самарқандда қўл ушлашиб.



Шу гаплар билан Хўжатўпдан чиқиб, Жаркўча оралаб Каттасой ёқасига, Тошйўлга тушдик. Икки ёқаси
жийдага тўлиб-тошган сойнинг кун чиқарини КаттаТОРНИНГ СОЯСИ ҚОПлаган. Ҳали тун шарпаси кетмаган.
Соя тугайдиган Ўқотар майдонидан этакни саҳар
қуёшининг осмонга уриб қайтган шуъласи элас-элас
ёритади. Шариллаган сув қишлоқ аҳволининг сокинлигини таъкидлаб туради. Таниш Ота тегирмонидан
чиққан ва Калта шаррак номини олган шаршара овози
эса узоқ-яқиндаги итларнинг ҳуриши, ғингшиб қўйишларини ҳам ямламай ютиб юборади. Қишлоқ кўчасидан чиқишимиз билан Бозоржойнинг яланг майдони,
майдоннинг бир четида турган иккита автобус қораси,
уларнинг қизил чироқлари кўзга ташланади. Бири катта, бири кичик. Автобус кетиб қолишидан хавотир олиб,
қичаб юрамиз. Автобусларнинг каттароғи Тошкентга
қатнайди.

Усмат — Самарқанд орасига юрадиган сариқ пазик
қишин-ёзин бир вақтда, эрталаб олтида Бозоржойдан
қўзғалиб, Урайдан бошлаб Самарқанд томон энади.
Иўлма-йўл Қўнғирот, Урис, Нуғай ёқалаб, кейин Булункурнинг йил ўн икки ой, йигирма тўрт соат бозори тинмайдиган Оқтепасидан қарзи бордек сўнгги йўловчи олиб,
ичида бош тиқарга жой қолмай, нафаси ичига тушганча
бир ёнга ёнбошлаб Самарқанд томон ўрлайди.

Мен Усматда автобус ҳали бўшлигида теккан жой —
олдинги эшикнинг шундоқ ўнг қўлидаги бир кишилик
уринга ўтирганимга минг пушаймон ейман. Ҳайдовчи
ёнидаги хонтахтадек келадиган жой бир неча маротаба
товуқларга, неча бор халта, тўрвага тўлди. Ҳиидига ҳайдовчи ҳам чидай олмай, таранг қилиб одамларни икки
қур ёппасига сўқди. Икки марта ёши катталарга ўрин
бермоқчи бўлганимда устимга ётиб олгандек уч-тўрт
кишининг остидан чиқолмаслигимни, жойимдан тур— o қолиб кетишимни, кейинчалик эса, ёши

алар инга ў
Қарилар аатобусда = (5 биланман.
экан. Хуллас ин URSA qarri,
, катта йўлига чиққани


YUUBSI

миздан кейин ҳайдовчи автобусни тўхтатди. Тик турганларни туширди. Автобус ойнасини бекитиб келаётган лаш-лушларни эга-эгасининг қўл-қўлига эринмай
ушлатиб, йўл пулини териб яна йўлга тушди. Кўз олдимда энди қоплар ва бўхчалар эмас, катта йўлда кетаётганимиз билинарди. Кўп ўтмай дарёдан ўтдик. Зарафшонлигини йўл четидаги "Р.Зарафшан" деган ёзувдан билдим. Кейин ўзимизнинг Тайпоқсойга ўхшаш
қирлар оралаб юрдик. Қир устига чиққанимизда чап
томонда пастликда кўк гумбазлар, китобларда кўрганларим бўй бердилар.

— Бу Улуғбекни ҳайкали, — деди опам. Кўришга улгуриб-улгурмай қолдим. Қўлини иягига тираб бир ҳайкал турарди. Англаганим шу бўлди. Кейин, қишлоқ
уйларидан фарқ қилмайдиган кўчага шўнғий бошладик. Кейинги манзарадан чўчиб кетдим. Автобус катта
қўйинди — қабристонни ўртасидан гўристонни иккига бўлиб, худди энди майит олиб келган улкан тобутдек лапанглаб борарди. Нафасим тиқилиб қолди. Шу
соз бир майдон юрдик. Қўйинди тугаши билан, автобус ойнасидан чап томондаги пастлиқда икки қўлини
осмонга чўзганча тўкилиб бораётган қадимий катта
иморатнинг қолдиқлари кўзимга ёпишиб қолди.

Мен Самарқандни бундай тасаввур қилмагандим.
Кўриш орзуйимдаги Самарқанд бунақа эмасди.

— Бу Бибихоним мачити, — деди башараси фақат
пайлардан иборат қоп-қора, бўйи узун, ёқасини яғири
чиқиб кетган оқ костюмининг кўкрак чўнтагига битта
яшил, битта кўк, битта қора ручкаларни қатор қилиб
териб қўйган ва ҳар замонда уларни жойидами, деб
йўлма-йўл ушлаб келган одам.

— Яқинда Фрунзе Чўпон Отадан туриб тўпга тутган, — қўшиб қўяди, биров сўрамаса ҳам, худди тўпига
ўқ солиб тургандек.

Мен унинг яқинда деганини беш-ўн кун нарида деб
ўйлайман ва шундай бинони бутунлигича кўрмай қолтанимдан афсусланаман. Фрунзеларни ёмон кўриб
қоламан. Чўпон Ота дегани ким, нима, қаерда


Самарқанд ҳақидаги иккинчи абад ёқимсиз хотира автобуслар тўхтайдиган жой билан тўкилаётган
иморатни уловчи узундан-узун, беўхшов темир кўприк
эди. Эрталабдан кўприкдан шошилиб ўтаётган одамлар оқими ўша тўкилаётган иморат томон борарди.
Сариқвой, — автобусга мен шундай ном берганман, —
кўприкдан узоқ бўлмаган жойда, ўзига ўхшаган сариқвойлар орасидан жой топиб тўхтади. Одамлар
ёппасига ўзини эшикка урди. Ўсматликларнинг ўринларга ястаниб олгани учун энг охирида тушишдан бошқа чораси йўқ.

ТАНИШУВ

Автобусдан Тушдик. Самарқанднинг қишлоғимизникига ўхшаш салқин ҳавоси димоққа урилди. Биз опачамнинг дугонаси, қўшнимизни Самарқандда катта
ўқишда ўқийдиган қизи Бийпар опани касалхонада
кўришга келгандик.

Опачам қишлоқда тўлдириб беришган сумкани ичидаги нарсаларни қайтадан тартибга келтирди. Ўрик
қоқи, сузма қурт, қизил ва кўк олмаларни бир-бирига
қўшилиб кетган жойидан олиб, алоҳида-алоҳида газеталарга ўраб, яхшилаб тахлади. Қўни-қўшни берган
нарсалар алоҳида катта сумкага аранг сиққан. Йўлга
тушдик. Каптар бозорини оралаб, ўша баланд ва беўхшов темир кўприк томон кетдик. Хаёлимда Самарқандга
кириш учун албатта шу кўприкдан ўтиш керак, шу
кўприкдан яхши ўтган одамни Самарқанд яхши қабул
қилади, деган ўй билан қадам қўйдим.

Олдимда ўша қўлларини осмонга чўзган иморат. Совуқда қолиб увушган, кейин қор-ёмғирда қарлиқиб қолган Қўлларини бир-бирига ишқалаб иситишни истаётган, бироқ совуқ зўрлик қилиб бунинг уддасидан чиқолмаётгандек турарди.

Ортимда, қирнинг лабига қурилган, бир вақтлар
қимматли бўлган ва айни вақтда увадаси чиққан эски
салласининг печи тушиб кетган, печини кўтариб

www.ziyouz.chfh kutubxonasi

қўйишга қуввати етмаётган кекса муллага ўхшаган айвонли уй. Атрофида одам кўринмайди. Кўприкнинг
ярмига етиб борганимизда опачамга юк оғирлик қилди
шекилли, тўхтаб дам олди. Хурсанд бўлиб кетдим. Шунда мен атрофга қарашга улгурдим. Йиғламайман десам
ҳам йиғладим. Ичимдан бир нарса эриб кетиб, килт этиб
кўзимга келиб урилди. Ёшим чиқиб кетмасин, десам
ҳам чиқиб кетди. Бетимни келган йўлимизга қаратдим.
Қарасам, ҳақиқатан ҳам мозоротни ўртасидан кириб
келган эканмиз.

Ёшни кўриб, опачам сўроққа тута бошладилар.

— Бир жойинг оғрияптими

— Йўқ.

— Нега йиғлаяпсан

— Йиғламасам ҳам йиғлавораяпман.

— Расм чизгинг келаяптимий

— Йўқ.

Кун чиқишда мозоротнинг ўртасидаги қадимий бинолар бошларини ярмигача чиқариб бўй бердилар.
Кўприкнинг шаҳарга тушиш тарафида ўпирилиб тушган кўк гумбазлар сабзиси қолмаган кераксиз ўрадай
оғзини очиб турарди. Кўприкдан тўғри ўрага тушилаётгандек туюлди. Кўприкдан қўрққанидан йиғлашни
ҳам унутган гўдақдек бўлиб тушдим. Ерда озроқ юргандик, ҳалиги қўллари осмонга осилиб қолган бинонинг олдидан чиқдик. Опачамдан бинонинг отини сўрадим.

— Мен қаердан биламан, — дедилар жеркиганча, энсалари қотиб.

— Ана, деворига бир нарса деб ёзиб қўйибди-ку7

— Кўп савол берма, бўлмаса бошқа олиб келмайман.

— Битта ўқий.

— Боя автобусдаги одам айтди-ку. Борма. Йиқилиб
кетади.

Гапга бекатда уймаланиб юрган, қўлидаги нарса ҳассалигиям, узун супургилигиям билинмайдиган кекса чол
қўшилади. Бўйи узун, кийими оппоқ, соқоли ҳам.

www.ziyouz.den kutubxonasi

— Бу Темур жоме масжиди. Бу эса Бибихоним мақбараси, — дейди йўлнинг нариги тарафида фақат ўпирилиб тушган кўк гумбазнинг учигина кўриниб турган, қолган қисми одамларнинг ҳовлилари ичида қолиб
кетган иморатни кўрсатиб.

Қўлим билан жоме масжидини кўрсатиб, сўрайман:

— Буни энди қайта қуриб бўлмайдимиё

— Бўлади. Нимага бўлмас экан. Фақат эгаси қилади
бу ишни. Буюрилган одам қилади. Шамолнинг ўнг келишига оз қолди.

— Олдига борса йиқилиб кетмайдимиё

— У ҳеч қачон йиқилмайди.

Опам қўлимдан силтаб кўп савол бермаслигимни
таъкидлаганча, лабини буриб, юзини қишлоқнинг энг
хунук кампири Қорамомонинг бетига ўхшатиб, аччиғи,
жаҳли чиқаётганлигини билдиради.

Соат энди саккиз бўлганини "Сиябский ръпнок" деб
ёзиб қўйилган катта дарвозанинг ўртасига ўрнатилган
соатдан билса бўларди. Шу вақт бозор эшиги олдидаги
бекатга бир неча автобус орқама-кетин тўхтади.

Чолдан яна бир нарсани сўрайман, деб қайрилиб
қарагандим, тополмадим.

ЎЗИМИЗНИНГ ЖУҲУД

Опачам билан Регистонни томоша қилиб, орқа тарафидаги автобуслар калла-поча бўлиб ётадиган томонга
ўтдик. Рўпарадаги пешонасига "2500" деб ёзилган магазинга кириб, расм дафтар ва қаламлар олдик. Кейин яна
Регистонга қараб юрдик. Шунда опам менга газ сув олиб
бермоқчи бўлди. Будка олдига келганимизда худди Катта ҳовузнинг ёқасида савдо қиладиган расмчиникига
ўхшаган суратларни кўриб қолдим. Айниқса, Шопнинг
расмлари. Фақат бу ердагилари жудаям катта қилиб ишланган. Энди бир стакан газ сув ичиб бўлгандимки, будқа орқасидан оғзи кўна калишдай тарвайиб ўзимизнинг
жуҳуд кўринди. Аввалига менга бошдан-оёқ қараб турди. Кейин таниб қолди. Сўрашган бўлди.



— 9, 3, бачэм, кепсизга. Ўқишга келганму7

Мен, Самарқандда Тошбийи аммамни айтганини
қилиб, кўп гапирмаслик учун "ҳа", дегандек бош ирғадим.

Расмчи катта калласини газ будканинг туйнугидан
тиқиб, сотувчига бир нималар деди. Жуҳудчалади.

Туйнукқдан бош кўринди. Кўзлари катта-катта, бети
қаро, мўйлови колхозни раисиникига ўхшаган сотувчи
қаради. Билдим, буям жуҳуд.

Менга бош-оёқ қараб, менсимайгина:

— Ҳамин бачамэ, — деди.

Сотувчи стаконни тўлдириб сув берди.

— Пулини олмогон. Двойной. Меники ҳисобдан.

Опачам жуҳуднинг таниш эканлигини ва меҳмоннавозлик қилаётганини тушунди шекилли, эътироз билдирмади.

Газ сувни ичиб кўргандим, аввалгисидан ўлса ўлиги
ортиқ ва ширин экан. Тагида бир томчиям қолдирмай
кўтардим. Сотувчи расмчига қараганди, энсаси қотиб,
яна бир стакон берди. Буниси бетаъм чиқди. Худди
ўзимиз сотиб олгандек. Бир ҳўплаб туйнук олдига
қўйдим. Ўзимизни жуҳуд сумкадаги дафтар ва қаламларни кўриб, расм солиб беришимни сўради. Расм чизишимни қишлоқда кўп одам сўраган. Лекин, Самарқандда ҳеч ким. Янги расм дафтарлардан бирини очиб,
қора қаламда жуҳуднинг ёлғондан тиржайиб турган
суратини чиздим. Биламан, нима учун у мендан сурат
сўраяпти. Одатда мен бир расмни чизганимда унга тикка
қарасангиз бошқа, ёнбошдан қарасангиз бошқа расм
бўлади. Шуни у билади. Каттатоғ расмимга тикка қарасангиз тоғ, ёнбош қарасангиз Мулла Оқмирза бобонинг таҳоратдан кейин салласини тузатаётган пайтини
кўрасиз.

Рангли қаламлар очилмаганлиги ва вақтимиз йўқлиги
учун ўша варақни йиртиб бериб, кўчанинг нариги бетидаги шашликларни тутуни чиқиб ётган, караватлар
қўйилган, самоворлар қайнаётган чойхона томон кетдик. Расмчи расмни туйнуқдан киритиб, сотувчига бер
; 21 ;


ди. Зум ўтмай ортимиздан чопиб келиб: квартира даркор бошад, маники шу будкадан топасан. Маники ҳамэш
шунга, — деди.

Расмчи расмни ёнбош қилиб ҳам кўрган шекилли.
Ёнбош кўрганда учта касратки бир-бирига қараб турарди. Иккита каттаси ҳақи кетгандек бўзариб, битта
кичкинаси қотирдимми, дегандек, тиржайиб.

Биз опачам билан шашлик емоқчи эдик. Тўрт дона
шашлик, нон, чойни қатрондай қаро, кийимлари худди
лўлиларни эслатувчи хотин олиб келди. Битта шашликни еб қўйгандим, опачам: — одам барибир шашликка
тўймайди, нон қўшиб есанг тўйиш мумкин, дедилар.
Кейин нон қўшиб едим. Тўймадим. Қора хотин ҳеч
кимдан сўрамай яна тўртта шашликни олдимизга қўйди.
Опачам шашлик буюрмаганини билдирмоқчи бўлганди, шартта биттасини олиб еб қўйдим. Бир сўмлик сариқ
пулни хонтахтага ташладим.

САМАРҚАНДДАГИ ЎҒРИЛИК

Орадан анча йиллар ўтиб билганим ва ҳали кўприк
устида печи тушиб кетган кекса мулладек кўринган,
қирнинг лабига илиниб турган иморат Самарқандда
қурилган биринчи мачит — Хўжаи Хизр эди. Биринчи
ўғриликни шу мачит остонасида қилганман. Опачам
билан Энам тайинлаган, Регистонни рўпарасида отажамимиз қурдирган мачитни ўз кўзим билан кўрганимиз, Регистонда бўлганимиз, Темур Бобони зиёрат қилтганимиз, магазинларни айланганимиздан кейин тиқилинч бир автобус шаҳар ичидан бизни яна ўша кўприкка
уланиб кетган катта майдонга олиб келиб туширди. Энди
Фақат йўлнинг бу бетига. Қир лабига илинган иморатнинг остига.

Бу автобус қишлоқ автобусидан каттароқ ва ҳайдовчи ёнида хонтахта эмас, узун оқ труба тортилган
эди. Мен шу трубани маҳкам ушлаганча келардим. Эшик
очилиши билан ёнимда турган икки киши қўлимга беш
тийинлик тангаларни бериб тапир-тупур тушиб кетиш


ди. Мен шошиб қолдим. Опачам ўрнидан туриб келгунча ва биз бирга тушгунимизча яна беш-олти одам
устимдан ошириб ҳайдовчининг олдига қўйилган катта резинка тавоққа танга ташлаб тушиб кетишди. Мен
тангаларни ҳайдовчига беришим кераклигини билардим. Лекин, қўлимдаги тангалар ичида ўзимнинг иккита йигирма тийинлик тангаларим ҳам бор эди. Тангаларни бераётганимда уларниям бер деса, нима дейман; Нима қилишимни билмай қолдим. Опамга айтаман
дегунимча, у қўлимдан ушлаб пастга судради. Шунда
қорадан-қора бетини тириштириб, оғзи тўла тилла тишини кўрсатганча ҳайдовчи опачамга имо қилиб, менда йўл ҳақлари борлигини билдирди. Очаман десам,
қўлим очилмайди. Опачам қўлимни икки қўллаб очди.
Иккита сариқ беш тийинлик ва иккита йигирма тийинлик турарди. Илкисдан бетимга тарс этиб шапалоқ
тушди. Тангалар сочилиб кетди. Кейин териб ҳайдовчига узатди. Мен бир муддат карахт бўлиб қолдим. Танноз лўлининг ҳолати кўзим ўнгида лип этиб кўринди.
Оёғимнинг учидан вижиллаб келган бир нарса оғзимдан бақириқ бўлиб чиқди. Тўғри, аввалига товушим
чиқмади. Чиқмаётганлигини билиб янаям баланд бақирувдим, чиқди.

Жонҳолатда: иккита йигирма тийин ўзимники, деганча бақирдим.

Ҳайдовчи тўғри дегандек, тангаларимни қайтариб
берди. Энам чийбахмалдан тикиб берган шолворимни
чўнтаги йўқ. Тангаларни энди ўнг қўлимда маҳкам сиқимладим. Йиғламайман десам ҳам йиғлайвердим.
Одамлар, Самарқанд мени ўғри бола экан, деб ўйламасликлари учун овозимни борича йиғлаб бақирардим.

— Мен ўғрилик қилганим йўқ. Одамларни ўзи берди. Энди бераман деб тургандим.

Шунда бир кампир автобусдан мен тенги (невараси
бўлса керак) қизча ҳимосида тушди. Кўз ёшларим орасидан кампирнинг Энамникига ўхшаган оқ қарси ва ундаги катта-катта қизғиш гуллари кўзимга чўғдек кўриниб кетди. Энамни кўргандек бўлдим. Қизча ҳам пастга



тушгач, қўлидаги тугун ва ҳассасини берганди, олмади.
Кампир опачамни олдига келди. Келганини ковушидан
билдим. Мен юзимни кўтара олмасдим. Ерга қараб турардим. Назаримда ҳамма менга тикилган, ўғри болани
қаранглар, деяётгандек эди. Келиб дашном берди.

— Эр балани бунақа қилмайдилар.Садқайи апа кет.
Йигитни бетига уриб имонингни куйдирдинг-ку. Баланиям бетига урадимиё

Кейин гулли камзулини тугмасини ечиб, нимчаси —
калтачасининг чўнтагидан бир сиқим тангани олди-да,
ҳайдовчининг бетига отиб юборди. Тушиб кетган қарсини учини елкаси оша силтаб ташлади. Ҳассасини
қўлига олди.

– Ма. ол. Санга садақа. Ман ўлмай тураман. Эшакдай бўлиб қилган ишингни қара. Уйингда хотинга гапинг ўтмайди-ю, кариллашингни қара. Бегуноҳ балани
кўнглини оғритгунча аёлларни халтасига ўғрилик қилганинг авли эди. Ўғри бунақа йиғламайди. Балани
қақшатдинг, қақшамай қолмайсан. Бетингни мурдашуй
ювсин.

— Э, э нима қилопсиз, момо. Маники давлатга пул
топшириш керак.

— Момо дема-э, имонсиз. Давлатинггаям ўт тушсин куни сандайларга қолган бўлса. Баланиям шаштини қайтарасанми. Олган бўлса нима қипти7 Баланинг
ўғриси бўлмайди... гойда шундай-шундай бўлади. Зўр
бўлса каттангга сал кам берасан. Тур нари, бор. Баланиям қўрқитиб юбординг. Энанг баламласин, сани.

Ҳайдовчи пуссайиб қолди. Мени ёш бола билиб танга бериб юпатмоқчи бўлди. Олмадим. Бақирмаслигимни, йиғламаслигимни сўради.

— Мана, ўзимни пулим бор. Отам берган. Расм қалам
оласан, деганлар. Давлатни пулини нима қиламан, дедим овозим қалтираб, оёғим қийшайиб кетаётганидан
зўрға ўзимни тутиб. Ҳайдовчи нима қиларини билмасди. Биров сўрамаган бўлса-да, кампир турган томонга
қараб: Маники унақачангги хотунга жавобини бийгон,
деганча тайсаллаб қолди.




Кейин нотаниш бир одам олдимга келди-ю, гап тополмади шекилли, орқасига қайтди. Ер билан битта
бўлиб оқ тангалар сочилиб ётарди. Бари ўн тийинлик.
Худди энам йиғадиган тангалардек. Энам бу тангаларни тўйга йиғаяпман, дейдилар. Кимни тўйига десам,
кейин айтаман, деганлар.

Мен ҳамон ерга қараганча дағ-дағ титраб, ич-ичимдан йиғлардим. Автобусдан тушган одамларнинг оёқ
кийимлари атрофимни ўраб олганди. Уларнинг бетига
қарашга уялардим. Хаёлимда ҳамма мени — ўғри болани юпатмоқчи, овутмоқчи бўлишарди. Раҳми келарди. Мени ёш бола ҳисоблашарди. Бири елкамга қўлини
қўяр, бири бошимни силарди. Шунда мен Самарқанд
одамлари яхши одамлар эканлигини билдим.

Орадан анча йиллар ўтиб унга оёғи теккан, сувини
ичган одам ҳам Самарқанднинг бир заррасига айланишини, унга ўхшаб қолишини ҳис этдим. Самарқандни
нонини еган унингдек шафқатли, сувини ичган унингдек сокин бўлишдан бошқа иложи йўқлигини кўрдим.
Фақат ҳаммаям, ҳаммасиям эмас... кейинчалик фақат
соғинч ва раҳмда тама бўлмаслигини ҳис этганман.

Саҳар бекатдаги ўша узун бўйли, оқ кийимли ва оқ
соқолли чол қўлимдан ушлаб йўл четига олиб чиқди.
Айвонли иморатга чиқадиган зинага ўтказиб қўйди.

Кўзларим йиғидан шишиб кетган. Ҳеч нима кўринмас, опачам ҳам олдимга келиб бир нарса дейишга ҳайиқарди. Зинадан турдим. Юқорилаб бордим. Айвонли
иморат олдидан чиқдим. Кўз ўнгимда саноқсиз кўк гумбазлар яна намоён бўлди. Самарқандни яна томоша
қилайлик деганимда опачам тўғри айтган экан. Самарқандни ҳамма жойини кўриб чиқишга бир йил ҳам етмас экан. Йўқотиб қўйган нарсасини топган одамдек
суюниб кетдим. Кўприкка қарадим. Энди одамлар ундан саҳардаги оқимларига тескари юриб келишарди.
Назаримда, улар имтиҳон топшириб, қайтиб уйларига
кетишаётгандек эди.

Бир муддат шу тепаликдан шаҳарни томоша қилдим. Кейин, кейин албатта бу ерга келишга, ўзим якка



келишга, ўғри деб ўйлаган одамларга кимлигимни
кўрсатиб қўйишга, ўғри бола эмаслигимни исботлашга
ўзимга ўзим сўз бериб эна бошладим. Шунда чап қўлим
қаламларга тўла эканлигини билдим. Буни ўша мени
ўраб олган одамлар ёки қўлимдан тутган чол берган
бўлса керак. Одатимга кўра дарров кўрган нарсамга от
қўйдим. Чолни Самарқанд Ота деб атагим келди. Самарқанд Отани одамлар орасидан изладим. Тополмадим. Ўзим йиғлаб, ўзим юпандим.

Мен Самарқанддан ерга қараб туриб ҳам одамлар
нима иш қилаётганини кўрадиган, юзларига қарамай
гапирадиган гапларидан ройишларини, товушидан ниятларини, китобларни бетига қараб ўқишга арзийдиган ёки арзимайдиганини биладиган бўлиб қайтдим...
Бу Самарқанд Отанинг менга берган биринчи дарси,
неъмати, совғаси эканлигини орадан анча вақт ўтгач
англадим.

Сариқвой энди ўрнидан қўзғалган экан, бир амаллаб сиғишдик. Орқамни икки томонга букилиб очилиб-ёпиладиган эшик қисиб қолди. Оғриқни одамларга билдирмадим. Билишганда енгиллашармиди.

САМАРҚАНД ҲАҚИДА ҚЎШИҚ,

Мен энди Самарқандни расмини чизаман: Менга
энди рангли қаламларни кераги йўқ. Мен Самарқандни расмини Кампирдеволнинг уводаси чиққан кесаклари билан ҳам чиза оламан. Истасам Ойқорнинг расм
дафтар варағига ўхшаган қорларига, истасам Тайпоқсой даласига, кўнглимга ёқса Қоровултепа сув омборининг бетига, истасам осмонни бир четига, йўқ, қоқ
уртасига чизиб қўйишим мумкин. Менга алам қилган.
Менга кўп нарса алам қилган. Ва бу расмлар энг чиройли расмлар бўлади. Айниқса, қўллари осмонга чўзилиб, қайта тикланишига мустару илҳақ бўлган, қайта
тиклайдиган эгасини тўрт кўзи билан кутаётган Темур
жоме масжиди расмини чизаман. Биринчи бўлиб Энамга курсатаман. Эна, мана Самарқанд, дейман. Эна, мен




Самарқандни сизга ўхшатардим, дейман. Сизгаям ўхшаб
кетаркан-у, бироқ кўрганда, отидан одам қўрқадиган
прокурор ҳам, қорнини дўмпоқлиги эгиз қўзилайдиган келинчакларникига ўхшайдиган, мошинидан тушиб
келиб салом берадиган мелисаларнинг каттасиям, райком ҳам оғзига қараб, нима дер эканлар, деб турадиган
соқоллари оппоқ Мулла Оқмирза бобога ўхшар экан,
дейман. Йўқ. бундай десам хафа бўладилар. Ярми Сизга, ярми Оқмирза бобога ўхшар экан, дейман. Ҳа, шундай дейман.

Кейин, кейин отамга катта бўлсам Самарқандга
ўқишга юборинг, дейман.

Ана у — мен чизадиган иморат. Уни кечаси, қоронғуда ҳам кўзимни юмиб туриб чиза оламан. Отам тўғри
айтган эканлар. Самарқандни кўриш учун тоққа чиқиш шарт эмас экан.

Давлатнинг тангаларини қўлимга ушлаганим ва автобусчи сўраганда қўлимдан чиққанлиги учун ўғриликларим сонини иккитага тушира олмайман.

Энди чизганларимни опачамга кўрсатмайман. Расмимни чизиб бер, девди. Энди чизмайман. Чизиб
бўпман. Кимга чиздирса чиздирсин. Улар қишлоқликларни расмини чизолмайди. Кўп кўрганман. Чизган
расми совуқ бўлади. Нон учун чизилган расмда истара,
ёзилган ёзиғида нафас бўлмасмиш. Ёзиғ-чизиғни ичида ичи борларга чиқарганмиш. Ўйнаб қилинмаган иш
иш эмасмиш. Энам айтган. Улар ўзига ўхшатиб қўяди.
Қошини қалин, кўзини бежо қилиб. Туркқишлоқликлар унақа бўлмайди. Ажаб бўпти. Қишлоқнинг ҳамма
одамини, қутирган итини, қўтир эшагиниям расмини
ўйнаб-ўйнаб чизаман. Лекин, опачамни расмини чизмайман. У мени ўғри эмаслигимга ишонмади. Мени
кўпни ичида ўғри қилди.

Урғанини отамга айтсамми, айтмасаммикан"

Самарқандда шашлик еганимни жўраларимга айтиб мақтанмоқчи эдим. Шашликниям заҳар қилди.



МУЗЛАГАН ҚУЁШ

Оқтошдан кўтарилган кун аввал Каттатоғни, кейин
унинг боласи Ойқорнинг елкаси -ю, Бўронқўниш ўнгирига тегиб, қорларини эритади. Бир қавати қору муз,
бир қавати чангу тўзонлардан нақд пахса девордек пишиб қолган қатламлар орасидан томчилаб чиққан сизотлардан жилғалар бошланади. Жилғаларни санашни
имкони йўқ. Балки юз, балки мингта. Сон-саноқсиз
жилғалар эрта ҳайитга чиқаётган қизалоқлардек чулдирашиб пастга энишади.

Йўлда сокин ва айни вақтда пишқириб қайнаб чиқаётган булоқларга қўл беришиб, янада шиддат билан
Вадиганга етиб келишади. Вадиғанда топишишган минг
бир жилға ва янгидан кўз очган, эскидан ўрни тайин
катта булоқларнинг суви Новустепа остига етганда иккига бўлинади. Қор ва муз, булоқ сувлари энди қўшилишганда яна ажралишади.

Тўғри, улар яна қўшилишади. Фақат сал кейинроқ.
Қорасовуқ, Барлос, Уяс, Тангатопди, Туркман, Миср
ва яна бир қанча қишлоқларнинг ҳовлию чорбоғларини оралаб ўтиб, бир қисми аввал Санглоҳда, кейин
тўрткўз тугал бўлиб Сангзорда учрашишади. Сангзорда учрашгунча неча бор йўллари тўсилишини, неча
маротаба тоза-нотоза жойлардан ўтишларини билишмайди.

Сўнгги шўхликлар Сангзор бўйлаб бир оз давом этади-да, сувнинг шўхлигидан асар ҳам қолмайди. Катта
ва ҳеч қачон тўлмайдиган тешик қанордек шалпайиб,
оғзи ҳамиша каррақдай очилиб турадиган сув омборига қуйилиши билан атрофга аюҳаннос солган дарадаги
Вадигандан ҳам, қишлоқлар оралаб ялпиз босган ариқларни юзини силаб, балиқни оғзидан тушгандек тиниқ
қизларнинг бет-кўзларини ўпиб тушган шалола, гўдакнинг кўр чўчоғи-дингилидан ғўддайиб тушган томчи,
қўйнида чўмилган чиройли келинчакнинг иякларидан
оқиб тик бўйини ялаб-юлқаб тушган сизғи, бағрида
туркона тўлғонган шумгўзални паққос қучоқлаганда эси



оғиб терга ботган тош ҳовуздан-да, толзорлараро пилдираб, чулдираб ўтаётганда севишганлар сирини эшитиб, сир билиб, аҳли асрор бўлиб сокин тортган ҳамоғушсувдан ҳам, пешонасини Жўнариқнинг ўртасидаги тошга уриб олганда сачраб, ўт-ўланлар баргига
осилган чиқсувдан ҳам, энди тандирдан чиққан чўғдек
кулчалар бетига отилганда шошганидан қайнашиниям,
бошқаниям билмай бир "пуф" деб қўйиб, болакайларга
кулгу бўлган ҳовлиариқ оқизиғидан, тегирмонларни
тошини айлантирган қудратидан ҳам, кейинчалик гувиллаган Санглоқ ва бирда ёйилиб талтайган, бирда тор
жардан кариллаб ўтган Сангзордан ҳам асар қолмайди.

Куппа-кундуз сувга кўйлаги билан ўзини сойнинг
хилватига ташлаган содда Туркқишлоқ қизларининг
жонни киприк учига олиб келиб қўядиган ҳусни-жамоли, биров кўрмадимикан, деганча кийик қилиқ қилиб
атрофга гирён қараётганлигини томоша қилаётганда
тиззасиниям кўролмасдан, баданларга жиппа ёпишиб
қолган кўйлакларнинг кўйига чидолмаган Қуёшнинг
аламдан Ой бетини юлиб олгани қолади. Ойнинг бетидаги доғлар шундан дейишади. Бўйини бўй қизлар бўйига бўйлаб кўрган Қуёш қизаргандан куйиб кетди. Ой
чиройини сув бетида ёнма-ён солиштириб кўрган кунни
эртасидан бошлаб кундузлари кўринмайди.

Кўйлакларни кўйи оғир. Кўйлаклар жиққа ҳўл
бўлмаган вақтлар беқилиқ хуштордай ўзича қизларнинг
бир ғуччасига тегиб, бир қуймични қучиб юрганди.
Жишпа ёпишганда қийин бўлади. Аввал пешонаси —
икки кўкрак ораси сергиб қуриб қолади. Кейин борбўй иссиқ бор-будини куйдиради, танадан чиқаётган
оқ нурлар, шуур рангини олади. Шундан ранги ҳам
ўчади. Кўйлакнинг кўйи лак-лак бўлади. Бировга айтгулиги йўқ.

Билмаганлар "уҳ" дейди, билганлар "ҳу" дейди.

Ироқи дўппини эгилганда тушиб кетмасин деб, ялтироқ симчалар билан сочларига қадашган, бир-бирларининг сочларини иккита-иккита қилиб ўрган ва



парпарак ёқали кўйлаклари тус қуригандан кейин қизларни сойда кўрсанг ҳам, қирда кўрсанг ҳам жонинг
довуччадек тўкилиб кетади. Ё икки ўрам сочнинг орасига осилиб қолади. Истасанг ҳам, истамасанг ҳам бир
қараган, кўзинг тушган бўлса бўлди. Уйинг қаерда эканлиги эсингдан чиқиб кетади. Дарди бедавога йўлиқасан.

Ёйилма қишлоғи устида ўз ҳолига ўзи ҳайрон, билтанглаб, мижжаю марзасини шўр босиб ётган сув омбори кўзларини олисларда ялтираб кўринаётган чўққилардаги қорларга қадайди. Хўрсинади. Хўрсинишидан
буғ чиқади. Юксак чўққиларда бўлган вақтлари эсидан
чиқиб кетади. Ялтираб кўринаётган нарса нима эканлигига қайта-қайта қарайди. Оғирдан-оғир хўрсинади. Ўзини кимлигини унутиб қўяди. Қаттиқ қиш келиб, кимлигини тарс унутганда кўзини ғиппа муз қоплайди...

Топдим. Мен Самарқандни шундай чизаман. Қаҳратон совуқда қолиб, кўкариши эсидан чиқиб қолган дарахт кўринишидаги Самарқандни, музлар қуршовида
қолган минораларни чизаман. Музнинг бир бурчагини
сал эриётган, эриб бораётган ҳолатда чизаман. Регистондаги қуёшга ўхшатиб чизаман. Кўзи бор, зулпаги
бор. Бу расм ҳеч кимникига ўхшамайди. Расмчигаям
роса алам қилса керак. Опачамгаям. Ажаб бўпти. Баттар бўлсин.

Қиш келсин. Қишлоқнинг Каттаҳовузига Самарқандни расмини чизиб ҳаммани ҳайрон қолдираман.
Миноралари — қўлларини ҳовуз бўйидаги баланд-баланд толларга боплаб улаб юбораман. Кўклам келса
толлар барг чиқаради. Шунда кўрасиз.

ТАЛАБАЛАР

Лўлилар кетиши билан кунлар исиб, қовун палакларига чумчуқлар паналайдиган, янаям аниқроғи, тош
деворларгаям таппи ёпса бўладиган вақтда ҳар йили
канда қилмай қишлоқни бир тўда талабалар бир эркак,



бир аёл ўқитувчиси —– олимлар билан эгаллайди. Тошкентдан келишади. Катта ўқиш — институтдан. Гап теришади. Қишлоқнинг ўзига хос гапларини дафтарларига ёзиб олишади. Бирортаси келин тушириб қолсаку, берди худо. Келинсаломниям расвосини чиқариб,
қайта-қайта айттиришади. Янгалар ҳам айтадиганидан
адашиб, бирда қайинсингил, бирда қайинука, бирда
буйинсингилга салом беришни унутиб, қишлоққа эрмак учун яна бир ойлик жанжал чиқаришади.

Қишлоқдан гап терамиз деб, қартайган чол-у, мункайган кампарларни олдига тўдаланиб боришади. Бунча бегона одамни дабдурустдан устига бостириб келганини кўрган чол-кампирларни оғзидаги гапиям тушиб кетади. Ташвишларини ўриши нима, арқоғи
нималигини англаган борки, бу ишларни Катта Энадан ўтказиб айтиш қийин дейди. Катта Эна дегани
менинг Энам.

Бирда талабаларнинг бештаси эркак ўқитувчилари
билан бирга Энамни олдига келишган. Бир ош пишар
вақт ўтиришган. Бири тошкентлик, бири шаҳрисабзлик, бири андижонлик, бири фарғоналик, бири термизлик қизларни Энамга кўзларини катта-катта очиб,
ҳайратланиб қараб туришларини кўриб, ичим шувиллаб кетди. Қўрқдим. Кўзлари тегмасайди. Энам уларни
қаердан эканлигини суриштирганда, мен эшитиб турдим. Уруғини сўраганди, кўпи айтолмади. Бундан астойдил хафа бўлдилар.

— Бу яхши эмас, эна жамни билиш фарз, ота жамни билиш қарз, — дедилар ўзларига ўзлари.

— Эна, биз одамларни уруғларини эмас, шевалардаги ўзига хос жонли сўзларни йиғамиз. Уруғчилик даври ўтиб кетган, — деди суманги итдек ориқ ва бир жойда туролмайдиган, тинмай қилпиллайдиган ўқитувчи.

— Тараддинг-ку яхши, лекин қилаётган ишинг подаётоқда кўзга чиройли кўринган тезакни бир чеккадан ҳўли қуруқ теришга ўхшайди. Тезакниям тоза-нотозаси бўлади. Қумалоқ, қий нима, тезак, таппи, чалма
нималигини билмайсан-у, гўнгдан нурини ажратолмай


сан-у яна тил билан ўйнашасанми" Тиғ билан ўйнашсаям, тил билан ўйнашмайдилар.

— Сен билан бугун энангни тилида гаплашаман.
Кейинги сафар бошқа тилда бўлади. Кўкайингда йўқ,
дилингга солинмаган иш тўғрисида гапириш одамни
эшакликка яқинлаштиради, деган бурунғилар китобида, — дедилар, мижжалари қилт этмай, дабдурустдан.

— Санга бу гаплар ёзилган китобларни ўқиш насиб
этадими-йўқми, билмадиму, ҳар ҳолда шу қишлоққа
етибсан, шуни ўзи катта гап. Шу элда туғилганинг ўзи
бир хислат. Ҳақ гапдан ҳақдан хабарсизлар хафа бўладилар.

Сен бола аввал кўнглинг билан ишингни тўғирла.
Бировини паст уриб, бировини кўтариб, элни маламижир ишларга қўзғатма. Ўтган йили қилиб кетган ишингни айтаяпман. Нималигини билмай чўқилган емиш 10моқни йиртади.

Энам ўзига бақрайиб қараб турган, ким билан гаплашаётганини ҳалиям англамаётган ўқитувчининг юзига
тушундингми, дегандек қарадилар.

Уқитувчи мулзам тортади.

— Сандан сўраяпман. Ер чизган дўстдан кўзга қаратан душман пеш.

5 Ўқитувчи қизларни олдида ер билан битта бўлиб,
зўрға "ҳа" дея олади.

— Энди эшит. Сен айтаётган шевани кўчада кўринганни тўхтатиб, ёзиб олдинг ҳам дейлик. Бу гапларни
ким ишлатади деб ёзасан Дадарвақи ишлатади, дейсанмиё Фалон қишлоқ ишлатади, дейсанми Қишлоқнинг худо берган тили нечовлини биласанми Гапирган одамларни ота-онаси, тайин-тутуруғи йўқми Фалон гапни фалон уруғ бундай ишлатади, буниси бундай,
деб ёзсанг ҳақинг кетадими: Билсанг бола, сан қидириб юрган гап-сўзлар ўша элнинг энг қиммат нарсаси — қалби. Эл бутун бу ерда, эрта бошқа жойда бўлиши мумкин. Крим-татарларнинг кўргулигини кўрмаяпсанми") Элни бори-йўғи, ори-ю, ортидаги соясиям
тили. Шуни тушунмасанг, бу ишингни қўй. Тил билан



ўйнашма. Тек юр. Лафз билан ўйнашганнинг ҳоли оғир
бўлади. Бўйнингга олибсанми, жон ботин қил. Ёзсанг
тўғри ёз. Бўлмаса ознинг кўпига ўхшаб ҳовлингга райҳонингни экиб, ҳидини ҳидлаб, дордаги лозимни пирпирашига маст бўлиб юрганинг маъқул.

Кўнглинг билан ишингни бир қилмас экансан, қайтиб олдимга келма. Хотинларни холаси, қизларни дугонаси бўлмай, бу қизлар билан шийпанга тиқилмай,
одамларни уйига жойлаштир. Ўшанда ота-онасиям тинч
бўлишади. Ўқишиниям қилади. Мани отимдан раисга
айтиб қўй. Энди бор. Қизлар овқат еганларидан кейин
кетади... уйдан қуруқ оғиз чиқма, ана, айвонда дастурхон бор. Ўтир. Марднинг овқатига номардни кўзи тушмасин, — деганча кўнглини кўтарган ҳам бўлдилар.

Аслида, бечорани итдан беҳурмат қилдилар. Биламанки, бировни кўпни олдида бекорга изза қилмайдилар. Гапирмайдилар. Ўзидан ўтди. Лекин, нимасидир
маъқул кўринган бўлиши керак. Энаси семизгап, каттаоғиз, ман-ман экан, деб ўйламанг. Ўқитувчини жини
суймаганидан қаттиқ гапиргани йўқ. Ёқмаган одам билан гаплашмай қўя қолади. Вассалом. Олимни одам
бўлсин, деб уришдилар. Иккови бир кун тил топишади. Сезаяпман.

Менга шу тошкентлик, шаҳрисабзлик деган қизлар
жуда ёқди-да. Тошкентликнинг билагидан зўр ҳид келаркан. Мени эркаламоқчи бўлганда билиб қолдим.
Шаҳрисабзлик узунбўй ва ошпоқ экан. Сочлари тақимига тушади. Энамнинг эртакларидаги маликаларга
ўхшайди. Тўғрисини айтсам, қайсисига қарасангиз
ўшанисини яхши кўриб қоласиз. Студентлар чатоқ
бўларкан. Кўзингиз кўзига тушса бир кўз қисиб, бир
қош қоқади. Шошгандан нафас тиқилиб қолади. Бекорига улар турадиган шийпон олди бузилган ари инидек ғуж бўлмайди-ёв. Бўз йигитлар-ку майли, чилладаги куёвларга бало борми Охири бахайр бўлсин.

Талабалар ҳар куни тушга яқин Каттаҳовуз бўйига
йиғилишади. Муаллимлари дарс ўтган бўлади, улар эшитишган. Шундай кунларни бирида тошкентлик имлай


ди. Ёнига олиб, бошимни биқинига босади. Уялиб кетаман. Яхшиям ҳеч ким кўрмаган бўлади. Оқдан ҳам
оқ билагидан келаётган атир ҳиди бетим ва бўйнимга
ўтиб қолади. Биргалашиб дарс тинглаймиз. Домла куйиб-пишиб дарс ўтади.

— "Аце", "апа", "аба" дегани қадимий туркий халқларда ҳосилдорлик, хайри барака маъбудасига айтилган. "Апе" дейилганда муқаддас она, чақалоқ кўтарган
аёл тушунилган, — дейди. — Бу ном бугунги кунда ҳам
кўплаб қишлоқларимизда сақланиб қолган. Баъзи жойларда "апа", баъзи ерларда "апе", баъзи ҳудудларда "опа"
дейилади.

— Сапияхон, айтингчи, Тошкентда туққан онасини
нима дейишади

— Ona. a

— Мана. Оддий мисол. "Апе" бугунги кунда опа,
апа формасига кирган. Тилдаги сингармонизм қойдаларига кўра, баъзи сўзларда товуш ўзгаришга учраган. Масалан, "ота" сўзи Тошкентда "ада" дейилади.
Маълумки "т" ва "д" битта товуш. Баъзи жойлардаги
"ата" дейилиши билан "ада" дейилиши бир. Бу бизнинг тарихимиз минг-минг йиллар билан бўйлашишини кўрсатади. Айниқса, жойларга ном бериш қадимий туркий халқларда санъат даражасига кўтарилган.
Айтайлик, чуқур жар оралаб оқадиган катта сувни Туя
тортар деб аталишига эътибор беринг. Бу туяни ҳам
тортиб кетадиган сув, жой дегани. Ёки Авлиёота, Жартепа, Туркариқ, Тиконлик мозор топонимларини олайлик. Биринчиси шахс номи билан боғлиқ бўлиб, эл
удумларига кўра шахс номини жойга бермаслик нуқтайи назаридан, эъзозлик кишининг номи атайин яширинган. Ерни ўз оти ўзи билан, дейилган қоидага риоя
этилган. Иккинчи ҳолатда гидротопоним, учинчи
ҳолатда этнотопоним, тўртинчи ҳолатда биотопоним,
деган бўлардим. Уларда шу хусусиятлар яққол кўринади ва номлар Тошкентнинг қаерида айтилишидан
қатъи назар, айнан ўша жой тасаввурда тикланади.
Эътиборлиги, ушбу топонимлар шу қишлоқ ва унинг



атрофида ҳам бор. Бу манбаларни ўрганишни имкони
борича бунда, қайтгандан кейин Тошкентда давом эттирамиз. Энди иккитадан ассимлация, иккитадан дессимлацияга учраган сўз топасизлар. Кейин, худди
Энамдек, "энди боринглар", деб амр қилди... Мени
кўрмаганга олиб юрибди...

Кейинги сафар бошқа тилда бўлган гапларини
ёзсам бир китоб бўлади. Хамма гап эсимда. Ҳатто Энамнинг қайси гапни баланд овозда, қайсисини эшитиларэшитилмас айтганигача. Ҳар бир гапларини беш бетдан тушунтириш керак. Кейинги гапларга Энамнинг
Энасой қўшиғини етти жонботин жўра бир бўлиб қаерга чиқиб, қайси юлдузга қараб, қачон айтса нима бўлишини қўшиб айтмасам бўлмайди.

РАСМЧИ

Расмчи автобусдан катта тўрвасини кўтариб тушиши билан Мардонга рўпара бўлади. Мардон уни
қишлоқ ҳовузигача олдига солиб келади. Тентакнинг
гапларига расмчи эътибор бермайди. Бир марта гапириб, боши балога қолган. Қора қонига ботириб, ўласи
қилиб урган. Ўшанда айб расмчидан ўтган. Мардон
унга қўшилиб ёнма-ён келаётган бўлган. Расмларингни кўрай деган. У расмларидан берган. Ўзи бу расмчининг расмлари қизиқ. На қўлда чизилганга ўхшайди, на суратга олинганга. Суратга олинган расмларни
устидан мойбўёқ билан бўяб, кейин орқасига Самарқандни расмини бир бало қилиб ямаб, яна устидан
клёнка тортиб, алмоий расм ишлайди. На рассом, на
суратчи. Яна унга ўзи тик турадиган рамка қилганига
ўласанми: Рамкани тутамлаганча, шуниси текин, деб
қизиқтиради. Энг қизиғи, чолу кампирларни қошкўзларига қаро тортиб, лабига қизил суртиб қўяди.
Кампирлар у дунё, бу дунё расмни бировга кўрсата
олмайди. Чоллар қўлига олиши билан бир четга олиб
бориб, фотиҳа ўқиб ёқиб юборишади. Неваралари
кўрса нима дейди



Ўшанда бир даста расмни қўлида ушлаган Мардон
бунинг ўхшабди, бунинг ўхшамабди, деган. Расмдагиларнинг барчасини танишини билиб қолган расмчи унга
ўттиз чоғли расмларни эгаларига тарқатишни буюргандек бўлган. Мардоннинг нафаси ичига тушиб гапирмай қолганлигини розилик билиб, агар тарқатиб
чиқсанг бир сўм бераман, деган. Эсини йўқотгандан
буён бировнинг айтганини қилмайдиган, эшагини хоҳлаган одамини бедапоясида ўтлатадиган Мардонга бу
ботган. Эшакдан тушиб қулоқ-чеккасига қулочкашлаган. Тўрваси бир тараф, расмчи бир тараф бўлган. Қолганини айтмасам ҳам биласиз.

Шундан кейин иккови келишишган. Ҳар сафар
расмчи унга ҳинди қизларни расмини олиб келади. Пешонасида холи бор, зулпи гажак-гажак бўлиб кетган
расмларни. Кўрган бўлсангиз, тракторчилар ҳам ойналарига ёпиштириб олган. Расмчи Мардондан пул олмайди. Бу тартибни Мардон белгилаган. Қишлоқда савдо
қилаяптими, қишлоққаям нафи тегғсин деган. Шу-шу
чиройли қизларни расми унга текин. У расмларга Энамдан ип олиб, ип ўтказиб, эшагининг бўйнига осиб қўяди.
Кўргиси келганда эшагидан тушиб, юзма-юз ўтириб,
расм томоша қилади. Бир расмга қарайди, бир эшагини турқига. Мардонни соатлаб расм томоша қилгани,
йиғлаганини кўрганлар бор. Бировга айтишмайди. Айтса, оти чиқиб кетса, Мардондан тириклай қутилмаслигини ҳамма билади. Кўриб кўрмасликка олишади. Мардон ҳақида гапириш ва эшитишни хаёлларигаям келтирмайди. Оч қорним тинч қулоғим, дейишади.

Кейин орқама-кетин ҳовуз бўйига келишади. Мардон эшагини толга боғлаб, бежовини келтириб совунлаб чўмилтиради. Кейин туморини ҳам тақиб қўяди.
Тумор ҳам кичкина эмас — пешонани ёвлиқти, тўлиқ
олиб, у қулоқдан бу қулоққача боради. "Ҳиморга тумор такдим, ипаклари тиллодан", деб хиргойи қилади.
Ҳовуз бўйига ёйилган, сотувга қўйилган расмларни
томоша қилган бўлади. Ҳинди қизлари, йигитлари. Сталиннинг шапкаси катта, шопмўйлов расми. Ўзига ёққан



расмларни сўрамай ажратиб, хуржунига солади. Расмчига гап қўшган бўлади:

— Санларгаям ҳайронман. Ёвда бўлса тезаги тегади
деб, энди расмини сотиб нон ейсанмиё Сал қолувди
тухумингни қуритишга. Кун кўришинг шу бўлса, санларниям нонинг қаттиқ экан.

Тубут индамайди.

Расмчининг сумкаси, кийим-бошидан келаётган
қўлансиқ расм дори ҳиди Мардонга ёқмайди. Асабини
қўзғайди.

— Ювиниб юрсанг ўласанми, ҳой тубут. Бу расмларингни ҳидими ё ўзингникимиё Ман санга гапираяпман. Эшит. Яна такадай сасиб келсанг ҳовузга пишиб,
толга осиб қуритаман. Мана, сан келувдинг, ҳидингга
қушлар ҳам чидамай, инидан кетиб қолди. Тезроқ 60зорингни йиғ, бўлмаса барини сувга оқизаман. Чумчуқ
болалар оч қолди. Яна қишлоққа ювуқсиз келсанг мандан хафа бўлма.

— Манавини расмини катта қилиб кепсан-да, — дейди шопмўйловни оёғи билан кўрсатиб:-Тошвой маллимга бер, чимилдиғини устига осиб ётсин. Ётоғига
ёлғиз кирмасин. Протез оёғини ушлаб туради.

Бир оёғини урушда қолдириб келган Тошвой маллим эски кЗапорожаини орқа ойнасига Шопни иккита
расмини осиб олган. Мардон шу муаллимни кўрса кулади.

— У хумпар сани оёғингни эмас, ақлингниям еган
экан, — дейди кўрган жойида ёқасидан олиб. Тўй бўладими, маърака бўладими, фарқи йўқ. Одамлар шунинг
учун уларни бировни маъракасида дуч келмасликлари
тараддисини кўрадилар.

Мардон ҳовуз бўйига келганидан кетганигача расмчини ниқтаб гапиради. Расмчи индамай эшитади. Зўр
келиб қолса, эшитмаганга солади. Кетиб қолса расмини эгаларига беролмай қолишидан қўрқади. Пулини
олувдинг расм қани, деб бориб уйига ўт қўйиб келадиган Туркқишлоқда тўлиб ётибди. Биров айтса бўлди.
Пул уники бўлмасаям ор талашиб, қўшилишиб кетаве



ради. Буни расмчи билади. Бирови юр деса-ю, бирови
унга қўшилишиб ёнида турмаса, расм ҳам, расмчиям
бир ёқда қолиб, гапнинг ўриши ўзгаради.

— Ман ҳали санга ишониб юрувмидимё Ишонган
туям сан бўлсанг...

Туркқишлоқ одамлари шунақа.

Аслида расмчи расмларни пулини расмга туширган
куни олиб бўлган, эндиги иши уларни эгаларига топшириш. Битта-ярим одам "расмларни бер, эгаларига топшираман", дейишини истаб ўтган-кетганга мустар бўлади. Мардон бор жойга эс энган катта одам яқинлашмайди. Ўчакишгандек Мардон ҳам кетмайди. Ювиб-таралган
эшагини усти қуриши учун офтобрўйга чиқариб қўяди.

Яна келишишганки, расмларни эгаларига болакайлар топшириб келади. Бунинг учун расмчи уларга бирор расм ёки беш-ўн тийин ҳақ бериши керак. Мардон аслида шунинг учун бу ерда турибди. Ўртада туриб
болаларнинг ҳақини олиб беради. Шунинг учун расмчи Мардонни олдига тушиб келиши билан ҳовуз бўйини болакайлар тўлдиради.

— Бўжахўрлар, қани сафланинг, — дейди.

Болалар бўйларига қараб тизилишади.

— Ишни ҳаммага тенг бўламиз. Узоқроққа катталар боради. Яқинга кичиклар. Бурни оққанлар расм тарқатмайди.

Бу гапни эшитган бурни оққанлар, енглари билан
бурунларини артган бўладилар. Тўғрироғи, шуваб
қўядилар.

Болалар расмларни тарқатиб, ҳақларини олиб
бўлишгач, бурни оққанларга Мардоннинг ўзи бирор
нарса беради. Шундан кейин бозор қайтади.

ХИЛВАТДАГИ СУҲБАТЛАР

. Одатда, Энам урчуқ йигириб ўтирган бўлади. Чап
қўлларига билагузуқдек ханжала ўтказилган, ундан ажралиб чиқаётган пардек юнг бармоқлар орасидан ўтиб,
урчуқнинг гириллаб айланаётган бошига йўлиқар



йўлиқмас пишиқ ипга айланади. Кейин урчуқнинг
қорни тўмпайганча пишган ипларни белига бойлайди.
Супада бўлсалар атрофларини оқлигиям, сариқлигиям, гулобилигим билинмайдиган мусичалар ўраб олади. Нафақа пулларига атайин бозордан сотиб олинган
буғдойларни ҳар замонда уларга сочиб қўядилар. Улар
билан худди дугоналари билан гаплашгандек гаплашадилар. Мусичалар кукулашиб Энамнинг этакларига,
ўнгирларига ўзларини урадилар. Энам бир мусича келиб урилса ҳам чайқалиб кетадилар. Энамнинг қўлидан дон талашиб, бир-бирларини турткилашади. Энам
уларни койиган бўладилар.

— Бўлди, бўлди энди. Биров келиб қолса уят бўлади. Биламан, биламан. Эшитиб қолса қўрқади. Кўп гапирманглар.

— Эна, мусичалар билан гаплашаяпсизми" Мусичалар нечага кирган

Энам, чўнтакларидан мен яхши кўрадиган, сариқлигидан ялтирайдиган ўрик қоқисини берадилар.

— Мана, еб олинг, балажан. Юракни бақувват қилади.

— Мусичалар дугоналарингизми

Энамнинг аввал кўзлари кулади. Кейин юзлари. Мен
қучоқларига ётиб, бошим узра юзларидан саволимга
жавоб кутаман. Энам нима дейишларини билмаётганликларини сезиб, ўзим ҳам ўнғайсизланаман.

Мардон билан Энамнинг суҳбатини ҳам кўп эшитганман. Энам уни Далли дейди.

Энамнинг ханжаласи тугаган. Ёнларидаги охирги
ханжала ўртасига кириб ухлаб ётган пишак болани уйғотгилари келмайди. Шу пайт ғовда Мардон кўринади.
Дунёни бузгудек важоҳат билан келиб, Энамнинг рўпарасига ўтиради.

— Ҳа, Далли, юришинг дажам, бўри кўрдингми
Одамларни тентагини чиқариб юрибсанмиё

— Бизга буюрилгани шу-да, Эна.

— Бир ҳисобга саникиям тўғри, — деганча гапнй
қисқа қиладилар.




Мардонни овозидан чўчиб кетган пишак бола ханжалага ўралиб ҳовлига қочади. 
— Ваҳима шамолинг қурсин, пишагимниям қўрқитдинг, — дейдилар.

Мардон сўрамай калавадан икки қулоч ўлчаб, шарт
узиб олади. Энам кўрмаган бўлади. Мардон бирда бир
маслаҳат сўраб, бирда бир гапни айтгани келади.
Кўпинча ҳол сўраб.

— Эна, қишлоқда гаплашишга арзийдиган одам кўпу, бечораларни феъли қисилиб, гапирадиган гапиниям
билмай қолган. Шундан бўлса керак, пичоққа илинадигани кўчагаям чиқмайди. Ўзи билан ўзи. Бу уларни
йўли. Бундан кимга наф Тентаклик менинг йўлим.
Битта-ярим ишларга тентаклик қилиб бўлса-да, қишлоққа нафим тегади.

— Эшитдим. Товғии сувини қувурга солганлар шундай катта қишлоққа битта сув очамиз деганда, жанжаллашиб тўртта очтирибсан. Сув очган савоб.

— Эна, ўзингиз айтинг, шариллаб турган сойимиз сувини қувурга солар экану, бизга битта кран беришадими Бир ками энди эшагим билан мани навбатим-сани
навбатинг деб, кран оғзини талашишимиз қолувди.

. — Айнима. Сал яхши гапирса суйилиб кетасанлар.
Иўргакда теккан касалинг барингни.
Икковининг олди-бердиси борга ўхшайди. Ё Энам
га пулини қолдириб кетади, ё пул олади. Ҳозирча билмайман. Лекин, сезаяпман.

МАРДОН ДАЛЛИ

Далли Жаркўчани ўртасида эшагига тахта ўнгариб
келарди. Магазинни оқ қоғозига ўроғлиқ. Мактабга
кетаётгандим. Мени кўриб тўхташимни билдиради.
Тўхтайман. Тахтани йўл четидаги тошга суяди.

— Самарқандни кўриб келдингми3

— Xa.

— Каттаторни чизган расмингга кўзим тушди. Яхши.
Менгаям битта солиб берасан. Уйимга қўяман. Ким сани




урса, расмчи деб устингдан кулса, манга айт. Энасини
Учқўрғондан кўрсатаман.

Кейин, хуржунининг бир кўзидан бир қучоқ расм
дафтар ва иккинчи кўзидан бир халта қалам, ҳар хил
бўёқ, чўткаларини олади. Тошга суяб қўйган бояги тахтани қоғозидан чиқарди. Оёқлари бор экан. Оёқларини кериб, тик тургандан кейин бетини очди. Тахта ўраган қоғоздан бир парча олиб, тахтанинг бетидан жойини
топиб, қистирди.

— Бу санга расм чизгич тахта. Тик туриб чиз. Яхши
чизилади. Булар ҳам сенга. Нима керак бўлса менга
айтасан. Катта рассомлар тик туриб чизади. Рўзи Чорини биласанмиё

— Ҳа, соқоли бор.

— Дўстим бўлади. Учраштираман.

— Ҳовузга чизган расмингни кўрдим. Музлар эриб
кетсаям, Самарқанд қолди. Сувнинг бетида қолди. Ранги
осмонларга урди. Мен уни кўрдим.

Мен хаёлимда чизган расмимни у киши қандай
кўриши мумкинлиги ёки ростанам ҳовузга расм чизғанмидим, деган ўйда кўринмасаям Каттаҳовуз томон
қарадим.

— Сан ўғрилик қилма. Бунақа ишлар бизники. Мани
отим ёмонга чиққан, майли, бундан кейин ҳам ёмон
бўлсин. Одамлардан ё ўғирлаб, ё тортиб олиш керак,
деган гап кунигача турадиган гап. Куни келгач, ўғирлаб олинганни ўғирлаб, тортиб олганини тортиб олишади. Қандай келган бўлса, шундай кетади. Ўз билгиси
билан биров бировга яхшилик қилмаган, қилмайди ҳам.
Йўқ бўлса беролмайдиган, бор бўлса кўролмайдиган
тўпларга қўшилма. Оғирнинг остидан, енгилнинг устидан юриб, меҳнатдан қочганлигини галстугим бекитади, дейдиганлардан узоқ юр. Меҳнатнинг оғирини,
ноннинг кичигини ушла. Меҳнатнинг оғири ўқиш. Тил
ўрган. Меҳнатига чидасанг ивритни, немисни тилиниям ўрган. Тилни керак эмаси бўлмайди. Тил азалда битга
бўлган. Тилда хислат кўп. Сан, жўра, ўқишинг, расм
чизишинг керак. Қишлоқни танитишинг керак. Ўсмат




Ота, Навқа Ота, Ўқотар, Боғмозорларни чизишинг керак. Каттаторни бор бўйи билан чизишинг керак. Чизтанларингни томоша қилган олдидан кетолмай қолиши
керак, билдингмиё

Мардон тентакка ўхшамайди.

ЭНАҚОРИН ХОТИРАЛАР

Тоққа ёлғиз чиқишга ёш болаларга рухсат йўқ.

Бола тугул чиги улоқ тоққа ўрмаласа хабар топиб,
орқасидан бориб суриштирадиган Ширинқул ТОғбеги
супани кўргим келиб, ҳайҳотдек сайҳонда ота изи
йўллардан ёлғиз юрганимга ҳеч нарса деёлмайди. Паналаб-паналаб ортимдан кузатиб турганиниям биламан.
Мен аввал отамга ўхшаб, сайҳонни бир қур айланиб
чиқаман, кейин одамларнинг бош чаноғини эслатувчи
суззоқ-суззоқ тошлар ҳафсала билан терилган йўлакнинг тошларини санайман. Бир, икки... етти Юз етмиш
етти.. япалоқ тошга ўтириб, отам силаган жойни силаб
кўраман. Тош устида ўтган гўдаклигимни эслайман.
Қўлимдан ушлаб той-той қилишгани ёдимга тушади.
Мана, тошдаги энг катта чуқурча акамники. Мана бу
учта бир-бирига яқин чуқурчалар меники. Ёнғоқларимни шу ерға яшириб қўярдим. Тошнинг нариги чеккаси
қизларнинг ўйинхонаси. Тош тагида чилликнинг чўплари бўлиши керак. Бориб кўраман. Чиллик чўплар бекитиғлик бўлади. Кейин ўчоқ бошига, қора уй тикилган жойга бориб чордона қуриб ўтираман. Қора тортиб, атрофини жангалу, ёш арчалар босиб кетган
ризқхоналар — ертўлаларни яқинига боришдан қўрқмасам-да, узокдан бўлса-да, сер ташлайман. Отамга ўхшаб
Бўронқўниш чўққиси устидаги якка арчага қарайман.
Чўққидаги якка арчанинг шамол бетида шохлари йўқ.
Бошқа томонидаги шохларини шамол юлқийверганидан узун бўлиб ўсиб кетган. Худди ям-яшил байроқ
шамолда ҳилпираб тургандек. "

Каттатоғ деганим қаерда экан, деб юрманг. Бу
Туркистон тизмаси, Унинг учи-қийри йўқ. Ойқортоғ



унинг боласи, Бўриўйнар, Оқтош, Зоминтоғ, Ургут
тоғлари — невараси. У бошидан-бу бошига қуш учиб
етолмайди.

Эл қора арча дейдиган, мактабда Туркистон арчаси
деб ўқитиладиган, Каттатоғнинг энг баланд жойларида
қору шамол, иссиқ-совуқлар билан азалдан олишиб,
устун келиб байроқ тикиб, байроққа ўхшаб ўсадиган
бу арчаларга мен "Туркистон арчабайроғи" деб от
қўйганман. Уни бўжахўрлар — қарқуноқлар экишади.
Арчабайроқни ўрмончилар экишмайди. Одамлар ҳам.
Уни шу қуш экади. Бу ғап узун гап. Совурилмаган умрдек. Насиб этса, кўнглингиз кўтарган куни ҳаммасини
айтиб бераман.

Бўжахўрнинг оти ўзи ўндан ортиқ. Худди КаттаТОЕНИНГ ОТИДеК,

Катта пошшолар, авлиёлар ва азиз жой, нарсаларнинг оти ўзи кўп бўлармиш. Асл-тоза номини ювуқлиювуқсиз оғзига олавермаслиги учун эл-элмойиш от
қўярмиш. Энам шундай деган.

Назарим чўққидан пастроққа энади. Чўққига гувуллашиб чиқаётган аскарлардек саноқсиз арчабайроқларга қадалади.

Кейин, Каттатоғнинг Ойқор ва Оймакон тоғлари
икки қўлдек бағрига олган, катта қоғозга чизилган чиройли расмдек бўлиб ётган этакдаги қишлоғимизга, ундан ҳам қуйидаги учи-қийриғи кўринмайдиган далага
тикиламан. Ёр Яйлоқ — Жарғоқдан урҳо-ур, урҳо-ур
деган овозлар келади. Бу жойларда бир эмас, икки эмас,
минг бор бўлганлигимни ҳис эта бошлайман. Шу жойларда болалигим ўтгандек, асов отларни минди қилгандек, Ўқотарда ёйдан ўқ огишни йиллаб машқ қилтандек бўламан. Жиззах ва Самарқанд ўртасидаги Ёр
Яйлоқни тўлдирган отлар дупири далага сиғмай, келиб
кўкрагимга бекинади. Бир вақтлар минг газлик мудофаа девори бўлган хонавайрон Кампирдевор бир этагини Харканадан, бир этагини Ҳазорадан кўтариб, вазифасига киришганлигини билдиради. Ўчоқ бошидаги
тошларнинг бирини остига қачонлардир бир шода жа



малак кўмилганлигини эслагандек бўламан. Ўша тошни кўтараман. Остидан Энамни ипидек ипларга тизилган, оҳанжамоли, танга ва ғуббачаларга тўла сочпопук,
жамалак чиқади.

Арчаларни суғоргани келган қадим туман ўз ишини
бировга оҳ-вой демай, кўз-кўз қилмай, келганиниямкетганиниям бировга билдирмай, Ойқортоққа ўнгирини
йириштирганча жўнайди. Туманлар таниш кўринади.
Айниқса, ҳиди. Ундан Самарқанд деворларининг, Энамнинг қалампирмунчоғининг бўйи келади.

Қоп-қора булут Ҳаётбоши чўққиси устига келиб
ўтиради. Туманга беписанд қарайди. Ҳурмати жойига
қўйилмаган қудалардек қош-қовоқ қилади. Биров билан урушиб хумордан чиқишга ҳадди йўқлигидан қийналади.

Жамалакни энамга кўрсатишим керак.

Торбегининг ишдан қолмаслигини истаб тез-тез
қадам босиб, пастга туша бошлайман. Аксига олиб тоғбегиям бекиниб турган дўлана ортидан йўлимга чиқади. Мен олдимга тушган соямни босиб секин, шошмай
юришга ҳаракат қиламан. Азропортни кўрмаган, самолётда учмаган бўлсам-да, сафарда бўлиб юртини соғиниб қайтган, юртига мукофот олиб қайтган одамдек
ҳис этаман. Димоғимда бир ҳид бўлади. Бу ҳид азропортларда бўлса керак. Насиб этса ҳидларман. Шунда
соямдан қўлимни орқамга қилганча сўлқиллаб, отамга
ўхшаб юраётганлигимни билиб қоламан. Отамнинг
шундай юришини яхши кўраман.

ЭНА ШАМОЛ
Бир ишни менгариб қўйга y
иа ндек, Ширинқул OH
йўлиқади. ринқул урм

—– Ҳа, Отажон, — дейди сизлаб.
Мен индамай бош эгаман.

— Бир ўзингиз чиқманг. Жондор кўп.
— Торда кийик кўрдим.

— Ха, сўқоқларними. Яқинда келишди.



— Мана нима топиб олдим, — деганча жамалакни

кўрсатаман.

— Бу кайвони Бийнисоларни кулатасига осиладиган жамалак-ку.

Мен тушунмасликдан елка қисаман.

— Буниси тоза кумуш. Буниси қадими тилло танга, — деганча қўлини чўққа бехосдан тутиб олгандек
тортиб оларкан. Қўл теккизганликдан қўрққанлиги
сариқ юзи кўкариб кетганидан билинади.

— Энага беринг, Отажон. Энани ҳақи.

— Ҳалиям.

Мени отига олади. Йўлда Ширинқул ўрмон ўз-ўзидан пиқ-пиқ йиғлайди. Бирор жойи оғриётган бўлса
керак.

Мен Тоғбегини орқасидан белини қучганча ўзимни

ухлаганга соламан.
– Тезроқ учинчи синфни битиришни иложи йўқ-да
Ўзи учинчини ҳамма китобларини ўқиб, ёдлаб ҳам
бўлганман. Тўртинчиникиниям. Бирдан бешинчига
олишмайди-да. Мактабни қачон битирар эканман. Эртароқ битирсам, Энам айтган катта ўқишда ўқиш учун
Ота Самарқандга борардим. Энамдан эшитганман. Ишни
ўқдайи — ишни ўқи, ўқдай иш, ўқ иш — ўқиш. Менга
қишлоқда ҳамма ҳавас қилишини биламан. Одамлар
Энам билан бир марта гаплашсалар бир ой касал бўлмайдилар. Бунақа Эна ҳеч кимда йўқ. Мен ҳеч кимга ёмонлик қилмаслигим керак. Ёмонликни ўйламаслигим ҳам
керак. Ўйлаганимни одамлар билмасалар ҳам фаришталар биладилар, Энам ҳам. Энам хафа бўладилар.

Аввалига аҳён-аҳёнда эсимга тушадиган ўй эндилиқда буткул хаёлимни эгаллаб олган. Турсам ҳам, ўтирсам ҳам Самарқанд кўз ўнгимда. Қ.ўллари осмонга осилган миноралар. Ичимда иссиқ бир нарса гув-тув қилади. Ўзи билан ўзи уришади, ўзи ярашади. Гоҳида ёш
бўлиб думалаб чиқиб кетади. Мен Самарқандни соғиндим, шекилли. Ё Самарқанд мени. Иккита одам бирбировини бирдек соғинса шундай бўлади. Энам шундай деганлар. Соғинч ва тушни бировга айтмайдилар..



Ҳамма нарсани қайтиши бор экан. Йўқотганни топиш бўлгандек. Бирор нарсани топганингда бирор нарсани йўқотишинг тайинлигини биров билиб, биров билмаса-да, билган, англаган вақтингдан бошлаб бошинг
музлаб қолиши, кўкламнинг кўзга ёқимли туюладиган,
аслида жонни аззот суғуриб оладиган совуқ ёмғири
устингдан ширғираган, яп-яланг катта қирда баданбаданингни тешиб бораётган шамолдан бекинишга пана
жой тополмай, қўлингда биринчи туғиш эмдирмай, аллақачон сурувга қўшилиб кетган шар қўйнинг оғизланмаган қўзиси билан карахт бир ҳолда, нима қилишини билмай қолган ношуд ёрдамчи чўпон ҳолига тушишинг азоб экан.

Мўлтони еган таёқларнинг қарсиллаган овози Каттатоғдан қайтди шекилли, Қулоқларим остига келиб
урилди. Иккинчи марта лўлиқиз ҳолиға тушдим.

Самарқанд шамоли, йўқ, Энамнинг шамоли дориёт
танини билдириб, еру кўкни тўзон қоплади. Тўзон қанча
кучли бўлса, шамол шунча кўп вақт давом этиши, шамол
кўп эсса тоғда сув кўп бўлишини, сув кўп бўлса, қишлоқ
баракали, тўқчилик бўлишини энди ҳамма билади.
– Самарқандни кўрганимдан, топганимдан сал ўтмай
йўқотган нарсамни айтишга тилим бормайди. Энамнинг овози тикиб берган чопончаларининг ўнгирига
осилиб қолган.

— Усмат Ота билан Самарқанд бир қадам. Йигит
одамга шуям гапми; Бир ирғисангиз етасиз. Бурунғилар пиёда бориб келган. Сизга йўлдоштумор тикаяпман. Ийнамга ип ўтказиб беринг, сиз мани кўзимсиз...
балажон. Дунёдан оларинг нафас, уям бўлса бирпас,
деган қадимгилар. Сиз менинг нафасимсиз..,
B Aria энам ўргатган қўшиқни айт
i лганини шамол билади. Мендан

олдин Энамдай қилиб айтади. Мен йиғлаворай-йиғлаворай дейман.

Эналари Энасойга оқиб кетса,
Болалари тошлар отиб қолса яхши.

; 6 ;
wwwiziyouzom Kutubxonasi

Энасойнинг сиртлонлари адо бўлмас,
Бир-бирини турткилашмай юрса яхши.

Эналари Энасойга оқиб кетса,
Болалари тошлар отиб қолса яхши.
Энасойнинг адо бўлмас сиртлонлари,
Бир-бирини искалашиб юрса яхши.

Ичимда, овоз чиқармай унга қўшиламан. Эна шамол қўшиқни Каттатоғнинг у бошидан-бу бошига эшиттириб, бир зумда олиб бориб, олиб келади. Бармоқларим орасидан эркаланиб-эркаланиб ўтади. Сап-сариқ
сочларимни аввал тўзитиб ўйнайди, кейин чаккамдан
тушиб турганларини қулоқларим устидан ошириб
қўяди. Бетимга бетини босади. Пешонамни силайди.
Нам ҳиди урган бурнини кўзимга теккизиб искалаган
бўлади. Кўзига қарашга ҳали ҳолим етмаслигини билади. Қўлларимни тенг силтаб қаддимни тик, димОғимни
ЧОР қилади.

Кўзимни юмиб, оғзимни очаман...

Бир марта қаерда ёлғон гапирганимни топинг-чи

Термиз-Шаҳрисабз-Қарши.



ОҚДАЛА
КЎКЛАМ СЎНГГИДАГИ ЖАЛА

Синф раҳбаримиз, қўшни қишлоқлик Исроил муаллимни иши чиқиб қолиб, шу куни дарсга сиёқидан
ҳатто директор ҳам ҳайиқадиган мактабнинг бир қўли
йўқ она тили ва адабиёт ўқитувчиси Абдуалим Эргашев кирганди. Ўзи иккинчи синф китобларини аллақачон ўқиб тугатганмиз. Бугун-эрта учинчи синфга
ўтганимизни айтишар экан. Синфимизда ўтирувдик,
бирдан эшик очилиб, унда Бирқўл муаллим кўринди.
Учинчида синф раҳбаримиз энди шу киши бўлса керак
деб, ҳаммамизни ичимиз шувиллаб кетди. Журнал ҳам
очмади. Йўқламаям қилмади. Барчани танишлиги боис
бўлса керак, отини айтмай "сан фалончини боласимисан, сан тугунчини ўғлимисан", деб бирма-бир сўраб
чиқди. Ҳеч кимни қолдирмади. Қизиқ. Қишлоқда сен
фалончини қизимисан, деб сўрашмайди. Оталариям
қизларини ўғлим, улим дейди. Айиқни айиқ демайдилар, полвон дейдилар. Айиқ деганларини эшитиб қолса
хафа бўлармиш. Бу гап қадимгилардан қолганмиш.
Нимага шундай экан

Шунда бирдан дераза ортида қаср-қусур бошланди. Яқинда тухумга кирган жўжани моягидай, ундан
сал кичикроқ дўл ёға бошлади. Барча бирдай, дувва
урнимиздан турдик. Уқитувчи чўнтагидан чиқиб осилиб қолган ичи пуч чап енгини қайта жойига солиб
қуяркан, қатъий ва ўктам овозда:

— Ҳамма деразага, — деганча ўнг қўлини шаҳд қилди.

Ўзимизни гувва деразага урдик. Дўл доналари сакраб-сакраб чопишди. Дарахтман деганни қийратди. Гул



ман деганни кул-кул (майда-майда) қилди. Тоғу тошни
чанги бир кўтарилди-ю, кўтарилган жойида қотди.
Мактаб ҳовлисидаги атиргул ариқлари дўлга тўлдиқолди. Дўллар бир нарсадан қаттиқ қўрққан отнинг
кўзларидек бақрайиб туришарди.

Жаркўчани ўзиники қилиб юрадиган дайди итдан
ҳам, эгасиз эшакдан ҳам асар қолмади. Бари топган
тешигига кирди-кетди. Осмондан келганда саники-маники бўлмаскан. Тенг қисаркан. Тўғри келган тўғри
келганни ғовига ўзини урди. Ҳатто йиллаб гаплашмай,
уришиб, экаришиб юрганлар ҳам шошганидан жонига
"душмани"нинг дарвозасидан бошпана топди. Жон
ширин кўринди. Осмондан келганда ер устининг катта-кичик гаплари изсиз йўқолиши, одамлар бир-бирларига муҳтож бўлишларига дарвозаларнинг карахт
устунлари шоҳидликка ўтдилар. Катта тошйўлда ўрмалаган мошиналар ҳам бир зумда йўқолди. Биз нафасимизни чиқаришниям унутиб, деразадан жой талашганча осмонга қарашга уринардик. Осмондан балонинг
ўқидек ёкилаётган дўлнинг ғазаби ҳеч жойга сиғмасди.
Ерда бодроқдай сочилиб, сакрашиб юрган дўлни яхши
кўришниям, ёмон кўришниям билмасдик.

Осмонни аврасини, ерни астарини чиқариб жала
ҳам тўхтади. Шунда ўқитувчи дафтарни очинглар, деди.
Дафтарни очдик.

— Бугунги кунни ёзиб қўйинглар. Жала ёғишида
нимани ўйлаган бўлсаларинг, шуни ёзинглар. Ичларингда нима деган бўлсаларинг, нима дегиларинг келган
бўлса, шуни эслаб қолинглар-да, тартиб билан ёзишга
ҳаракат қилинглар. Ўзларингдан истаган нарсаларингни қўшишларинг мумкин. Насиб этса биринчи сентябръ
куни ўзим қабул қилиб оламан. Янги дафтарга ёзиш
шарт эмас. Чиройли ва саводли ёзилса бўлди. Расм чизилса ҳам рухсат. Ҳаммаларингни учинчи синфга ўтганларинг билан табриклайман. Селова сергигач ҳаммага
жавоб.

Селдан кейин келадиган селова ҳадеганда тўхтамади. Қишлоқнинг мактабга ич ачир одамлари ЙИРИЛИ


шиб, болаларни уйма-уй тарқатиш тараддудини кўрардилар. Шундай кунларда қишлоқнинг тентаги номини
олган Мардон биринчи. Таниса-танимаса болалардан
беш-ўнтасини эшагига миндириб уйма-уй тарқатади.
Энди иккинчи "рейс"ига болаларни олаётганди, география ўқитувчисига кўзи тушди. Ёшлигида бир кўзига жангални ниши кириб, кўрмас бўлиб қолган, шишадай кўкариб совуқдан-совуқ йилтиллаб турарди.
Ўқитувчи бир қўлига сел олиб кетган чўпонни капасидай беўхшовдан- беўхшов пачоқ зонтигини, бир қўлида
ҳар куни бирга бориб келадиган ва ўқилганини биров
кўрмаган китобларини тутамлаганча аланг-жаланг
қилиб, ўзича ёрдами тегмаётганидан калласини сараксарак қилиб каловланарди. Тентак уйи "География" деб
атайди. р аи

— Ҳа, География, калланг осма соатнинг жапгиридай бир жойда туролмай қопти, тинчликмиё

География нима дейишини билмай, Мардонга термулади. Жовдираши, мўлтираши Мардонни ғашини
келтиради.

— Ойнаи жаҳонда бугун Гренландияни кўрарканмиз-да. Рангли телевизорингни ўчир, — дейди ниш санчилиб, дарддан хунукдан-хунук кўкариб кетган қорачирсиз кўзни назарда тутиб.

"География"нинг гап қайтармаганлиги баттар ғашиқтиради. Итлиги қўзийди. Тумшуғи остига келиб ўдағайлайди.

— Ман санга, қора кўзойнак тақиб ол, демаганмидим. Сани кўрган тентакниям ҳуши учади. Болаларни
қўрқитасан. Болалигида қўрққан болада юрак бўлмайди.

Елкасига охирги болани миндирар экан, Географияни кўнглини кўтарган бўлади.

a Аслида меҳнатни оғири санларники. Мани гапимга кўп хафа бўлма. Лекин, эртага кўзойнакда бўлмасанг ўзингдан кўр, Кўр. Тушундингми; Их, жонивор.
Бу юришингни савоби бор. Хафа бўлма.

- Бунақа бурама гапларни тушунмайман. Лекин, ёзиб
қўяверай, бир кун тушунарман.



Мардонни гапига гап қайтариб, биров барака топмаган. Шунинг учун эшитган қулоқ жойида қотади.
Тийилмаган тил бошга бало эканлигини Мардонни гапига ган қайтариб кўрганлар билади.

Яхши тил тишнинг қамоғида бўлади. Қамоқдаги тил
бехавотир яшайди. Қамоқдаги тил яхши тил. Тил қамоқда етишади. Одамни одам сиёқида ушлайдиган нарсаси тили. Шунинг учун ўттиз икки олмос қилич билан
ўраб қўйилган эмиш. Қилични тиғи бир, тилники қирқ
бўлармиш. Сўзлаган тилни сири қочармиш. Сигирни
яхши-ёмони кавш қайтарганча, одамники гапирганча
эмиш. Энам шундай деган.

МАРРА

Каттасойдан бошланиб, қишлоқни қоқ иккига бўлиб,
ари буралиб, нақд Қаттатоққа бориб қадаладиган йўл аслида ёғин-сочин кўп бўлганда чағату ўнгир,
ҳовлию ҳаётлардан йиғиладиган селу селовани сойга
қуядиган жар. Ҳам жар, ҳам кўча. Шунинг учун Жаркўча дейишади. Қишлоқнинг яхши-ёмони шу кўчада.
Бўлғулиғи ҳам, кўргулиги ҳам. Ризқи шундан кириб,
тобути шундан чиқади. Меҳмони шундан кириб, вақти
келиб меҳмондек шундан чиқади.

Жаркўча Каттакўча ёқалаб кетадиган Туркариққа
келиб кўшилади. Қўшилишдаги тақир яланглик қишлоқнинг подаси саҳарда йиғиладиган жой. Подани подачи тоққа ҳайдагандан кейин бу ерга қишлоқнинг
майда туёқ чекана-ю, чўлоқ-чултоқ моллари эга чиқади. Кейин хотин-халаж. Аслида пода қўшгани чиққан
қайнона кўрмаган келинчак ва тандири чала совуган
хотинларнинг гап халтаси очилиб, гапирар гапини ушлови бўлмасаям, биронта жағли-тилли қайнонадан каттароқ, дўржи-кўтара қарғиш келмагунча қизиридан
қуруқ қолгандек қаро тортиб тураверишади. Роса гап
топилмаса, бир-бирларини ковушини кийиб кўришади. Чиллалик келинчакни ковушига никоҳи бузилганлардан бири оёқ тиқиб қўйса гап топилади.




— Энди, тамом...

Кўра-била туриб оёқ тиққани — никоҳи бузилган
бўзрайиб, хитаки (ҳаммасини билиб билмасликка олиб
кулиш) кулади. Худди, энди никоҳи бузилганлар биттага кўпайиб, унга енгил келиб, обрўйи ортиб кетадигандек.

— Вой, билмай тиқиб қўйибман.

Беқилиқ, бетайин, санқи, беишни маврид-бемаврид,
вақти-бевақт шундан топасиз.

Подайирин — зўр жой. Ким бўлсаям бирор нарсасини эл кўзи деб ташлаб, қўйиб кетса биронта бориб
ушлаш у ёқда турсин, қайрилиб, қайтиб қарамайди.
Лекин, бегонани нарсасига ўтган-қайтганда адашиб кўз
қирини ташлаганни шу заҳоти бутун қишлоқ ўтирган
жойида билади. Ўғриларам тегмайди.

Биров улови нобоплигидан бозорлиғини қопи билан қолдиради; биров чеканадан қайтган оқсоғини қантаради. Яна бири туман марказидан қўрқадиган эшагини калта тушовлаб, узун бойлаб кетади. Подайиғрин
ҳам кўпкарини паккаси, қораси, сомонидай ЖОЙ — МИНГ
кўзи бўлади. Хотин-халажнинг шу тўдаланиб туришини камига эрмакка элакка чиққан есирни ҳам, эрсиратан ҳамишаги қисрниям, бедарак йўқолганниям,
чўкканниям шу жойдан қидиришади. Бузов бўшаса-ю,
ит қочсаям. Болалар бу ерни марра жой дейишади.
Тўғри, яна битта жойни марра дейишди. У қишлоқ билан Бирэшак даласи орасидаги баланддан-баланд, лукка, яхлит қоятош. Атрофида қир ҳам, сой ҳам йўқ. Тептекис даланинг ўртасида. Худди осмондан тикка тушиб
ерга санчилган устундек. Аслида қояни кичиги бўлмайди-ку. Отиям зўр — Осмон Устун. Ким қўйса ҳам боплаган. Одамлар кўпинча Осмон Усти дейди. Уни устига
биров чиқолмаган, чиқолмайди ҳам.

Бирэшак даласидан кейин Осмонсой, кейин Баланд
Осмон қишлоқлари келади. Мехоям, Чақур-Чуқур, АнаМуналар сал берироқда. Бир-иккитаси жиртиллашиб
қояга чиқаман деганда, бесабзи-пиёз кетишган, дейишади. Яна айтишадики, шаҳарнинг йигирма қаватлик




уйидан ҳам баланд эмиш. Адабиёт муаллимининг айтишича, Шаҳрисабзда шунга ўхшаш қоя бормиш. Фақат у қоя эмас, Оқсарой деган қасрнинг қолдиғи эмиш.
Катта пошшо қурдирган дейди. Пошшога ҳурмат келтириб отини айтмайди. Шунга ўхшаб кетармиш. Мерган эса Самарқандда бир қадимий бино бор. Сиёб б0зорини қаватида. Ўшанга ўхшайди, дейди. Уларни
кўрмаганман, бир нарса деёлмайман. Кўрмаганимни
ёзолмайман, кўринмаганиниям.

Осмон Устун атрофи кеч кузда ер ҳайдаш ва ёзда
ғалла ўримида тракторчи, комбайнчилар иссиқдан соялайдиган, шамолдан паналайдиган жой бўлади. Бошқа
вақтлар биров олдига боришга қўрқмасаям, яқинлашишга ич-ичларидан ҳайиқишади. Бунга ўша бир-иккиталарнинг учиб кетганлари сабаб бўлса керак.

Ҳар ҳолда иягига тук битиб, ўзича бўз бола бўлиб
қолғанлар эррайимлик қилиб, кариллаб, баъзида "маррада учрашамиз" дейишса, нейлон кўйлакни очиқ
ёқасига каштали, четларига мил-милак тизилган хаштала қўлрўмолчани қўндириб олган киройилари "қайси
маррада", деб сўраб қолишади. Худди Осмон Устунда
бирор иши бордек. Бу ернинг эгалари каптарлар. Эҳе,
бу ердаги каптарларни сони бор, саноғи йўқ. Инига
тулкиям, ўғрриям чиқолмайди. Фақат илонлар, калхатлар етади. Бировлар қояни усти одам оёғини кўрмаган
деса, биров усти тўла мазорат дейди. Худди бир қабристон майитни жанозасини жаппасига ўқиган одамдай. Кейин ҳар замон-ҳар замонда қоянинг учидан
ергача шапалоқдай-шапалоқдай камалаклар қаноти
босади. Тиригини, учиб юрганини биров кўрмаган.
Қоянинг шамол пана тарафидаги тераклардан баланд
дов-дарахт бу яқин ўртада йўқ. Йиқилса, Сангзорга
кўприк бўлади. Шуям қоянинг ярмининг ярмига етмайди. Қора-қора бўлиб кўринаётган ковакчалар каптарларнинг ини. Белбоғ-белбоғ кўринишдаги оқ-қора,
сарғиш, кўкиш тошларга безакдек ярашган ковакларни ичи бир тус — оппоқ. Шамоллар бош тиқиб оқартирган бўлса керак. Кавакчалар худди одам бошини



ёнма-ён, устма-уст, қатма-қат териб чиққандек кўринади. Бошлар бир-бирига бош қўйганча ухлашгандек
туюлади. Шамоллар бир-бирини қувалашиб ковакларга бекинишини, кейин ёмон одамларни кўришса бирбирларига ҳуштак чалиб хабар беришларини Энамнинг
эртакларидан биламан.

Қояга узоқдан қарасангиз, тепасида камарлар ҳам
кўринади. Ҳар жой, ҳар жойда парча-парча бўзаламлар ҳам. Ғорни кичкинаси, кавакни каттаси камар бўлади. Айниқса, иккита ёнма-ён — бири катта, бири кичикроқ камарлар сирли кўринади. Қояни кўзларига
ўхшайди. Худди бир кўзини сал қисиб, "қалайсан жўра,
икковимиз қачон гаплашамиз 7" — дегандек туюлаверади. Шунинг учун бетига қарамайман. Чиққиллоғим —
тирноқ олгичимни ўйнаганча нима дейишга гап тополмайман.

Қиш адоғида қор босган қоя бошини бодомлар бир
текис очилган оппоқ гуллари билан янаям безайди.
Кўклам авжида чўғдек қизғалдоқлар эгаллайди. Энг
тепасидан пастки қиррада бир дарахт бор, дейишади.
Биров ёнғоқ дейди, бири арча дейди, бошқаси — тўда
дўлана. Яқинлашсангиз, ҳеч нарса кўринмайди. Қояларта узоқдан қараган яхши. Яқинига борсангиз, устингиз
тўла силлиқ тош бўлади.

Капалак қанотларни биров ушлашга қўрқади. Қанотларга одам кўзини расмлари чизилгандек. Қанотларни
илкисдан кўрганлар шошганидан нима қиларини билмай, бир майдон зинграйиб тикилиб туришади. Атрофиям тўла шундай кўз-қанотлар эканлигини кўргандан кейин, ёқасини кўтариб туфлаганча жўнаб қолишади. Чунки, қанотдаги тукчалар шамолда, иссиқда
товланиб, капалак худди кўз қисгандек бўлади. Шундан қўрқишади. Мен биттасини китобим ичига солиб,
кўрсатишга Энамга олиб борганимда қанотга бир қараб:

Ҳа, буни танийман", деганлар. Аслида капалакни мактабга олиб бормоқчи эдим. Лекин, нимага шу вақтгача
бошқалар олиб бормаган, деган фикр бирдан калламга
келиб қолди. Айтмаган бўлсалар ҳам, Энамни товуши




дан: "Жойига қўйган яхши, балажон", деганларини англадим. Йўлим тушиб капалакни жўраларига қўшмоқчи
бўлганимда, биронтасини топмадим. Кетиб қолишган
экан. Бир ўзини ёлғиз қолдиришга, ташлаб кетишга
кўнглим бормади. Янаги сафар қўшаман, деб олиб
қўйганман. Бекитиғлиқ.

Энг қўрқинчлиси, қоянинг кун ботишидаги ялтироқ тош. Баландлиги одам бўйи, эни эшикқдай келади.
Худди атайлаб ўрнатилган ойнага ўхшайди. Ойнадан
бироз хирароқ бўлса-да, ўзини солиб кўрган одам ўзлигини танийди. Қўрқинчлиси бу эмас. Ойна олдидан кеттанингиздан кейин бир муддат ўтгандан кейин ундаги
аксингиз сиз кетган томонга эмас, балки бошқа тарафга секин, худди ўзингиздек юриб кетади. Худди футболда гол урилганда секинлаштириб кўрсатилгандек,
бамайлихотир қўзғолади.

Нафас унга "Санги ойина" деб ном қўйган. Шундай
тош Исфарадан бир шаърий қадам жанубдаги тепаликларда ҳам бор экан, дейди "Бобурнома"дан ўқиганлигини ўзича билдирмай. Бир шаърий дегани неча қадам
эканлигиниям билмай, гапининг авзойидан худди Исфаранинг ёнида-ю, бу шу тошга чиқиб ўйнагандек.

— Бу жой подайиғин эмас, модайирин бўпти-ку,
дейди, ҳушига ёқса ўрлаб, эрмакка эниб, иши бўлсабўлмаса хоҳлаган ҳовлисига кириб-чиқиб юрадиган,
кўнглини кўчасига кунига бўлмасаям, кунора, баъзан
ҳафтада тоғдан ё арча кесган, ё кўкнор эккан, ё алқар,
ё айиқ отаман, деб чиққан ўғриман деганни ушлайдиган Мардон тентак эшагини икки қулоғини ўртасига
энгашиб секингина.

Эгасининг энгашганидан хавотирга тушган ҳанги тушундим дегандек, бошини янаям хам қилиб, халачўпнинг кураклари орасига санчилишини олдини олганча,
хода таранг тиқилиб, пакки билан тилиниб, тешиги каттартирилган бурни билан бир "пр-р" деганча дам қайтариб, зилпиллаганча ўрлайди. Бежови келтирилиб таралган, худди ГАИларни олатаёғидек келадиган думини тез-тез чапу ўнг қилиб қичаганини билдиради.




Энишда, албатта эшакка ё бир жонлиқ ёки бир ўғри
маташган бўлади. Ўғррини Шурикни киносидагидек
қилиб қўлларини ёнига текис боғлайди, арқонни эгарига илиб, тўғри прокурорни олдига олиб боради. Бирикки мелисага олиб борганда кўп маза қилмаганидан,
ўғриларни ўғринча қўйиб юборганини эшитгандан буён
улар билан иши йўқ. Тўғри прокурор билан гаплашади. Мардон билан прокурор ўртасида ҳеч қандай гап
йўқлигини ҳамма билади. Мардон қилган ишни номаъқул демасиниям. Шунинг учун зах девор нам тортгандек, қўли сал эгрилар Мардонга кўзи тушса, бетини
тескари қилишади. Кўрмаганга олишади. Авваллари
қўлга тушган эшакниям эшагига матаб олиб келарди.
Ҳозир бас қилган. Бирда тоғнинг нариги бетидаги Майката тожикларидан бирини ушлаган. Майкатани ҳўкизни судраб кетадиган Ҳисори ҳангиси орқадан келаётиб,
марказга тушган жойдаги мошинлар қаторида светофорда тўхтаб турганда тўсатдан Мардонни эшагига
ирғиган. Устида эгаси ҳам бўлган. Шу-шу эшаги ортидан эшак судрамайди. Бу томоша роса гап бўлган. Айтгулик эмас. Эшитгулиги йўқ.

Кўкнор экиб қўлга тушганлардан биттаси аччиқ устида кўчама-кўча қўли боғлиқ: "Устингга тожикни эшаги ирғиб ҳам шу ишингни қўймадинг, деб ўзича Мардонни шарманда қилгандаям, ҳеч кими қолмай сўккандаям, мен мафияман, эртага одамларим сани ўлдиради,
сани тошга бостиртираман", — деб пўписа қилгандаям
миқ этмай олиб кетаверган. Нима бўлсаям прокурорни
олдигача чидаган. Хат-қалам тугагандан кейин хайрлашган киши бўлиб, кишанлини бир уриб жагини тушириб қўйган. Синдирган. Чил-чил қилган. Ками бир
ой гапириш у ёқда турсин, овқатни оғзидан емайдиган
қилган. Тентак қачон уришни билади. Шу-шу биров
унга бир нарса демайди, деёлмайди. Дегиси ҳам келмайди.
in. ҚУйдариялани кўшиб бура коди узра
= 2— калам қўшиб бугун қаерда боқиши
из. Тўғриси, аслида ҳар саҳар



бизни бу ерда Ўтай овчи кутиб турган бўлади. Қишлоқда иккимиздан бўлак ҳеч ким билан гаплашмайдиган, ҳеч кимнинг юзига ўхшамайдиган, хурсандлиги ҳам,
хафалиги ҳам билинмайдиган, бири кўк, бири қора
кўзининг икки чеккаси қулоқларига улангудек қийилган, носқовоқдай келадиган бурни тиржайишнинг кучидан тарвайиб, ёйилиб кетган, маънисини ҳеч ким
ангнимайдиган чеҳраси билан бизни кутиб турган бўлади. Нимагадир бизни кўрганда хурсанд бўлиб кетади.
Икки кўзи икки рангда эканлигидан одамлар қўрқиб
кетмаслиги учун доим бир кўзини сал қисиб юради —
гоҳ чапини, гоҳ ўнгини. Қўшилишиб қўй боқамиз.
Шерикмиз. Баъзида қўйларини қўшиб, бирор юмуш билан Самарқандга кетади, ё туман марказига тушади. Ё
ўша кун пешиндан кейин ёки эртасига биз, албатта,
маза қиламиз. Борган жойидан бизга нимадир тегиш
бўлиши аниқ.

Кечқурун, подақайтар маҳали, баъзида кечроқ учовимиз тағин шу жойда тарқалишамиз.

БИРЭШАК АНГОРИ

Бирэшак — бу жой номи. Колхознинг ғалла экадиган ери. Ёмонтов ва Қароқчитоғ ўртасидаги дала. Нафас билан Бирошакнинг учи-қийриғи йўқ ангорида қўй
боқиб юргандик. Жума куни эди ўшанда. Тоғда қўй
боқиш ҳар ҳолда қийин. Тоғу тошга чиқишинг, тушишинг, улоққан чиги, кал эчкини деб қирма-қир юришингга тўғри келиши тайин. Кейин жондор ҳам бор.
Энг ёмони ўрмонбеги дегани. Индамасанг ҳар ҳафта
бир қўй олади. Дунёни комиссия билан катта босган
шекилли, ҳали "комиссия бор", ҳали "катталаримиз тўй
қилаяпти, бир қўй бермасам уят бўлади", деб қўли етганини ушлайди. Оч бўридан баттар. Танлаб ейди, баччағар.

Энг осон қўй боқиш ғалла ангори, ғалла оқ даласида бўлади. Билмасангиз айтиб қўяй, ангор, оқ дала деб
ҳосил йиғиб олинган майдонга айтилади. Оқ даладан




терилган машоқ, сомон йиққан-терганники. Эскидан
шундай. Қоровул ҳам, ҳосилот ҳам, раис ҳам машоққа
тегмайди. Хуллас, ғалла ангорда қўйлар кўз ўнгингда,
йўқолмайди, бировнинг отарига қўшилиб ҳам кетмайди. Фақат бир нарса — соялайдиган жой йўқ. Шуниси
ёмон.

Биз ҳам бўш келмаймиз. Чўпон таёқларимизни бошини бир қилиб, устига бирор бир жандани ташлаб,
чайла ясаб оламиз. Ишқилиб, бошпана. Тўғри, чўпон
таёқларимизнинг бири узун, бири калта. Овчини таёғи
энг узун, Нафасни таёғи меникидан сал калта. Чўпонлик иримларига кўра, кўчадан топиб олган таёқ билан
қўй боқиб кетилавермайди. Тоза жойдан олинган таёқни бир учидан кафтлари билан қисимлаб, басма-бас
ўлчаб олинади. Ҳар бир кафт алмашиши чўпон қўшиғининг ҳар бир сўзига биттама-битта мос тушиши керак. Матал-қўшиқ бундай:

Тол таёқ, толман таёқ,
Эга, эга бошини ема,
Минг қўй боқиб,
Муродига етган таёқ.

g Буни хам Овчи ўргатган. Кафт ўлчовида ўн тўрт кафт
ўлчаб чўпон таёқ қилиб кетаверса бўлавермаслигини,
ушбу қўшиқни айтиб, таёқ кўтарса, молига касал йўламаслиги, бўри доримаслигини айтган. Биз шундай қилганмиз. Шунинг учун капамиздаги таёқлар узун-калта
бўлиб, чайламиз ўхшамай қолгани учун, Овчининг ўзи
бир хил узунликдаги ходалар олиб келиб, ростмана чайла ясаб берган. Қаерга кўчсак, биз билан бирга.
Бундан бир неча кун илгари бу ерларда иш қизғин,
ур-туполон авжида, бир қанор сомон деб эшагидан ажраганлар нечов эди. Ҳозир ўтириб ўша пайтларни кўз
олдингга келтирсанг, ишонгинг келмайди. Бир қанор
сомонни деб томоғини йиртганларни, жиққамушт
бўлганларни, айби фалончиникилиги учун кўринган
ерига уроқ санчилган эшакларни қон ширғираб туришларини эсласам кўнглим бузилади. Фалончини эшаги



деб таёқ еган қанча, фалончини эшаги бўлиб арпага
қарамагани нечов.

Мана, учи-қийри йўқ ангор барчадан ортди-ку1
Ҳозир ҳам қунт қилган, ҳафсаласи, ғайрати бор одам
истаганча сомонни йиғиши тайин. Ҳув, кўз илғар-илғамас тўзонлар ғалла ўраётган комбайнларнинг чанги.
Дунёнинг қўтир жойи ҳозир ўша ер. Оқ далада эса ёлғиз
бир киши — Мерган сомон йиғади. Унда-бундаги тоғдай-тоғдай ғарамлар шу кишиники.

Баъзида ишёқмас ёки вақти тиғиз, ёки янги пул топтан пўримлар сомон сотишимизни сўраб келиб қолишади. Сўраган одам таниш бўлса, Овчи сотмаслигини
айтади. Нотаниш, бошқа жойни одами бўлса сотади.
Яхши пул қилади. Баъзида кечаси сомон ўғрилари ўз
ишини қилишади. Еру кўкка сиғмаган ғарамдан бир
пар сомон қолдиришмайди. Овчи бундан хафа бўлмайди. Янги ғарам қилаверади. Қайтага хурсанд бўлади.
Қилган иши бировга керак бўлганидан, бировга ёрдами текканидан қувонади. Қувонганини кўзидан биламиз. ҒЕарами ўғирланган кун яхши-яхши маталлар айтиб беради. Бироқ, қувонганини билдирмайди. Билдирса, одамлар тентак эди, энди чап-чаққа жинни бўпти,
дейишлари тайинлигини биз ҳам сезиб қоламиз. Битта-яримтаси ўғирланган ғарам жойини кўрсатиб, "кеча
мана бу ердаги ғарамни ким сотиб олди, майдаси кўп
яхши сомон эди, олмоқчи эдим", дейишса: "Форишлик
бойваччалар обкетди", — деб ванг қўйворамиз. Ҳаммагаям ҳамиша тўғри гапириш ҳам яхши эмаслигини билиб бораяпмиз-да. Биз шундай деганимиздан кейин
Овчи бизга ўнг кўзини қисиб, "бопладинглар" дегандек белги беради. Биз бундан гувраямиз. Бош-ку ёрилган йўқ. Ёрилсаям, меҳнатинг куй бўлганини бировга
билдирмаган дуруст. Буни бизга Овчи ўргатгани. Савдоси юришган кунлар бизларгаям чўтал тегиб қолади.
Дафтар-қалам пули дегандек,

— Пул-ку кўп яхши нарса эмас, пулсиз умуман
ёмон, — дейди иккимизга тенг ташлар экан. Пул борга
дармон, йўққа армон, деб ўзича матал ҳам тўқиб қўяди.




Мосуволиқдаги маънида маъни борга ўхшайди. Ҳар
ҳолда менда шундай бўлди.

Эртасига эрталаб наҳорни ҳам чала қолдириб, Ёнасойдаги бир тўда қари дўланани чўтлаб йўлга тушдим.
Ўша пайтда у ерда бир эна айиқ яшарди. Айтишларича,
бир вақтлар ўтган Григорий деган ўрмончи тоғдан қайтаётса, сел йўлида айиқ боласини кўриб, уйига келтирган. Дори-дармон қилиб бир-икки йил боққач, Ёнасойдаги дўланага келтириб қўйган экан. Тўда дўлананинг қаваги, каппаси жуда катта. Ўн-ўн беш киши
ўтирса бўлади. Ўшандан буён айиқ шу ерда яшай бошлаган. Кўрганлар уни одамдан ҳайиқмасди, дейишади.
Ҳар йилги болалари эс энгач, қояга, айиқлар тўдасига
қўшилиб кетаркан. Ёлғиз ўзи каппада қоларкан.

Айиққа озор берган кишини тинч қўймаслигини кўп
эшитгандим. Ҳар эҳтимолга қарши, ишни тезроқ битираман деган ўйда Отадан Саманини сўраб олгандим.
Ота деганда Катта отамни айтаяпти. Қишлоқда улуғ
одамларнинг оти тутилмайди.

— Айиқни болалаган деб, Қўнғирдан эшитгандим.
Овчи овчига панд бериши мумкин, лекин алдамайди.
Саманда саҳарлаб йўлга тушдим. Ёнасойга етгач, тош
ортига бекинганча айиқларни булоққа тушишини пойлаб ётҳим.

Овчи деганни бари мерган бўлавермайди. Шаҳрисабздан Ўратепагача мендан ўтадигани йўқ эди. Тўғри
тўғрини текисдаям тополмасмиш-у, кўр кўрни қоронкуда топармиш, деганларидаги кўрнинг бири нақд менман. Кўр бўлмасам кўр тақдир билан топишармидим.

Кийик отиб берасан, деб йил олдин пул беришарди.
Изим тўла катталарни одами эди. Катталарнинг туғмасак теккан хотинига бўри оғзи, қамоқда ўтириб ўпкасини олдирган бойваччага қабон ғўшти, тўнғиз ёғи,
ҳезалакка какликни тўши. Маники бўлмаган жонлиқларни отиб бераман деб олдиндан пул олардим. Энг
катта палакатим (фалокат) шу. Пулини еб қўйиб бир
жонлиқни жонини сотишни хоинлик дейиш кам. Боя
айтганимдек, эгаси мен бўлмаган жонлиқларни. Кат



татоғ кўрган энг охирги ифлос-у, мараз мен бўлай,
ишқилиб.

Тушга яқин айиқларнинг шовқини эшитилгандек
бўлди. Онаси олдинда, болалари ортидан пилдирашганча эргашишарди. Ҳар замон-ҳар замонда аввал онаси
бир ўмбалоқ ошади, кейин болалари энасидан ҳам чиройли қилиб ўмбалоқ ошишади. Икки пилдироқлар қўл
ушлашиб ўмбалоқ ошишади. Пайтни бой бермай биттасини отдим. Ўқ бошидан тегди. Иккинчисидан сўнг
қимирламай қолди. Онаси унинг олдида айланавергач,
унга қарата ҳам отдим. Шундан сўнггина ярадор оёғини
судраб, бир боласини эргаштирганча тоғ томон қоча
бошлади. Тезда ўлжамни олдимга ўнгарганча қишлоққа
қайтдим. Ҳеч ким кўрмасин деб Каттакўлнинг қамишзорини оралаб уйга етгунимча она сутим оғзимга келганди. Ҳаракатларим зое кетмади, ҳар қалай. Фақат Ота
билди. Шуниси чатоқ бўлди. "Одам боласига лойиқ
ишни қилсанг бўлмайдими, бир номусулмонча бўмабсан-да", деганча "қайта қорамни кўрсатмаслигимни"
тайинладилар. Ота одамлар нима қилганини нафас олишидан билардилар. Бошимга дориган қарониям кўрган
бўлсалар керакки, бошқа бу ҳовлини булғамаслигимни
бекорга айтмагандирлар.

Орадан сал ўтмай бетини биздан бекитиб, ўзигаўзи гапиради: отда гуноҳ бўлмайди, от берганниям. От
ҳамиша шаҳид.

ҲАЁТДАГИ ИЗЛАР

Қишлоқда ҳаёт деб уй, иморатнинг олди қисмидаги
боғ, экин майдонини, томорқа деб орқа тарафидаги
ерни айтишади. Одатда, уй-жой ернинг ўртасида қурилади. Биров ҳақида гап кетиб, тирикчилиги тор экан,
деса билингки, ҳаётиям, томорқасиям қисилган, кичик
бўлади.

— Эрта қишда ҳаётимда айиқ изларини кўрдим.
Ўшанда танамдан ўт чиқиб кетганди. Кейинроқ изларни тез-тез учратадиган бўлдим. Ўзини кўрмайман, пой



лаб ётишга эса қўрқаман. Еганим ичимга тушмай қолди.
Бир кун кечқурун катта қизим болалари билан меҳхмончиликка келаётганда ғовимиз олдида тик турган
айиқни кўрибди. Эртасига эрталаб ваҳима билан, кўпни
кўрган деб Отани олдига бордим. Ота саломимга алик
ҳам олмай: "Айиқ билан юзма-юз бўлгин, йўқса нафақат сени, бутун қишлоқни тинч қўймайди", дегандилар. Олдиларидан "хўп" деб чиқдиму, лекин айиқ ортидан бормадим. Қўрқдим. Қўрқоқ билан сотқинни
йиғиб келса хоин бўлади. Мен неча бир жонворларни
ишончини ҳам бир пулга сотган одамман. Назаримда,
қишлоқдан чиқишим билан ортимдан келиб, бўйнимдан буққанча Ёнасой томон судраб кетарди.

Бу орада айиқ отганимни бутун қишлоқ билди. Учрагандан сассиқ гап эшитадиган бўлдим. Чунки, ҳафтада икки марта кечаси Қишлоқ оралаб айиқ юришининг сабабчиси мен эдим-да.

Яна бир гап. Қишлоқда ўшанда айиқ отиш гуноҳ
ҳисобланарди. Сабаб — охирги катта очарчилик йиллари қишлоқ аҳли айиқ гўшти билан кун кўрган, оқсоқоллар ўшанда: омонлик келса, айиқ отган одамнинг
юзига қараманглар, — дейишган экан.

Гап-сўзлар жондан ўтгач, қўшотарни яна елкага
ташладим. Саманни сўраб боргандим, ҳатто келдингми
ҳам демадилар.

— Азобинг энди бошланади: бошинг омон бўлсин;
тур, жўна, — дедилар, холос, юзларини тескари қилиб.

Аччиқ устида уйга ҳам айтмай йўлга тушдим. Ўшанда, назаримда, мендан кучли одам йўқ эди. Овчининг
пихи қайтса шундай бўлади. Одамдан ақл олинса кўзига
ўзининг аҳмоқлиги пеш бўлиб, бошқа ҳеч нарса кўринмаскан.

Ҳафта-ўн кун тентираб айиқ қидирдим. Кечалари
қишлоқларни қора тортиб ётаман. Икки кеча ўрисдан
қолган эгасиз чолдеворда ётдим. Эртаю кеч қулоқларим остида айиқнинг пишиллашига ўхшаш товуш эшитилаверади. Еганим ҳам, ичганим ҳам сув.




УМР БИЛАН ЮЗМА-ЮЗ

Эрта саҳар, кун ёришиб келарди. Хаёл билан бўлиб
бир пайт қарасам, Тумшуқнинг қаншари — каллагига
келиб қолибман (Каллак деб тоғнинг туртиб чиққан,
уч тарафи ҳам жарлиқдан иборат қисмига айтилади).
Орқага қайтдим. Не кўз билан қарайки, мендан уч қадам
нарида ўша Она айиқ турибди. Кўзлари чўккан, жунлари тўкилиб кетганди. Айиқни жуни тўкилса оғир
меҳнат кўрмаган, хомсемиз, пўкки одамнинг кийимсиз
турганига ўхшаб қоларкан. Қўшотарни қўлга олгандим,
айиқ бир уриб учириб юборди. Менга қандай бунчалик тез яқинлашганига ҳалигача ақлим етмайди. Қейин жойига бориб ўтирди. Жонҳолатда пичоққа ёпишдим. Белбоғда қини бор-у, ўзи йўқ. Шунда ўлимни
бўйнимга олдим. Одамлар: "Оғир касал бўлиб, икки дунё
ўртасида қолганингда олам кўзингга чиройли кўринади", дейишса, ишонмасдим. Бунга ўшанда имон келтирганман. Кўз ўнгимда беш болам, хотиним ўтди.
Қилган яхшилигу ёмонликларим бирма-бир тикланди.
Энтикканча нафас оламан. Жондор мен томонга бир
қадам ташлади-ю, тўхтади. Кўзини кўзимдан олмайди.
Қулоқларим остида, кенжамнинг овози эшитилгандек
бўлди. Чўкка тушдим. Ўзимча калима қайтармоқчи
бўламан. Қани энди оғизга солса. Кўзим шишадек, бошим қайроқтошдек қотди қолди...

Кейин ўнг елкамдан бир томчи илиғлик билқиллаб
ўнг қулоғим устига ўтди. Шунда ғажиб ташлашини тасаввур этиб, йиғлай бошладим..

Шунда унинг қулоқлари остида ҳам боласининг овози акс-садо бергандир

Умримнинг ҳар бир куни, ҳар бир соати, ҳар бир
дақиқасида нима қилганим аниқ-тиниқ хотирамда тикланди. Яхшиликларини тополмадим. Ҳаммасига рози
бўлдим. Умрни расво қилганимга иқрор бўлдим. Ҳар
бир нафас олиш ва чиқаришнинг маъниси нима эканлигини тушунгандай бўлдим. "Гуноҳларингни ўз билгингча бўйнингга олмагунингча ёки исботи билан кўз




ўнгингга кўрсатмагунча жонинг ҳам олинмайди", деганлари ори рост экан. Ҳақ рости экан.

Кун ёруғдан қош қорайгунча айиқнинг олдида тиз
чўкиб ўтирдим. Нафас олдимми-олмадимми, эсимда
йўқ. Шунақаси ҳам бўларкан.

Бир умрлик вақт ўтгач айиқ ўрнидан турди. Турдию, танасига номутаносиб тезлик билан ортига бурилди. Бурилди-Ю кетди.

Қуёш эндигина ботаётганди.

Полвоннинг менга тегмаганлигини ҳақорат деб биламан. Бу ҳақорат овчиликни касб этганимдан буён
жонзотларга қилган хиёнат ва жабрларим учун жавоб
бўлса керак. Овчилигим — озорчилигим учун берилган чала жазо эди. Баъзида тушимга айиқ киради. Ўрисдан қолган вайронада икки кун ётганимни кўриб, Григорийга тегишли одам, деб ўйлагани учун ўлдирмагандек бўлаверади. Шундай ҳам бўладимиё

Бўталарим: Сенлар хиёнат билан покликнинг юзмаюз бўлганини кўрмагансанлар. Поклик ҳеч қачон, ҳеч
нарсага алишилмас, сотилмас экан. Сотилган заҳоти
ўлишини тасаввур ҳам этолмайсанлар.

Сенлар соддалик билан тақаббурликнинг, мардлик
билан номардликнинг, ҳалоллик билан ҳаромнинг бетма-бет бўлганини, афтода раҳму шафқат билан мукаммал ваҳшийлик юзма-юз турганини кўрмагансанлар.
Шоҳид бўлганларингдагина гапларимнинг мағзини чақасанлар. Ҳаммасидан ҳам ожизликнинг зўравонлик
устидан ғолиб келган куни қурсин экан. Мен шу кунни кўрдим. Бу кунни умримдаги энг оғир кун, деб
ҳисоблайман. Бу кун бош-оёқ гуноҳлар гуллаган, шармандали умрга тенг кун эди. Сочларим оппоқ бўлиб
кетганлигини бетимни сойда сувга ювганимда билдим.
Бу юзсизликни кўрмасам яхши эди.

Уйга қачон, қандай келганимни билмайман. Кўзимни очсам, бошимда хотиним йиғлаб ўтирибди.
бу ёғида 2 йиққ "кири бўр ради татирга

қан жири бор одам гапирса



ярашади. Ялангоёқнинг мардлигидан ё кўзи чиқади, ё
Оғзи йиртилади. Энг бўлмаганда мардлигининг кети
очилиб қолади. Мардликни биров ҳисобидан қилганлар охири ё Мардон ҳолига, ё менинг кунимга тушишади. Мардоннинг адолатпарварлиги элга эриш туюлиши ва менинг кеч бўлганда тошган ақлим улус кулгусини келтиришини алоҳида гапириб берарман. Шу
гапларни айтган куним билингки, менинг сўнгги кунимдир. Умрнинг ангори ҳам кўриниб қолди, шекилли. Ангорга эга чиқмаслигини энди тушуняпман. Оқ
даладан терилган машоққа биров эга чиқмасини,
"Қароқчиям машоқдан қўрқади, отдан тушиб кўзига
суртади", деган гапни сал ангидим, чоғи. Исқотга нима
учун буғдой қўйилишини ангигандайман. Умр оқ даласидан ҳар кунимни машоқ деб териб юрганимни, исқотимга машоқ деб нима териб юрганимни эсласам,
дир-дир йиғлайман. Йиғлайману ёшим йўқ. Ёшсиз йиғи
бехайрдир... Машоқ деб терганим нима эканлигини
ўйлаганим сари одам ҳеч қачон ўлмаслиги ўйлови босади. Гап кўп. Ёшлигимизда қарилар, "кўп ўйланма,
ўйловди куни қурсин", — дейишса, кулардик. Ўйлов
ўйиб тушмагунча қўймайди-ёв.

Эртаю кеч кўз ўнгимда ўша манзара — ботиб бораётган қуёш, қуёш томон кетаётган айиқ пилдирашиб
ўмбалоқ отаётган айиқчалар... қўл ушлашиб бирга-бирга
ўмбалоқ ошаётган айиқчалар...

Билмадим, бу ҳол қачонгача давом этаркан.

Ақанг мерган, какликни кўзидан урган, деб тўшни
очиб юрган эканмиз, кўргуликни зўри ўз қўлимиз билан тос теввамиздан қанқиллатиб, қарсиллатиб уриб
қўйган экан.

Яхшиям бир тўмпоқ, ёмон ҳам бир тўмпоқ. Болалар
ўчоғидан ўт бермасая, доғини кўрсатмасин. Мен бир
кунмас-бир кун бир балога, бир қарога, бир зиёнга
йўлиқишим аниқ. Балога болалар аралашмасин, носоғим тегмасин, ноқисим урмасин, деб тоққа чиқиб кетганман. Ўшандан буён кўнглим Осмон Устунни устидаги гиёҳсиз текис майдондек, — дейди худди қояни




устига чиқиб, бир қур айланиб кўрган одамдек, ишонч
билан.

Мерган шундан сўнг анча пайт жим қолди. Бизлар
ҳам. Гап билан бўлиб қўйлар давлатнинг лалми полизига тушган экан. Сезмай қопмиз. Кўп ўтмай, полиз
қоровули саноқли саккизта сариқ соқолини селкиллатиб дунёни бошига кўтарганча қўйларни олдимизга
ҳайдаб келди. Бақира кетди.

— Ҳей, сенларга гап ҳам ҳайф. Ўтоғоларинг Ўтай
бўлса, гўр ҳам бўлмайсанлар) Оталарингга айтмасам.
Ўзингни-ку бўларинг бўлиб, бўёвинг синиб, энди таг
ларга нима каромат кўрсатаяпсан

УЙДАГИ ДАРС

Энам ҳеч кимни қайтган демайдилар. Кетган деб
қўядилар, ҳали-замон келиб қоладиганлигидан хабардор одамдек. Арвоҳ ҳамиша ҳозир эмиш. Бир кун "Алпомиш"ни ўқиб бериб, бахши Фозил Йўлдошдан ёзиб
олинганлигини айтувдим, ҳа дуруст, пастки қишлоқдан, дедилар.

— Оқибатли. Тунов кун келиб хабар олиб кетувди.

Бу гапларни биров айтса, ё Мардонни отини олади,
ёқариб кўзига қаро кўриниб, гапини адаштириб қўйипти бечора, дейишади. Лекин, Энам ҳақида бундай дейиша олмайди. Бир ювиқсиз, жиртаки келинчак Энамни
кўнглини хира қилиб, кейин қирқ кун тандирини ичидан чиқмай, кесак ковотиб еб, тандирдан чиқиб тўғри
Энамнинг олдига келиб ўзини таппа ташлаган. Бундан
бошқасини бу ёзиғлар кўтара олмайди. Сиз ҳам хаёлингизга эҳтиёт бўлинг.

Энам нима деса эшитган қулоқ борки, бор гап шундай экан, дейди.

Қиш кунларида қишлоқнинг мулласи Тиловберди
6060 иккита бозараки нонни янги дуррага тукканча
канда қилмай келади. Шунда уй ичида ҳеч ким қолмайди. Иши зарил ҳам, чойини чала ичганни ҳам опам
ғазабга оладилар. Йўқ ердаги ишларни буюрадилар.




Тиловберди бобо Энам билан сўрашиб бўлгач, менга
ёзув ўргатишни бошлайди. Икковимиз хонтахтага мукка
тушамиз.

— Яхшилаб ўргат Тиловбердижон, — дейдилар Энам
пахтадан чиғит ажратар эканлар. Сану мандан қоладигани шу. Илм ўргатишдан зиёди йўқ. Ҳисобини ўзим
қиламан. Бойловдаги бўрдоқилардан ушлаганинг саники. Ман рози.

— Қўйинг-э, Эна. Мен қарзимни узаяпман.

— Гапимни қайтарма. Илм берганни кўнгли тўқ
бўлмас экан, берган илмиям оч бўлади. Сан баламни
яхшилаб ўқит. Тиладим. Эртага ким нима деса, илм шу
экан деб, оғзига қараб ўтирмасин.

Бобонинг дами ичига тушиб кетади. Бир варақ
қоғозни салласи қатидан қўллари қалтираб олиб, унда
ёзилган ёзиқларни ўргатишни бошлайди. Ҳарфларни
бир-бирига уриб, шариллатиб ўқийман. Энамнинг димовлари чоғ бўлади.

ОҚДАЛА АДОРИДАГИ ҚОЯЛАР

Полиз қоровулидан эшитган даккимиздан кейин амаки
ўрнидан секин турди. Одатдагидек каштасини келтириб
этагини қоқмадиям. Дастурхон бўлган белбоғини бир учидан маҳкам сиқимлаб, судраганча ангорнинг ўртасидан
қишлоқ сари одимлади. Сал ўтмай пичоқсиз қин сирғалиб тушди. Йўл-йўлакай ортига бир неча бор қараб ҳам
қўйди. У киши қоровулнинг гапидан хафа бўлгани йўқ.
Қоровулни гапига қулоқ ҳам солгани йўқ. Эсига бир нарса
келди шекилли, шунинг жавоби ёки ҳисобини беролмай
қийналди-ёв. Ортидан қараб қолдик. Ангор адоғида,
қишлоқ ва ангорни чегарасидаги баланддан-баланд катта
қоятош Бирэшакни киндигидан, зўр бўлса катта бир қайрағочдай кўринади. Бир қаро бўлиб кўринади. Овчининг
ортидан қараб қоларканмиз, қишлоққа, қояга яқинлашган Овчи қояга қўшилиб кетди. Кейин ажради. Қоя иккита бўлди. Икковиниям бўйи тенг бўлди. Кейин яна
битта. Бир қўшилди, бир айрилди.




Шунда Нафас: "Овчига қаро дориди", деди. Ҳайрат ўрнини ваҳима босди. Нафас хиштаровлаганча
чўкка тушиб калима қайтара бошлади. Эсим уникидан кейин юришини билиб қўшилган бўлдим. Лекин,
кўнглимда Отам айтган гап бўлди: "Одам боласи бошига кўргулик тушганда, кўзига қаро кўринганда эгасини эсга олади. Яхши кунида эсласа жони чиқиб
кетади. Буям бир синоат. Олчи кунларингда гидигингга (кучукча) салом бериб юрганлар итмисан демайдиган кунда, туғишганларинг тескари бўлиб, амаллаб турган амалинг хайр-хушниям насия қилиб кетганда эсингга тушади. Ҳаммасига одамни ўзидан.
Айбдорни ахтарма, пул билан, мол билан кўнглини
оламан ҳам дема. Минг гапирган билан энди ўрнига
тушмайди. Қишлоққа мачит қуриб берганингдаям балаларни ота-энасини кўнглини тўлдира олмайсан.
Кўринганига чидайсан. Садақа қил. Сабр берсин.
Сабр сўра..."

Бу гапни қишлоғимиздан бировга айтган. Ўғли "Жигули"да бир тўда мактаб болани майиб қилиб қўйгандан кейинги можаролар олдидан айтган. Отини айтсам
уят бўлади.

Шундай катта қоя ҳам, якка одам ҳам бирдек кўринтанини орадан анча вақт ўтгач англаганман. Ҳамма нарса боридек кўринадиган лаҳзалар бўларкан. Қояни
қоялиги узоқдан яхши кўринар ва билинаркан. Одамникиям.

Шунда ногоҳ ҳафта-ўн кун илгари ёввойи мушукнинг бўйнидан боғлаб, теракка осиб ўлдирганим ёдимга тушди-ю, қўрқиб кетдим. Нафасга қарасам, унинг
ҳам ранги ўзиникига ўхшамайди. Қулоқларим остида
овчининг гаплари акс-садо бергани-берган.

— Жониворлар, дов-дарахтларга қилган ситамларимиз ҳеч қачон жавобсиз қолмас экан. Ҳар бир сўзга
жавоб, ҳар бир ишга ҳисоб бор. Аввали қиёмат нафас
олишдан ташқарида бўлмас...

Дунёга нимага келганингни жон чиқарда англашингни ҳожати йўқ.




Бирқўл ўқитувчининг бугунги аҳволи бир вақтлар
овчиликка ишқивозлиги орқасидан топгани эканлигини, география ўқитувчисининг кўзига санчилган жангалнинг ниши қандай келиб урилганини нақд кўрдим.
Ўқитувчи биз тенги вақтда чўпон таёғи билан қуриган
жангални бошига бир урган. Қуриб-қақшаб турган
жангал минг-минг нишларини отиб ҳимояланган. Бири
бўлмаса бири жойини топган. Яхшиям иккитаси жойини топмаган. Ўқитувчининг бетидаги тиртиқлар ҳам
жангалнинг изи эканлигини энди ҳис этдим. Билакларим билан кўзларимни яширдим. Худди минг-минг
нишлар учиб келаётгандек.

ТОШГА БИТИЛГАН ЁЗИҒ

Овчи қўй боқишга чиқмаган кунларнинг бирида Нафас иккимиз оқ дала ўртасидаги қоятошни ўзимизча
қўрқмасдан айланаётган эдик. Мардонга кўзимиз тушди. У қоятошга тикилганча карахт ҳолатда турарди.
Унинг гапларини эшитиш учун пусиб яқинлашдик.

— Аввал ҳол, кейин сол, бадаз мол, — дейди секин
ва хотирга муҳрланиб қоладиган оҳанг ва маромда. Давом этади: остингда қувсанг етадиган, қочсанг кетадиган от, устингда душман кўзини қўрқитар тўн, белингда беқилиқни тик жойида турқини бир уриб тескари
қилиб қўядиганинг бўлмас экан, фойдасини биров кўрадиган ақлинг ўзингга душман. Ҳаракатсиз, ғайратсиз
катта ақл ва берсанг ейман деган қўл қовушган одобни
зарурати йўқ, — дейди Мардон бир кўзини Ҳаётбоши
чўққиси устида қанотларини кенг ёйганча шошмайин
давра олаётган қирғийлардан узмай, бир кўзи билан
рўпарадаги қоятошдаги чизиқларидан ушбуларни
ўқиётган кишидек, эшагига ёнбош ўтириб, оёқларини
сангиллатганча.

Бу гапларни ёдлаб олишимни истаганлиги шундоқ
юзидан билиниб тураркан, юзимизга қарамасдан ўнг
қўли билан хонтахтадек келадиган ва ўхшайдиган тош
устига ўтиришимизни буюргандек бўлди. Қўлини икки




марта силтаб-силтаб, қимирламаслигимизни тайинлаган бўлди. Қоятошга тикилганча узоқ ўтирди. Орада
"ҳангию тезакпарасти" билан икки-уч қур гаплашган
бўлди. Бизни буткул унутди.

— Қани энди қоятошга айланиб қолсанг. Одамларни ишига аралашмасанг. Шамоллар юзингни силаса,
ёмғирлар ювса. Кўзларингдан дарахтлар ўсиб чиқса.
Бирида бодом, биттасида учқат гулласа. Майсалар тилига келганини, сирингни сир билмасларга ошкор қилмаса.

Сукунат билан суҳбат қурсанг. Сукунатни жонсиз
демайдилар. Сукунатни жонсиз деганлар жонсиздир.
Сукунат жонсизлар учун жонсиз. Сукунат ютса ёмон.
Хотири жам сукунатга нима етсин. Сукунатга меҳмон
бўлмаган махлуқот бўлмас. Сукунат ҳайқириғини эшитган бор, эшитмаган минг. Сукунат шовқинидан оғир
ғавғо бўлмас.

Тошдаги минг бир жангчилар суратчаларига тикилади. Жанг суронлари билан бирга урҳо-урҳолашади.

— Буни танийман, — дейди ўртадаги қўлига ўқ ва
ёй ушлаган бошқалардан йирикроқ жангчини суратини назарда тутиб, Бу жангниям кўрганман.

Гапларни эшитиб қоятош эснаб қўяди. Айтишларича, кун Самарқанд томонга ўтиб, қоятош ортига беркинганда қоятош сояси аёл кишининг расмини солармиш. Бунақа қоялар иккита эмиш. Бири Шаҳрисабз
томонларда, Тошқўрғондаги Темур ғори йўли устидаги
Масхара қоясида шундай бўлармиш. Бири шу. Қоялар
опа-сингил эмиш. Уларни маталини ҳеч ким билмасMUHI. Лекин, бир кун бир одам чиқиб қоятошлар маталини айтармиш. Ҳамма ишонармиш. Рост гап шундай
бўлармиш. Рост гапга истаган ҳам, истаман ҳам бўйин
эгармиш. Тан берармиш. Тоғ кўтаргандан Сўз кўтарган kila эмиш. Дунёни аввалиям Сўз, охириям Сўз

Бесаранжом шамол уйғонди. Қоятошнинг ёриқларидан ҳуштак чалганча бош кўтарди. Шамолни зўридан ёриғлардан қочиб чиққан чанг нима қиларини бил



май боши қотиб қолди. Шамол турганини ён-атрофга
ҳуштак чалиб хабар берганлар ковакчалар, камарчалар
бўлди.

Аввал Ясси томондан қора булут келди. Кейин оқ
булут. Ортидан бир ёнбоши Қароқчи тоғдан, бир ёни
Ёмонтовдан ўтадиган қарғалар галаси нақд бошимиз
узра вишиллашганча учиб ўтдилар. Минг-минг қарғалар бетимизга тасрайганча, яна бошини қайириб орқасига қараб-қараб тикилса ёмон экан. Улар қанот
қоқмасалар ҳам учиб борардилар. Атрофни сир босди.
Булутлар сирни кўтара олмай сарғайди. Кейин ёмғир
ёғди. Қарғалар шу кетишда тўғри Ойқортоғ томон кетардилар. Энамни айтишича, қарғалар кун иссиғида
бошини Ойқорни қорига тиқиб ётармиш. Бўлмаса калласи суюлиб кетармиш. Булар адашган қарғалар бўлсалар керак.

Далли қўлига халачўпини оларкан:

— Ўлганча яшаб турайлик. Яна кун бор, — дейди.
Худди бировга ҳисоб бераётгандек. Кейин ўнг оёғи
билан ҳангини ниқтади.

Далли ўзига ўхшамасди. Қанжиққа бориб талашиб
келган итдай абгор эди.

Даллидан ажралиб, пана топиб гапларини ёзиб
қўяман. Ҳозир тушунмасам ҳам бир кун тушунарман,
ахир. Бунча гапни ёдлаб бўлармишми

Одобли гадой тўрга чиқмас. Чиқарилмас ҳам.

Одобли гадойни косаси оқармас.

Тентак тўрини бермас.

Тоза ариқдан тоза сув оқади.

Ема-емага келса, ҳамма ўзини кўммасига чўғ тортади.

Суюкли хотинлар тилла тақмайдилар.

Равғосиз йигит гўрга керак.

Бу гапларни ҳам Даллидан унда-бунда эшитганмиз.
Жойи келса, насиб этса, айтиб берарман.




ЯРАШИҚЛИК ЧЕҲРА

Жаркўча Каттасой ёқалаб кетадиган Каттакўчага
қўшиладиган жойидаги яланглик, пода йиғиладиган
жойга ҳар доимгидан кечроқ етиб келдик.

Қўйларимиз одатдагидек ўз-ўзидан ажраб, уй-уйимиз томон кетишарди. Овчининг ҳозир ёлғиз яшайдиган бир том, бир айвони нақд жарнинг оғзида, ёввойи
мушуклар тўла, ўз номи ўзи билан Гулдурсой оғзида.
Ундан нарёғи қалин арчазор. Ўрмончию ўрри тугул
қароқчиям боришга юраги бетламайди. Овчининг
қўйларини уйига ҳайдаб бормасак ҳам ўзлари йўл топишларини билсак-да, ҳолидан хабар олган баҳонада
қўйлар ортидан боргимиз келар, лекин юрагимиз дов
бермасди.

Насиб этса, эртага эрталаб, пода йиғиладиган жойда
тўрт совлиғу икки тўхлиси билан чўпон таёғига суянганча ҳеч кимнинг юзига ўхшамайдиган, хурсандлиги
ҳам, хафалиги ҳам билинмайдиган қараши билан бизларни кутиб олар. Овчини жуда кўргимиз келаяпти.

Саҳар. Икки кўзининг чеккалари қулоқларига
улангудек хурсанд, носқовокдай бурни шошмай, хотиржам кулишнинг зўридан бетига тарвайиб ёйилиб
кетган ярашиқлиқ чеҳрасини кўриш истаги билан
шошиб борардим. Ирғай ҳассасига суяниб, қийшайиб
тургандир.

Бугун ҳам жума. Қўйлари келиб қўшилди. Овчи
кўринмайди. Нафас қўйларга таёғини кўтариб энишга
рухсат берди. Шуни кутиб турган қўйлар бир-бирини
изидан турнақатор бўлиб йўлга тушишди. Шунда Овчининг: "Бу қўйлар меники эмас", деган гапини кимдир қулоқларим остида шивирлаб айтгандек бўлди.
Чўчиб кетдим. Овчининг айтишича, ҳеч кимнинг ҳеч
нарсаси йўқ эмиш. Кўз билан кўриладиган, қўл билан
ушланадиган нарсалар омонат эмиш. Кўз юмилиши
билан эгаси топилармиш. Ишонмаган қўлидан келса
кўзини бир юмиб очсин эмиш. Фақат чўнтакка солиб
бўлмайдиган, эшакка ортилмайдиган, зўравонни зўри



ям минг истаса-да эга чиқолмайдиган нарсалар одамнинг ўзиники эмиш. Ўз-ўзиники эмиш.

Овчи ўлмаслиги керак. Ҳали у Мардоннинг "адолатпарварлиги нима учун элни энсасини қотиришию
ва ўзининг бемаврид тошган ақли элга эриш туюлиши"
сабабини айтмади-ку. Айтар куним охирги кун деганди-ку. Одам одамга қувват деганди-ку. Одам бир қувватга ҳамиша зор деганди-ку. Авожон менга: "Самарқанддан катта китоблар олиб кеб бераман", дегандилар-ку.

Нафас Овчининг йўлига қайта-қайта қараётганимга ажабланиб, лабларини икки чеккасини пастга, усти
лабини ўртасини бурнига тираб чуччайтирганча,
қошларини кериб, ҳа, нима гап, дегандек савол берди.

Мен Гулдурсой томон қайта қарайман. Бир кўзимда адабиёт ўқитувчиси, бир кўзимда география муаллими кўринаверади.

— Xa, жўра, жарпишакни осмаслик керак эди, —
дейди овозини сал ақлли одамларникига ўхшатиб.

— Тағойи Самарқандга кетғон кўринадур. Куни кеча
шундай деғандай қилиб эрдилар. Намози жумаға.

Ҳафта-ўн кундан буён Нафас ҳам қилиқ чиқарган.
Мирзо Бобур ўн икки ёшида пошшо бўлганлигини, тақдир тақозоси билан Ўсматда яшаганлигини эшитгандан буён ўша замон гапларини ўзича қаттиқ ўрганади.

"Бобурнома"дан Ўсмат деган жойни топиб олиб, ёдлагани ёдлаган.

"Ўшул фурсатта ажаб туш кўрдум. Туш кўрарманким, ҳазрати Хожа Убайдулло келмишлар, мен истиқболлариға чиқмишмен, Хожа келиб ўлтурдилар. Хожанинг олиға ғолибо бетакаллуфроқ дасторхон солмишлар. Бу жиҳаттин ҳазрат хотириға нима келмиш. Мулло
Бобо менинг сари боқиб ишорат қиладур. Мен ҳам имо
билан дедимким, мендин эмастур. Дасторхон солғучи
тақсир қилибтур. Хожа фаҳм қилиб, бу узр масмуъ
тушти. Қўптилар. Узата чиқтим. Ушбу уйнинг долонида ўнг қўлумдин ё сўл қўлумдин тутуб андоқ кўтардиларким, бир оёғим ердин қўпти. Туркий дедиларким:




"Шайх маслаҳат берди". Ўшул неча кунда-ўқ Самарқандни олдим.

Бир-икки кундин сўнг Асфидак қўрғонидин Васманд
қўрғонига келилди. Бовужудиким, бир қатли Самарқанд
навоҳисиға бориб, туйдуруб келиб эдик, яна тенгрига
таваккул қилиб, ушул хаёл била Васмандтин намози пешиндин сўнг Самарқанд устига илғадук. Хожа Абулмакорим ҳам ҳамроҳ эди. Ярим кеча хиёвоннинг Пули Мағокива етиб, етмиш-сексон ўбдон йигитларни илгари айирдукким, Ғори Ошиқон тўғрисидин шоту қўюб чиқиб
келиб, Феруза дарвозасидағиларнинг устига юруб, дарвозани иликлаб бизга киши йиборғайлар.

Бу йигитлар бориб Ғори Ошиқон тўғрисидин шоту
қўюб чиқибтурлар. Ҳеч ким туймайдур..."

Эски ёзувида Ўсмат "Васманд" ёзилади дейди, тўғри
гапниям ўнглаб, суробини келтира олмай. "Туймайдур"
дегани туйунмайдир, сезмай қолади, билмай қолади,
билмайди, дегани, "бир қатли", "қатла" дегани бир марта,
бир маротаба деганча менга тушунтирган бўлади.

Мен бу китобни қачон неча қатла ўқиб чиққанлигимдан туйунмаган кўринади. Керак бўлса ўтган йили
катта қор босганда, сандални ёнида "Бобурия"ни Энамга
мен ўқиб берганман. Тушунмаган жойларимни, тушунуксиз гапларни Энам тушунтириб турган. Мен шундайигача ёдлаб олганман. Эҳе, Энам катта китобларни ўқиганингизни туйинтирманг, бировга айтманг, балажон, деганлари учун айтмай турибман-да. Бўлмаса кўрарди.

Товасини энди "тағоий" деб чақиради. Ўзича қадимги
пошшолар тилида гапирмоқчи бўлади. Бор-э.

Кўнгилдаги хавотир йўқолади. Хайрият-э. Лекин,
бирдан овчини, мерганни, йўқ, авожонимни жудаям
кўргим келганини билиб қолдим. Насиб бўлса, келсалар бу гапни албатта ўзларига айтаман. Сиз яхшисиз,
дейман. Мен сизга қувват бўламан дейман. Сиз хафа
бўлманг дейман. Мен сизнинг дўстингизман, Авожон
дейман: "Аво", "або" дегани қадимий тилимизда жон
жура, қадрдон дўст, энг ишонимли қариндош дегани
дегансиз-ку, деймант




Кўзимга Осмон Устун чиройли кўриниб кетаяпти.
Устида нималар борлигини албатта сўрайман. Шамол
тошни емайди. Шамол тошларга бошидан ўтганларни,
кўзи билан кўрганларини айтади. Қўшилишиб ҳуштак
чалишади. Қўшиқ айтишади. Қўрқоқларни қўрқитишади, зўрларга қувват, болаларга кулгу бўлишади. Тошларни безайди. Фақат уни танишга бошқача калла керак экан. Кўз ҳам. Вақт тилни ҳам қайрар, ҳам қайирар экан. Чиройли нарсага кўзи тушган ўзимники қилай
деркан. Хоинга фарқи йўқ экан. Ўзиники эмас нарсаларниям узунасига сотар экан. Шундан кейин ҳамма
бетийиқлик қайта бошдан бошланаркан. Ҳозирча англаганимиз шу...

Умр ҳам бир куни оқ далага айланар эканми ёки
умрни оқ даласи бўларканми, сал англамай турибман. Мерганнинг: "Ерни умри қора шудгордан бошланиб, оқдала билан тугаб, яна шудгордан бошланаркан. Ер билан одамни умри бир, ўхшаш, айни...
оқдаланиям қоп-қора қилдигов", деганиниям тушунганимча йўқ. Ҳозирча ёзиб қўяверай, каттарсам, тушунарман.

ОҚДАЛА ТЎЛА БОЙТЎППОН

Шамол қайта уйғонди. Оқдала ўртасидаги қоятошлар орасига кириб ётган экан. Шу ердан бош кўтарди.
Аввал яхшилаб ҳуштак чалиб, чийиллади. Чигилини
ёзди. Кейин, Ҳаётбоши томондан бир тўзон, Ойқортоғ
томондан бир бало кўринди. Ёп-ёруғ бўлиб турган осмон бир нафас олиб чиқаришчалик вақт ўтмай гўрдай
қаро босди. Шамол олдига солганча сочи тўзиган булутларни осмонни бу бошидан-у бошига зинғиллатди.
Ёмғир қуйгандан қуйди. Худди кўклам сўнггидаги жаладек ҳаммаёқни остин-устун қилиб ташлади. Кўклам
сўнггидаги жала изига қайтган кўринди. Ёмғир илиқ
ва ёқимли эди. Дўл кўнгилга қўрқув солган бўлса, ёмғир
нимагадир хурсандчилик бахш этарди. Истаклар ўрин
топмас эди. Истаклар йўқолган эди. Кейин бирдан бу



лут булут жойига, шамол шамол ўрнига бориб ўтирди.
Қуёш чиқди. Ернинг ҳиди оламни тутди. Ердан Энамнинг ҳиди келди. Ичим қалтираб кетса-да, сиртимга
чиқармадим. Осмонни биз билган-билмаган минг бир
қушлар галаси босиб кетди. Бошимиз узра паст-баланд
бўлиб учдилар. Чуғурлашдилар. Шунда оёқларимиз
остида бойтўппонлар чиққанлигини кўриб қолдик.
Нафас бу жойлар меники, сен ўшандан наридан терасан, деганча секин гапирса-да, таёғини бор кучи билан
отди.

Орамиз бир таёқ отар жой келарди. Оқдалада бойтўппон, туятўппон тераётгандик. Билмасангиз билингки, бойтўппон ёлғиз, якка терилади. Гапирмай, овоз
чиқармай, шовур қилмай ковлаб олиш керак. Овоз чиқарса бойтўппони кети қочиб кетади.

Қўлим бойтўппон ковлайди, кўзим Самарқанд йўлида. Ўтай бобо ёмғирда қолмадилармикан7 Орада бир
тўхтаб, дам олган ёмғир иккинчи марта ваҳимасиз, майин ва қуёш чиқиб турган бўлса-да ёғарди. Худди қуёшдан ёмғир ёғарди.

САМАРҚАНДДАН ҚАЙТИШ

Бировнинг йиртишидан теккан, ҳар куни қайтақайта сувга кириб-чиқиб, ранги ўчиб кетган дуррага
Самарқанд нондан иккитасини орасига бир қўшович
парварда солинган тугунчани тутамлаганча, жовдираган кўзларидан ширғираган ёш иягидан эниб, эгнитўшини жиққа ҳўл қилганигаям қарамай, янги оқ яхтагининг этаклари ўнғай эсган шамолда баҳузур қайрилиб бир-бирига қарсиллаб урилиб, қарсак чалганча

оқдалани ўртасидан пилдираб келаётганлари кўринади. Ҳассагаям суянмайди.

Афсоналар чинга айланди. Маталлар рост бўлди.
Гулдирак гулдираб Момоқалдироқни уйғотди.
Чақмоқлар оғзини эринибгина очиб, аввал кулишди.
Чақмоқ келиб тишини қояга чархлаб-чархлаб олди.




Бир келиб қиличини, бир келиб қаламини чархлади.
Чақмоқлар иккита-иккита бўлиб келишди.
Иккита-иккита бўлиб қайтишди.

Қиларини қилиб бўлган без йилларни бетига қарамай, ўзи билан ўзи овора, кўкрагини ердан тўрт қарич
кўтарганча оқдаланинг ўртасида оппоқ бўлиб, ер бағирлаганча парриллаб келаётган қаролари кўринади.

Шу келишлариям бир қояча кўринди.
Энгашиб келишиям бир қояча бор эди.
Қоялар қаватма-қават келарди.

Қоя ияглари остида ўралашарди.

Қоя Авога қаро, ҳимо тортиб келарди.
Қоя Авонинг соясидай қаро тортиб келарди.
Бир одам икки бўлак бўлиб келарди.
Қоялар икки бўлди, бир бўлди.

Қоялар қаро бўлди, оқ бўлди.

Қоялар бир-бирини қўллади.

Қоядан қоғоз устун бўлди.

Ер қаро ер бўлмади, оқ дала бўлди.

Оқдалага тўкилаётган қўз ёшлар овози таниш туюлди.

Оқдала кўрган яхши-ёмонлар аллақачон оқиб кетган кўринди.

Қоя ҳассадай кўринди. Қоя ҳассага даста бўлди.
Борлиқ боридай кўринди.Оқдала оқланиб кўринди.
Кўк кўклаб кўринди.Ўзи ўзидай кўринди.
Ҳурлик кўринди. Кўрклик кўринди. Турклик кўринди.
Юриш турконалар бўлди.
Ўриш турконалар бўлди.
Боқиш турконалар бўлди.
Оқ оқдай келар бўлди. Кўк кўқдай келар бўлди.
Чақмоқ чақмоқдай келарди. Қоя қоядай келарди.
Турк туркдай келарди.
Турк тупроқ билан тенг келарди.
Турк тупроқ бўлиб келарди.
Тупроқ тупроқ бўлиб келарди.
Келиш ҳеч нимага ўхшамасди.
Келиш ҳеч балога ўхшамасди.




— Самарқанни нони-ҳавоси бошқача-да деб, дуррани дастурхон қилиб, рапидадай катта ва семиз, гардиши қип-қизил нонни ўртага қўйиб, олинглар дегандек қарашини, нонни бировни олдига синдириб, бўлаклаб қўйиш яхши эмаслигини, ҳар ким ўзига ЛОЙИРИНИ
ўз қўли билан синдириб ейиши уволни олдини олишини, синмаган, бутун нон тинмай дуода бўлишини такрорлаш билан бошланадиган матални минг марта эшиттан бўлсак-да, яна қайта бошдан эшитишни жуда-жуда
СОғҒИНДИК.

Янги яктаклариниям билдирмай бир ушлаб кўраман.

Одатда, бойтўппонлар ёнғоқдай бўлади. Яна Ҳамалда, кечи билан Саврда болалайди. Ҳозир эса августнинг охири. Бу вақтда бойтўппонга нима бор дейсизми Деяверинг. Лекин биз еймиз. Қўлинг тегса Ооғзинг
тегади, дейишган-ку. Нафас пиёладек бойтўппон топиб олгани билан мақтанди. Эҳе, шуям бойтўппон
бўптимиё Мен чойнақдайини топганман. Нон халтамга
солиб қўйганман. Бойтўппонни тоза одамга кўрсатишади. Мен Авожонимга кўрсатаман.

Ёзнинг охирида нимага бундай булут бўлиб ёмғир
ёққанини билиб қолдим. Оқдалада иккита қатта тошбақа тўнкарилиб қолган экан. Тошбақа тўнкарилиб
қолса, осмон хафа бўлиб шунақа бесаранжом шамол
эсиб, ёмғир ёғади, дейишади. Тошбақаларни дарров
ўнглаб қўйдим. Энди ёмғир тинса, тўхтаса керак. Икки
марта ёмғир ёққани тошбақалар иккита бўлганидан
бўлса керак.

Одамнинг бир нафас олиб чиқариши шиддати ва

шовқини энг кучли довуллардан ҳам кучли эканлигини
билиб қоламан.

"ЎЛМАЙ ЎРОНСИЗ ҚОЛ"

Улмай ўронсиз қол. Ўлмагин-у, ўронсиз қол дегани. Урон — бу насаб, олий насаблик, ор, — дейди НаФас менга ақл бўлиб, Бу олий насабликларнинг қарғи



ши бўлиши керак. Китоблардан топдим. Ўлмай ўронсиз қол, яъни насабсиз, орсиз қул бўл, дегани, — дейди ўзини салкам Абдулатиф Мирзо тутиб.

— Ҳа, буни кеча билувдим, — дейман оРзимга келган гапни қайтармай. Даллининг кеча бизга шу гапнинг маъносини "Навоий асарлари луғати" китобидан
ўргатганини эслаб. "Ўрони ўлганлар" дегани ҳам шу
маънининг давоми дейман, оғзимга солинган гапдан
хурсанд бўлиб. Қулоқларим остида айтилаётган гаплардан Нафаснинг хабарсиз қолишини истаб ён-веримга қараганча.

Нафаснинг дами ичига тушиб кетади.

ЯҚИНДА МАКТАБ БОШЛАНАДИ

Ҳадемай биринчи сентябр. Абдуалим Эргашевни
айтганларини қилганим йўқ. Жала ёғаётган вақтда нимани ўйлаганим аллақачон эсимдан чиқиб кетган. Нима
деб ёзсам экан. Эсимда қолгани осмондан дўл тўкилгани. Ҳа-ҳа. Энди топдим. Жала — осмоннинг гуноҳларини тўкилиши, — деб ёзаман. Дув-дув тўкилиши деб
ёзаман. Икки қаторгина қилиб ёзаман. Жала қуяётган
вақтда бу нарсаларни ўйлаганим йўқ эди-ку. Ёлғон
ёзибсан деса-я. Билмасалар керак. Нима ўйлаганимни
қаердан билиб ўтирибдилар Ўзларингдан қўшсанглар
ҳам майли, дегандилар-ку. Озгина қўшсам нима бўпти
Шу ёзганларимни шундай кўрсатсам-чи Неччи баҳо
қўяркин) Сиз бўлганингизда неччи қўярдингиз

КЎСОВДАН ЧИҚҚАН БАРГ

Янги ва оппоқ яктагда ўзини бироз ноқулай сезаётган Овчи кун намоз вақтидан ўтаётганини илкисдан
сезди. Пайпаслаб жойнамоз солди. Туюқсиндан тиловатда ҳаловат борлигини англади. Бирдан, фавқулодда
сезиб қолди. Вижиллаб-бижиллаб ётган, гоҳ тутаб, гоҳ
музлаб қоладиган хаёллари таскин топгандек бўлди.
Кўкайига таскину тасалли, ҳаловат, хотиржамлик, на



фасига маъни энганини аниқ сёзди. Сезгиси ёш бўлиб,
икки энидан оқди. Чапию ўнгига салом бериб бўшашди. Бир майдон ўтиб ўзига келди. Жойнамозини йиғиштирди.

— Мани гапларим қирқ йиллик кўсовдан чиққан
баргдай одамларни энсасини қотириши, Мардонни
мардлиги элга эриш туюлишини сабаби шуки, дейиши билан мен худди мактабда доскага чиқишни сўрагандек ўнг қўлимни шартта кўтараман. Кўрмай қолишларидан қўрқиб, силтаб-силтаб кўтардим. Овчи шошиб қолади. Кўкиш кўзининг мижжалари қизариб
кетган, яқиндагина қуёш ботган уфққа ўхшарди. Кетаётган қуёшнинг ортидан тентираб қолган булутдек
кўзларида узун-узун хаёллар сузиб юрарди. Ўзи биз
билан бўлса-да, ўй-хаёли бошқа жойда эди. Биз би
лан худди охирги марта хайрлашгани келган одамдек
таплашарди.

— Тинчликми, отажон

— Ган бор.

— Нима гап

— Бу гапни айтишгача ҳали кўп гап бор.

Нафас гапимни тасдиқлаган бўлиб, бош ирғаб қўяди.
Унга фақат бир қаричлик хина қўйилган соқол камлик
қилади. Бўлганда кинолардаги аҳмоқлиги кўзидан билинадиган пошшоларнинг ёнида ўтирадиган бўлар гапгаям, бўлмасигаям бош силкиб турадиган вазирларнинг
нақд ўзи бўларди.

Мерган бизни ёш бола билганидан ўз-ўзидан хижолат чекади. Узундан-узун сукутдан кейин очилади.
Ойқортоғнинг терсгайига ёнбошлаган янги чиққан
ойдай келадиган бир тилимгина қорини тусмоллаганча
ўзларига ўзлари гап бошлайдилар.

— Серямоқ ҳаётнинг қуроқларига харж бўлган тирикликнинг аслида ҳар куни бир умрдир. Ҳар кун бир
оқдала... ҳалоллик лаҳзаларини ҳис этиш, кўриш ҳам
бойтўппон теришдай гап...биров тўрвасига сола олади,
биров йўқ. Ҳалоллик ҳақида бировга биров ақл бўлолмайди. Одам боласи ўз истаги билан келмаганидек, ис



тагича ҳам кетмас. Истак қиладиган ишларинггагина
бироз чалишган бўлади. Яхшими-ёмонми истак берилган, чалишган жойларни ҳурмат қилиш керак экан. Қадрига етиш керак экан. Одам мушкул аҳволга тушганда,
туйнуксиз эврилишлар, фожиавий олишувлар, ошиқ
олчи келиб ҳаромни дарёси тошганда, гуноҳ лаҳзаларида маъни бўларкан. Майда истаклар ўз-ўзини еб, бамаъни мақсадга айланмас экан, барчаси бефойда. Кун
эгасиники. Одам боласини қўлидан бир чўпни тикка
қилиш келмайди. Бир тортим нафас олиш у ёқда турсин. Тириклик қайғуларидан кўнглинг ғамсиз, фалак
ҳодисаларидан хотиринг аламсиз экан, ўзингни гўштга
топширганинг маъқул кўринади. Авомга эрмак, хосга
ибрат, тентакка ҳикмат бўлган дунёни тириклик дейдилар. Машойихлар бекорга: "Бойликларнинг энг каттаCH — истаклардан воз кечишдир", демаган кўринади...

Бу гапларниям ёзиб қўйишим керак.

Мерган бизга юзланди.

— Одам боласи тоғу тош, дов-дарахтга, қушу қузкун, боши устидаги осмон, оёғи остидаги ерга қараяпман, деб ўйлаганда хато қиларкан. Аслида улар одам
боласи ҳолига қараётган бўларкан. Ё ҳавас, ё нафрат
билан. Шуни унутманглар. Буни энди Эгам билади. Кун
чиқиши ва ботишини фаҳмлашдан ортиқча ақл одам
боласига ортиқлиги, зиёдлигини англаш кўнгилга бунчалик ҳаловат беришини билмагандим.

— Ё, насиб. Энди турдик. Эртага зўр матал айтиб
бераман. Насиб этса, энди ҳар куни айтиб бераман. Бу
гапларни ёзиб қўйинг, қувват, — дедилар мени назарда тутиб,

— Энди ҳар куни айтиб берасизми, — дейман қувонганимдан ичимга сиғмай.

Овчи киприклар аллақачон тарк этган мижжаларини тенг юмиб-тенг очганча тасдиқ қиладилар. Мижжалар баҳор шамолидек намли кўринади.

— Иккинчи мактаб бўларкан-да, — дейди Нафас
хурсандлигиниям, хафалигиниям билдирмасликни
ўрганганлигини намойиш қилиб.




— Ҳаҳ, эсим қурсин. Отажон, сизга китоб олиб келувдим, деганча белларига тутилган белбоғни ечадилар. Ундан бир китоб чиқади. Эски ёзувдаги китоб.
Китобнинг отини ичимда, биров билмасин деб, овоз
чиқармай ўқийман. Нафас китобни ағдариб кўради. Ҳеч
нарса тушунмайди. Оғзимга қарайди.

Халталаримизда бойтўппон борлигини, боя туятўппон терганимизни, энг қизиғи, эскича ёзиғларни
ўқишимни қаердан билдилар экан" Бойтўппонларни
ҳали кўрсатганим йўқ-ку. Гапларни ёзиб юришимничи:

Қоя бошида бир гала қушлар тўдаси кўринади. Худди
шамолдек гувиллашиб осмону ерни ҳуркитишади. Балони ўқидай шиддат билан тўда тўрт тарафга тарқаганда биронтаси кўзга илинмай қолади. Бирлашганларида балодеккина қаро тортадилар. Нафасни тили билан айтганда, "бир ўқ отим жойдан" ҳам кўринади.

САМАРҚАНД – ИМОН

Қоялар узра изиллашиб ўтаётган кўчманчи қушларга
қарайман. Йўқ, адашдим. Улар бизга қарайдилар. Лекин, ҳавас ёки ҳасрат биланми, шуни билмайман. Шунда мен уларни бирданига яхши кўриб қоламан. Кўнглим
ёришиб кетади. Катта Энамни шарпаларини сезгандек
бўламан. Ҳали-замон, ёмғир ёққанда қалампирмунчоқлари, қулоқларига осилган райҳонни ҳидлари келгандек бўлувди. Ҳаммаёқ қалин қор ёққандагидан ҳам
чиройли бўлади. Оппоқдан оппоқ. Бошқа ранглар йўқолади. Бошқа ранглар алдоқчи бўладилар. Оппоқ рангнинг турлари бунчалик кўплигини билмас эканман.
Даҳолик меҳрдан, юҳолик қаҳрдан туғилишини эса
орадан анча йиллар ўтиб англаганман. Вақт унисиниAM, бунисиниям сайқаллар экан. Отани оти энди Ўрунг
бўлса керак, деб ўйлайман. Шундай атагим келади.

Энди қушу қузғунга, дов-дарахтга, тошу қирга, суву
шамолга қараяпман, деган ўйда бўлмайман. Ўрунг ота
айтган-ку. Нима дегани эсингиздами3 Самарқандни




кўрган ахир. Самарқандни кўрган одам ёлғон гапирмаслиги керак. Буни ўзим ўйлаб топганман. Тўрриси,
ичимдаги жўрам айтган. Дов-дарахтлар менга қараётганини, қушлар саломлашаётганини, ҳар гиёҳ, ҳар майса
меҳр кутишини, тошлар тош кўринса-да, кўнглида дунё
ғами борлигини, кимга ёрилишини билмасликларини,
атрофларини мен каби тошбағирлар ўраганлигини билиб қоламан. Дарахтлар зинграйиб бир жойда турмас
экан. Биз тасрайиб уёқ-буёққа ўтарканмиз.

Энди уларга бошқача қарайман.

Тишларимни қайта санаб чиқдим. Бир жағ тишим
сал оғрисаям бутун. Ният қилдим. Ниятлар айтилмайди. Айниқса, Самарқанд билан боғлиқ бўлса.

Самарқанд ватан эмиш. Отамозор — Отамакон
эмиш. Эна юрт ори эмиш. Буни ҳамма тушунишиям
шарт эмас эмиш. Самарқанд туркийман деганнинг юраги эмиш. Албатта, юраги бор, ори борини. Самарқанд
учун аялган жонни савил қолгани авло-ю яхши эмиш.

Бу Даллининг деганлари.

Халқдан ошиқчасини тентак дерлар.

Самарқанд — имон. Самарқанд обод бўлмагунча
дунё обод бўлмас эмиш. Самарқанд дунёнинг кўзи
эмиш. Самарқандга осмон ҳам ҳавас қилармиш. Қисқаси шу. Насиб бўлса, бу ҳақда "Отамакон"да қирови
ни келтираман.
Отамакон дарди дунёси Катта Энамга энасидан, эна
сига Катта Энасидан ўрганган қўшиқ билан бошланади.

Андалиб гулдан кечар, кўрса чаман ичра мени,
Бутпараст бутдан кечар, кўрса бу шаън ичра мени.
Гул ҳиди баргида пинҳон, менда сўз ичра ниҳон,
Кимки кўрмоқ истаса, кўрсин сухан ичра мени.

Ёзганларимни аввал Энамга бир ўқиб беришим керак. Барибир яхши демайдилар. Эркаланиб, суйилиб
кетади, деб ўйласалар керак. Маъқул бўлса: ғайрат
қилинг, балажон, дейдилар. Бу яхши дегандан зиёд.
Шундай десалар сизгаям ўқишга бераман.




Самарқанд қуруқ қайтармайди.

Самарқанддай жойдан қуруқ келмайдилар. Иккита
нон кимни ўлдирибди. Самарқандни етти марта кўрган
одамни сўроғи бўлмасмиш. Бу гаплар Отамга тегишли.

Эртага подайиғинда дув-дув гап бўлади.

Мерганнинг икки дурқун даладан ёлғиз қайтганига
кўзи тушганлар борки, хавотирда. Ҳолларига қараб бир
балоларни ўраб-чирмашса керак.

Бугун қуёшнинг ботиши кечикди.

Кимдир тирноқ олаётган бўлса керак. Энам айтган.
Одам боласи тирноқ олаётса Қуёш шошмай тураркан.
Эртага Қуёшни мен тўхтатаман. Кейин, Энам, чиққиллорингиз билан мениям тирноғларимни олиб қўйинг
балажон, — дейдилар, биринчи синфни боласи синф
раҳбари тирноқларини текширганда қўлларини тенг тутиб кўрсатгандек, мен томон чўзганча кўзлари кулиб.

Сўрамасалар ҳам тирноқ олгични бераман. Қўлларига олиб, одатдагидек бир қур айлантириб кўрадилар,
ҳайрат ичра: қудратингдан, дейдилар. Бировни ўйинчоғини ўйнаб бўлган болакайдек қайтариб берадилар.
Ҳамиша шундай бўлган. Насиб бўлса, бу сафар ҳам
шундай бўлади.

Қуёш бўзариб тураверади...

Урунг отанинг Самарқанддан қайтишида, Оқдаладан ўтишида сизга нима кўринувдиё

Тошкент. 2009 йил.



ЎСПИРИНЛИК
ЯНГИСИНИ ЭТШИТМАГУНЧА

Урай десам ёлғизимсан,

Урмай десам ёлмоғизим.

Бу гапни Халила Охундан Элти эшитган. Элтидан
эл эшитган. Бир неча кундирки, қишлоқнинг каттаю
кичиги шу гапни эрмак қилади. Ўзи шунақа, токи янгисини эшитишмагунча...

Элтининг кимлигини кейинроқ айтиб бераман.

ОЙШАНИНГ ҚАЙТИШИ

Жаркўчада "тез ёрдам" машинаси кўринганда, аввалига кўзи тушганлар: " яна Ширинқул тоғбегининг
қон босими ошган бўлса керак", деган ўйда истар-истамас қараб қўйишганди. Бироқ, "тез ёрдам"нинг япянгилиги, айниқса, Самарқанддан келгани боисми,
кўчанинг икки лабига илиниб турган уйларнинг деразаларидан бошлар кўринди. Кимнинг эшигида тўхтарKAH?

Шовқинсиз ўтиб кетган машина тўғри Муҳиддин
муаллимнинг четан девори ёнида тўхтади. Машинадан
аввал Заркумуш тушди, кейин — иккита оқ халатлилар. Оқ халатлилар машинанинг орқа эшигини очиб,
касал ташигич замбилда кимнидир кўтаришиб, дарча
ҳатлашди. Барча кўрди. Кўрганлар билди. Бу ўша —
муаллимнинг сўнгги вақтларда рамақижон бўлиб қолган, сув ичса томоғидан кўринадиган, ранги учиб, булутдай кўкариб-оқариб юрадиган қизи Ойша. Бир йилдан ошган бўлса керак, Самарқандда дўхтирда ётарди.




Сораймаган кўринади. Соғайганда "тез ёрдам"да, яна
замбилда олиб келишмасди. Қайтиш қилган кўринади.

"Тез ёрдам" кўп турмади. Дарров изига қайтди. Ҳовлида Заркумушнинг йиғиси эшитилди. Кейин қўниқўшни тўпланди.

— Ойша яхши қиз эди, бировга ёмон гапириш тугул қаттиқ гапирмаган эди-я, — дейишганча бир-бирларининг гапларини маъқуллашган қўшнилар ичкари
томон бўйлашса-да, эрганакни очиб киришга юраклари бетламасди.

— Ёмонлик касаллар ва тентакларнинг қўлидан келмайди. Ёмонлик — соғ одамларнинг иши, — ғўдранди
ўз-ўзига қишлоқнинг тентаги Мардон.

Ичкаридаги аҳволни билиб чиқадиган одам топилмади.

Қизнинг аҳволини Мардон билиб чиқди.

Заркумушнинг айтишича, дўхтирлар: "Қизингизнинг
ичи дорига тўлиб кетди, энди қишлоқда ҳаво алмаштирсин, тузалишига энди умид йўқроқ. Бир ҳафта нарибери куни қолган, дўхтирхонада ўлмасин, бизларга гап
тегади, кейин дўхтирхонада ёришади. Қиз бола нарса...яхшимас", — деб олиб кетишни маслаҳат бериштанмиш.

Бу гап кимдан чиққанини ҳеч ким суриштирмади.
Лекин, қишлоқ аҳли шу гапга ишонгиси келгани учун
маъқул топишди ва ими-жимида тарқалишди.

Эртасига қишлоқни қалин қор босди. Совуқ забтига олмаса-да, тизза бўйи қорни оралаб юриш амримаҳол эди. Тоғ билан адирни фарқлаш қийин бўлиб қолди.
Одамлар ўзи билан ўзи андармон бўлиб қолгани учун,
бемор қизнинг ташвишини унутишди.

ТУРКАРИҚ ТЕГИРМОНИНИНГ ДЕВИ

Туркариқ — Каттасой билан тошкўча орасида, сойнинг шундоқ ёқасидаги қалин жийдазорнинг ўртасидаги эски сув тегирмон қачондан буён ишлатилмаслигини
қишлоқда ҳеч ким билмасди. Қишлоқда ўзи иккита ха


роб жой бор. Бири шу тегирмон, иккинчиси — ҳув анави Арнасойнинг қаншаридаги Эшонбобони тўласи.

Кексаларнинг гапига қараганда, уларнинг оталарини даврида тегирмон Туркариқнинг суви билан айланган. Тегирмончини тегирмоннинг деви уриб майиб қилганлиғи хақидаги гап-сўз чиққандан кейин бу ерга одам
боласи яқинлашмаган. Катгасойдан сув қочгандан кейин
тегирмонга сув ҳайдайдиган ариқ ҳам ўз-ўзидан ўтўланга, тупроққа тўлиб қолди. Бора-бора тегирмон атрофини Каттасойдан ўрлаб чиққан жийдазор эгаллади. Ҳатто ёши бир жойга бориб қолган эркаклар ҳам
кундуз куни тегирмонга қарамай, юзларини тескари
қилиб ўтардилар. Лой шувоқ девордан узун-узун бўлиб
чиқиб турган ёғочлар кеч кириши билан янада сирли,
қўрқинчли туюлади. Томи аллақачон ўпирилиб тушган, кун ботиш томонидаги дераза деворга қўйиб атрофи суваб ташланган бир парча синиқ ойна кечки
ғира-ширада хира ялтираб ваҳимали кўринарди. Изғирин шамол деворнинг бир неча жойидан азот — бор
бўйи ёрдилар. Ёриқлар ҳуштак чалади. Девор марзалари қор-ёмғирда ювилиб, том ғариб тус олди. Тегирмон
тоши, дуги қандай тўхтаган бўлса, шундайлигича қолди.
Аввал ўргимчак хонанинг бурчакларига тортанак қўйди.
Кейинчалик шифтнинг болорлари синиб, томнинг тупроғи ўпирилиб тушди. Чолдевор ўртасида тўмпайган
дўнглик пайдо бўлди. Бирор кимса тегирмондан бир
чўп олмади. Қўрқди.

Эшонбобонинг тўласи олдига бориш тугул, жангалу якка ёнғоқ остидаги қоп-қора бўлиб турадиган оғзига
қарашга ҳеч ким ботинолмасди.

Кечларнинг бирида қишлоққа бир чол ва бир кампир келишди. Тўғри тегирмонга бориб, унга эгалик
қилишди. Атрофини наридан-бери тозалаган бўлдилар.
Саҳарда тегирмон атрофида юрган бир эркак ва бир
аёл қорасини биринчи кўрганларнинг бировининг Оғзи
қийшайиб, бирови тилдан қолди. Эл сал кечроқ билди.
Бозорда чиққан гап-сўздан кейин одамлар тегирмондан хабар олиш учун бозордан қайтишда узоқдан бир




қараб ўтдилар. Келиб гаплашишга ҳеч кимнинг юраги
дов бермади.

Кейинроқ билишдики, чол Каттачўлдан бир йил деганда пиёда ўтиб келган. Қелган жойини Қўнғирот дейди. Қўнғиротнинг қайчилисидан бўлиб, уни Халила Охун
дейишди. Кампирни таниб билишгач, Элти деб аташди.
Охунларнинг хотинини шундай аташар экан. Исмини
тутишмас экан. Охундан барча ҳайиқарди. Ҳам феълидан, ҳам турқи-тароватидан. Катта-катта қулоқлари
қишин-ёзин ечилмайдиган эски телпак остидан яққол
кўриниб турар, шамолда қолиб тарам-тарам ёрилиб,
пишиб кетган қоп-қора юзи, ўрадай тишсиз оғзи, суппайган бурни, косасига тортган, туксиз ва қизил мижжаси, кўзининг оқи яққол бўртиб кўринадиган Охун
кундуз куни бировнинг олдидан чиқиб қолса, ўша одам
бирмунча вақт ўзига келолмай юрарди. Устига-устак
Охун кўча-куйда, йўл устида одамлар рўбарў бўлсалар,
бақирганча қўлидаги таёғини кўтариб ўдағайлаб қоларди. Лекин ҳеч кимни урмаган. Охун кейинроқ эшак олди.
Эшагига тўқим урмас, яйдоқ мингани етмагандек, нўхта
солиб, арқон илмас, тушов солмасди. Ўзи ўтлаб, ўзи тегирмонга қайтиб келарди. Қишнинг эшак ўлдирар совуғида тегирмоннинг шамолдан пана томонига ўтиб,
жунжикканча бўйнини олдинги оёқлари орасига олиб
турса-да, қиш келса эгасизга айланадиган, меҳнати ҳалол,
ўзи ҳаром дайди эшакларга қўшилиб, молхоналардан
чиққан гўнгга аралашган нушхўрт титмасди...

Охун юзини бекитиб олганча оёқларини икки буклагандек узангига солиб тоққа кетарди. Бозорга тушарди. Уни иягидаги бир тутам ўртаси кўм-кўк, икки чети
қора соқолидан таниш мумкин. Охун ҳушига келганда
тоғдан ўтин териб, Бозоржойдаги новвойга олиб 60риб берарди. Тўртта нонга бир эшак ўтинни алмаштириб келаверарди. Охуннинг бозор қилганини биров
кўрмаган. Кўпинча шу тўртта нонни ҳам олмасди. Ширинқул тоғбеги одамларни тоққа ўрмалагани қўймаса
ҳам Охунга индамасди. Тўғриси, индай олмасди. Айтишларича, Охун қўшиқ айтиб ўтин тераркан.




Ғойи-тойи кунларимни қурбони бўлай,

Гойи-гойи кунларимни қувалаб урай.

"Гойи" дейиши "гоҳи" деганлигини мактаб ўқитувчилари тушунтириб беришган.

ШАҲАРЛИК БОЛАНИНГ ДЕГАНИ

Жаркўчада ёқалаб қурилган қишлоқ уйларининг ғов
ва дарчалари олдида бировиники чоғроқ, бировиники
каттароқ супалар қилинган.

Супалар яхши кунда оёқ учидагиларнинг тик туриб
бир айланиб еб-ичиб кетадиган дастурхонлари жойлашадиган жой. Шундай кунларда баковуллар супалардагиларга алоҳида эътибор билан қарашади. Ичимликлар омборидаги баковуллар ҳам тўйнинг аввалида қисиниб ул-бул беришга, қизигандан кейин супани отини
эшитишса, "бўйни узуни"ни ҳам жуфт-жуфт жўнатадилар. Тўй бир кунда ўтади-кетади. Тўйдан кейинги
кунлардаги гапларни оёқ учидагилар — супадагилар чиқарадилар. Аслида, супадагилар тегишлиликка қараб
тўйларда баковул бўладиганлар тоифасидир. Кимнинг
тўйи қандай ўтганини супадан билишади. Супа бу супа.
Суяйдиганинг бўлмаса супага чиқма, деганиям супадан чиққан дейишади.

Ёмон кунда ҳам супанинг ўрни бўлак. Чопон кийган, таёқ тутган маърака эгалари супани тўлдириб турадилар. Ҳар ким ўзига қараб, орқасидан турадиганларни чамалаб супа ясаган. Бирор киши ҳақида гап
кетганда: "Ҳа, у катта супалик-да", дейишса, билингки,
уруғ-аймоғри кўп одам.

Оддий кунларда супа болакайларнинг лойга ботиб,
панқиллоқ ўйнайдиган жойлари. Уйларидан йиртиқ
пўстакни судраб чиққан қизалоқларга хола-хола ўйнаш
учун супанинг бир четидан жой тегади.

Ҳаво айниб, қўни-қўшни бир-бирини кўролмай
қолган изғиринлардан кейинги кун исиши билан ёшяланг, хотин-халаж супаларга ўзини уради. Куннинг
исишини, ернинг сергиганини супадан билса бўлади.




Қишда супаларни кун тарк этмайди. Ёзда эса дарахтлар сояси.

Қишлоқнинг тўртта хотини йиғилган жойда бировнинг гапини тушуниш қийин бўлса-да, аёллар ким нима
дейишаётганини гапирмасларидан билишади. Фақат жавоблардан иборат ғала-ғовурлари Жаркўчани тўлдиради. Кейин супага бўй етган қизлар эгалик қилади.
Қизалоқлар бештош, мак-мак ўйнаб, супа атрофини
ялагандек қилиб қўядилар.

Бригадирнинг супаси қишлоқнинг катта супаларидан. Эрта келиб, оғир ва узоқ давом этаётган қишнинг
намгарчилигидан ҳовури кўтарилиб енгил тин олаётган, атрофини бўзалам тортган супани қишлоқ хотинхалажлари тўлдиришган.

— Дугона, қизингиз юриб кетдими; Кўрган-кечиргани шу бўлсин, — кўнгил сўраган бўлади Гулгун қўшниси Заркумушдан.

— Ҳа, айланай, шукр. Оёққа туриб кетди. Яқинда
кўрмагандай бўлиб қолса керак.

— Ўзиям обормаган дўхтирингиз қолмади. Самарқанддаям кўп ётди-я7 — гапга қўшилади Ҳайдар ўғрининг хотини.

— Сўраманг. Кўрсатмаган дўхтиримиз, ичирмаган
доримиз қолмади. Кун дўхтирга қолмасин. Дорининг
ўзига қўтондаги қўй ҳам чидамас экан.

— Касалини нима дейишди: Сариқмикан7

— Билмайман, айланай: Тушунмайман. Бири удеди,
бири бу деди.

— Ойшага эркак пари дориган бўлса керак Эркак
париси бор қизлар шунақа бўлади, — деди тўрт марта
эрга тегиб, шундан уч марта ўзининг эрига қайта турмушга чиққан Бордагул.

— Отини алмаштириш керак. Юкли от-да. Оғирлик қилаётган бўлса керак. Оти оғирлик қилсаям шундай бўлади, — деди яна бири худди бошидан ўтказгандек.

— Шифоси нимадан бўлди"

— Дардини берган шифосини ҳам берди. Эскича




ўқитдик, дам солдирдик. Худо меҳрибон бўлиб, оёққа
туриб кетди. Исми-расмини қилиб турибман.

Онасининг пинжига тиқилиб, бир у хотин, бир бу
хотиннинг оғзига қараб турган Алишер дабдурустдан
гапга аралашди.

— Касални ўқитмаслик керак. Дўхтирга кўрсатиш
керак. Касалларни дўхтирлар даволайди.

Хотинлар ўспириннинг гапига эътибор беришмади.
Фақат онаси: "Тур, болам, молларга қарашиб юбор, оч
қолгандир," — деди. Лаб-лунжи осилиб, тайсаллаб турганди, кўзларини ола-кула қилиб Оқсулув момо дўғлаган бўлди. Болаларни қўрқитмоқчи бўлса шундай қиларAH.

— Тур бердан. Хотинларнинг ёқасига жияк бўлмай.
Ҳадемай йигит бўласан, бор Ўқотарга, бачаларга қўшилиб ўйна. Эшитган қулоққа уят, энангни этагини
қўйвор. Шаҳарда ўқийдиган боланг шуми, — сўради
Оқсулув момо. Кейин қўшиб қўйди:

— Катта бўлсанг, одамлар кулади.

Алишернинг миқ этмай, ерга қараб ўтириши момога ёқмади. Ўзи билан олиб юрадиган, қишлоқнинг бўрибосар итлариям қўрқадиган таёғини кўтарганча пўписа қилди.

— Гулгун, нима, бунингни эрта сутдан чиқарганмисан  Ҳов бола, тур бу ердан, ёки, Мардонни жойини олмоқчимисан Бўлмаса, чукингни кесиб оламан.
Отангга ҳам айтиб ўтирмайман.

Оқсулув момо ўзи шунақа. Эркаклардан ҳам
қўрқмайди. Қайтага қишлоқнинг ҳеч ерда ишламайдиган эркаклари ундан қўрқишади. Момони кўришса,
паналаб қолишади.

МЕЛИСАНИНГ САВОЛИ

— Домла, сизни кеча бозор куни районда, мачитнинг олдида кўрувдим. Олай десам машинам тўла эди.
Айбга буюрманг, ака. — Кўзлари қисиқлигини ҳам, кичиклигини ҳам билиб бўлмайдиган, доимо ёшланиб,




шира-хлим босиб юрадиган, кўк кўз Қайнар мелиса
муаллимнинг олдида бирров тўхтаб, кўнгил сўраган
бўлди. Қариб, насиб этса, биз ҳам бир кун мачитни
олдига борармиз. Ҳозир хизматчилик. Эшитдингизми,
Москвада бўладиган Олимпиадага америкаликлар келишмас экан. Америка дегани ўзи қайси тарафда Москвадан яқинми, узоқмиё

Муаллим географиядан дарс беради. Яқинда директор бўлган. Оддий ўқитувчилик вақтида ҳам шу костюмини киярди, ҳозир ҳам ўша. Бошқа костюми йўқ.
Фақат ҳар вақтда тақадиган галстугини мажлислар
кўпайиб хар куни тақадиган бўлди. Бозор кунлари ҳам.

— Америка узоқда. Шимолий ярим шарда.

Муаллимнинг "шимолий" деганини ё эшитмади ёки
англамади шекилли, ҳар қалай мелиса яна савол берди.

— Ярим шар қайси томонда

Муаллимнинг ўзи мелисанинг вал-вайрона қизил
"Москвич"ини кўриши билан кўнгли айнарди. Бирдаям бир шу машинага чиққан. Машина ичидаги ҳавонинг бадлигидан муаллим зўрға нафас оларди. Эски
дамқисмаси тутиб қолмаса гўрга эди. Бензиннинг ҳидига
тоби йўқ. Мелисанинг хотини бензин сотиб, тирикчилик қилади. Ралла ўрим, пахта терим бошланиши билан бензиннинг бозори чаққонлашади.

Мелисанинг охирги саволи муаллимнинг қулоғига
кирмади...

Кейин ичида ўйлади: қариш кимга насиб этади, кимта насиб этмайдиё

Қайнар мелиса муаллимни Жаркўчанинг бошигача
олиб келди.

ЗЎР ҲАМ ЎЗИДАН ЗЎР ЧИҚҚУНЧА

Жаркўча нималарни кўрмади.

Зўрлик нафақат қишлоқларни бошқаради. Замон
боқмай турганда замон қош-қовоғига қарамасанг, оёқ
остида қолиб кетасан. Эшакка сув ташиб туриш зарур
бўлса, шу ишни қилиш керак. Зўрнинг тегирмони юриб




турганда сойдаги сув ҳам ўзини кўрсатиб пишқираркан. Муҳиддиннинг отаси урушдан олдинги алғов-далғов замонда Сибир бўлиб кетган. Айтишларича, ўшанда Каттаторни катта қор босган экан. Шунда ярим кечаси, сутдан ёруғ кечада ГПУнинг одами уйларини
босган. Кейин отасининг қўлини орқасига қилиб, икки
отлиқ олдиларига солиб, Самарқандга олиб кетган. Эҳе,
не-не одамлар айни дов вақтида, қўли орқадалигича от
олдига тушиб, қайтиб қишлоқни кўрмадилар. Қишлоқ
одамлари аввал ГПУнинг одамидан, кейин урушнинг
дов-даскасидан юрак олдириб бўлганди. Юрак ютиб
кун отарди, юрак ютиб кун ботарди. Қишлоқни қишлоқнинг ўзидан ҳам катта ҳадик босганди. Уруш йиллардаги очарчилик одамларни тенг қилиб қўйди. Оч
одамдан бола ҳам кўнгли оч бўлиб туғиларкан. Ёввойи
мушукни бўлишолмай неча одамлар бир-бирларини
майиб қилишди.

Зўр ҳам ўзидан зўр чиққунча. Урушдан кейин зўрлик
ўрис тилини билганда бўлди. Бир бало қилиб ўрис тилида нонини ажратиб оладиганлар ўз-ўзидан элбошига айланаверди. Камбаралдан чиққан бўлса яна яхши.
Уруғида бирор-бир пичоққа илинмайдиган одам бўлса,
нур устига. Қишлоқни ҳангу манг этган нарса, бир вақтлар отасига оқ бўлиб, шаҳарма-шаҳар, Самарқандда
жуҳуду чулчутнинг уйида хизматкор бўлиб, санқиб
юрган Андақулнинг қишлоққа дўм бўлиши эди. Ўшанда ҳамма устидан совуқ сув қуйилгандек бир сесканганди. Ҳар икки гапининг бирида "так, значит", дейдиган Андақулдан қишлоқ аҳли бора-бора зир титрайдиган бўлди. Самарқандда ҳукумат одамлари орасида
танишлари кўплигини, шахсан Йўлдош Охунбобоев
ўтказган мажлисда қатнашганлигини пеш қилиб, Туркқишлоқ отини ўзгартириб, Йўлдошбой қилганча, кундузига бир от, кечасига бир от минадиган, ҳеч кимникидан бир тишлам нон емайдиган, ҳар замонда мохорка чекишини кўрган ҳамқишлоқлари Андақулни жуда
катта амалдор, деб ўйлашарди. Нима бўлганда ҳам Андақул Ўрайдан Авлиёотагача бўлган қишлоқларни бир




мартага титратди. Бир мартага манаман деганларни
кўзига кўрсатди. Гап қайтарганларни Сибир қилдирди. Уруғ-аймоғини тирқиратди. Қишлоқнинг ярми
ҳувиллаб қолди.

Қишлоқ аҳли аввалига ўрис тилини биладиганларнинг ҳаммасини шунақа тошбағир, керак бўлса отасини ҳам отадиган, деб билди. Бироқ, кейинчалик Бозоржойда Никита деган ўрис этикдўз устахона очиб иш
бошлагач, барчаси ўзгарди.

Никита ўрис қишлоққа Янгиқўрғонда, ҳозир Ғаллаорол дейиладиган жойда поезддан тушиб, одамларга
қўшилиб Ўсматга келган. Бозоржойда кичкинагина устахона очди. Ямоқчилик қилди. Ҳурмат топди. Кейинчалик ҳеч ким уни Никита ўрис демади. Қишлоқда алоҳида ҳурматга лойиқларни отини тутишмайди. Шунинг
учун уни Мастер дейишарди.

Бирда Дўмнинг югурдаклари Дўмнинг этигини тузаб-кусаб бериш учун Никитага олиб келишди. Никитанинг қўли гул эди. Шотирлар этикни олиб кетгани
келишганда этикни танимай қолишди. Никита уларга
қўрқмай-нетмай денги деган. Унинг пул сўраганини айтишганда, Андақулнинг қони қайнади. Сап-сариқ юзига
қон тепди. Ҳақорат деб билди. Мастерни қаматмоқчи
бўлди. Шунда Никита райкомга борган. Районда фақат
учта киши ўрисчани биларди. Учинчиси райком. Мохорка чекадиганларнинг иккинчиси Мастер эди. Мастер билан райком ўрисча гаплашишган. Шундан кейин
Мастернинг олдини Дўм ҳам кесиб ўтолмай қолди.
Попуги пасайиб, феъли қайтди. Одамнинг шашти қайтса ҳам феъли қайтмасин. Никита қишлоқ тилини ўрганиб олгач, мактабда болаларга ўрис тилидан дарс берди. У одамларнинг ҳурматини жойига қўйиб, оғирини
енгил қилди. Эл ҳам уни яхши кўриб қолди. Унинг қўлидан келмаган иш йўқ эди. Қиладиган ишини ҳеч кимдан сўрамасди. Одамига қараб ишига ҳақ сўрарди.
Одамларни бир коса ёвғонига йўқ демасди. Энг
ҚИЗИРИ — унга овқат олиб келишса, олиб қўйиб, кейинроқ емасди. Ўша одамнинг олдида дарров еб, иди



шини қайтариб берарди. Шунда катта-катта кўм-кўк
кўзлари ёш болаларники каби порлаб кетарди. Бир
қарич келадиган соқолини ҳар якшанба куни устахонасидаги синиқ ойнага қараб кузаб кўярди. Устахонаси атрофи болакайларга тўла бўларди.

Жаркўчадан Андақулнинг замони ҳам ўтди.

"Оч бачағардан қоч бачағар, Мастердан қочган Дўм
бачағар", — деган гап ўша вақтда айтилган дейишади.

ТЕГИРМОН НУРИ

Эндигина бир мучалдан ошган Ойша бундан бир
неча йил илгари дуркунлиги билан тенгқурларидан ажралиб турарди. Билмаганлар, бўй етган қизлардан, деб
ўйлашарди. Сочи узун, чиройли, отлиқлар отиб, яёвлар ётиб қарайдиган ҳуснлик Ойшадан киртайган кўз,
қоқшол тана, жинжайган соч, пичоқ қайраса бўладиган ияк қолганди. Духтирлар ташлаб кетишгандан кейин
директорнинг уйида вақт тўхтаб қолди. Ҳамма ниманидир кутарди. Кутишаётганларини бир-бирларига
айтишга, сўрашга чўчишарди. Бир ҳафта ўтар-ўтмас
Заркумуш туш кўрди. Тушида ўша ташландиқ тегирмондан осмону фалакка нур чиққан эмиш. Қимдир
қизининг шифоси шу жойда дедими, кўрсатдими, эслолмайди. Ҳар ҳолда эрта тонгдан қизини Охуннинг
олдига олиб бориш истаги уйғонди ва бу истак борган
сари кучаяверди. Эрига айтганди, "одамёввойи Охун
табиб бўлиб қолибдими, уни кўрган одам касал бўлади-ку", деган дашному таънасини эшитди. Одамларнинг саломига-да тузук-қуруқ алик олмайдиган Охунни бирор-бир одам билан гаплашганини кўришмаган.
Элти бир марта Заркумушдан нон сўраб чиққан. Шуни
орқа қилиб қош қорайганда Заркумуш ёш боладек бир
бурда бўлиб қолган қизини чақалоқни кўтаргандай,
қалт-қалт титраганча кўтариб, Охуннинг олдига келди. Элти гаплашиб чиққандан кейин қизини кўтариб
кирди. Охун бошини кўтармасдан сўради.

— Келдингмиз



— Келдик..

Тегирмондан чиқаётганда Элти Заркумушга қизини уч кун саҳарда одамлар кўзи тушмасдан олиб келиши лозим эканлигини айтди. Учинчи кун Заркумуш
қизини кўтара олмади. Оғирлик қилди. Қанча вақтдан
буён овқат ейиш тугул бир томчи сув ҳам ичмаган Ойша
уч кундирки, дунёни овқатини ерди. Бир ҳафта деганда оёққа турди.

ОЖИЗЛИК

Беш йилдирки, қизини дўхтирма-дўхтир олиб юриб,
ҳўли-қуруғига қараган, не азоблар бўлса барига индамай чидаган Заркумушни супа устидаёқ ўз-ўзидан ваҳима боса бошлади. Кўнгли бесаранжом бўлди. Гапиргани оғзида, гапирмагани бўғзида қолди. Қўўзғалди.
Пойинтар-сойинтар одимлаб уйига келди. Қизининг
айвонни тўлдириб ўтириши ҳам кўнглини тўлдирмади.
Ичига кирган ваҳима исканжага ола бошлади. Ўзини
қаерга қўйишга жой тополмади. Эрининг келишини
кутиб эшик пойлади. Ров олдига юз бориб келгандир.
Ҳув бирда, Самарқандда касалхонада қизининг аҳволи
биринчи бор оғирлашганда дўхтирлар "энди бўлмайди", деб айтишганда шундай бўлганди. Вақт ўтмовди.
Кейинчалик бундай ҳолатлар такрорланавергани учунми, одамнинг дийдаси ҳам қотиб қоларкан. Лекин бугунги аҳвол бошқача. Бунинг олдини олмаса бўлмайди.
Бутун авлодига доғ тушиши мумкин. Яна ким — мактаб директориники. Бу амалга хўжайини ўлиб-тирилиб ўтмаган бўлса-да, ҳар ҳолда йигирма беш йиллик
меҳнати бор. Энди оғзинг ошга етганда, олдингдаги
тавоқ тортилса, яхши эмас. Энди учаворада тўрга
чиққанда-я. Заркумушни ваҳима босгандан босарди.

Қош қорайганда муаллим дарчада кўринди. Заркумуш муаллим хонага кирганча тилини зўрға тийиб турди. Овқат қўймасдан олдин дардини тўкиб солгиси,
тезроқ бу ёмон ишнинг олдини олиш лозимлигини бил
диргиси келди.



— Мен ёмон иш қилиб қўйдим, — деди охири чидолмай.

— Тинчликми, — сўради муаллим, яккаю) ягона галстугини ечиб, қозиққа иларкан.

— Тинчлик эмас. Бугун биргаднинг супасида хотинлар билан гаплашиб ўтирувдик. Ойшани сўрашди. Мен
уни дўхтирлар эмас, ўқитувдик яхши бўлиб кетди, —
девдим.

— Хўп, нима бўпти. Дард берган шифосини ҳам бир
баҳонада беради-да.

— Йўқ, гап бошқа жойда. Биргаднинг шаҳарда интернатда ўқийдиган ўғли, "касални ўқитмаслик керак,
дўхтирларга кўрсатиш керак", — деди.

— Нима бўптиё

— Ёш бола, эртага шаҳарга бориб муаллимларига
шундай деса, оғзидан чиқиб кетса нима бўлади"

Энди икки қошиқ овқат ичган муаллимнинг томоғига нимадир тиқилди. Дастурхоннинг бир четини йивиштирган бўлди. Бу дастурхонни ол, дегани.

— Шу етмай турувди ўзи. Хотиннинг мияси кўп
бўлса товуқникича бўлади, деганлари рост экан-да.
Нима қилардинг кўринган жойда дардингни дастурхон
қилиб. Сендан биров сўраганмиди7

— Сўрашганди-да

— Сўраса айтаверасанми

Директор ўзинию хотинини-да ишонтирмоқчи
бўлгандек, бепарвогина:

— Нима бўптиз Ёш бола-да. Айтса айтибди-да, —
деди. Лекин ўхшамади.

Сал ўтмай эса хаёли яна шу гап-сўз атрофида айлана бошлади. Мабодо биргаднинг ўғли шаҳарга бориб
мактабида шундай деса. Кейин суриштиришса. Кимдан суриштиришади. Аввало, участкавойдан. Участкавой ҳам муаллимни ёмонламайди. Нима дейиши мумкинё Директор бўлгандан кейин умуман ичишни ташлади, дейди. Аввал ҳам ётиб ичмасди-ю, тўй-пўйларда
ичарди. Директор бўлгач йиғиштирди, дейди. Бир марта мачитнинг олдида кўрганини айтади. Бошқа нима




ҳам дерди. Ҳа, Американи қаерда эканлигини айтганини қистиради. Шахматни ҳар ким билан ўйнайвермайди. Шу масалада бир оз манманроқ, дейди. Бу гаплар яхши гапларга ўхшаб туюлмади. Яна отангиз ким
ўтган, деб сўрашса-чи Ваҳима уни энди буткул таслим эта бошлади.

— Ҳе, ичишни ташламай ўл. Иримига бўлса ҳам бир
қўл. ярим қўл олиб турсанг ҳам бўларди-ку. Мачитнинг олдида сенга нима бор эди. Ҳа, энди ўтиб кетаётувдим, деб кимни ишонтирасан. Участкавойни ўзи
сизни кўрдим деб турса. Москвани қаердалигини билмаган ҳам мелиса бўладими; Американи куни сенга
қолувдими Яқинда партияга ўтказишмоқчи бўлишганди. Тайёрланиб юринг, ишингизни кузатамиз дейишганди-я. Энди ҳаммаси расво бўлди. Ўй ўйиб кетди.
Яқинда бесаранжом туш кўрган эди-я. Мана нимага
экан. Кўнглидан ўтувди-я. Хотинига чўзма-чалпак
қилиб юбор, демоқчи бўлганди-я. Бозор куни тирноқ
олиш бехосият деганларича бор экан. Бир келса келавераркан-да.

Жонига хотини оро кирди.

— Туринг, биргадникига борамиз. Битта ҳалигидан
олиб қўйганман. Келинига ҳам бир кийимлигим бор.
Ўтган йили келин тушурганда қуруқ қўл билан кўришгандим. Келин кўрдига борамиз. Ота-онаси ўғлига кечаси тайинлашмаса, эртага шаҳарга ўқишга кетса, кейин
кеч бўлади.

Қишлоқ итларининг овози ўчиб, мол-ҳолга кечги
хашаклар солингандан кейин директор яғири чиққан
костюмини кийди. Галстугини бўйнига, яқиндагина
райкомдан берилган "Агитатор" деган значогини чап
кўкрагига тақди. Хотини билан бирга биргаднинг ғовидан ҳатлашди. Қўлтиғида шахмат. Хотинида тугунча.

Муаллимнинг дабдурустдан шахмат кўтариб, ярим
кечаси кириб келгани, ҳе йўқ, бе йўқ ароқ оғзини очиб
ичишни сўрагани, кутиб ҳам ўтирмай оғиз-бурун қилиб
тўлдириб, бир пиёласини кўтарганини кўриб, биргаднинг хаёли қочди.




"Боласини ташлаб кетишгандан кейин, юраги сиқилиб чиққан шекилли", хаёлидан ўтказди биргад. Boлани дарди ота-онанинг елкасида-да. Эсига тушиб
Ойшани соғлиғини суриштирган бўлди.

— Қизингиз яхши бўлиб кетдими; Шифосини берсин.

Муаллим бир нима чаққандек, учиб тушди.

— Раҳмат. Раҳмат. Дўхтирларга раҳмат. Қизимизни
соғайтириб беришди. Дўхтирларга раҳмат, ҳозир кўрмагандек бўлиб қолди.

Бригадир уларнинг бемаҳалда келганини ўйлаб,
ўйига етолмасди. Муаллимнинг қўли юпқалик қилган.
Дори-дармонга пул сўрашса керак. Қўлдан келганини
бераман-да. Катта пулга кучим етмайди.

Эшикдан хотини кўринди. Эрини имлади. Бригадир ҳайрон бўлиб айвонга чиқди.

Хотини тушунтирди. Ўғлини супада гапирган гапларидан улар хижолатда эканликларини, эртага шаҳарга
бориб муаллимларига бўлган воқеани айтиб қўйса нима
бўларкан, деб ўйлашаётғанларини, ўғилларига шу масалада шаҳарда гап чиқармасликни бир оғиз тайинлашларини сўраб келганликларини тушунтирди. Яқинда директорни партияга олишларини ҳам эсдан чиқармади.

Бригадирни ёқимсиз совуқ тер босди. Ўғли билан
гаплашиб қўйишини айтиб, уларнинг кўнглини тинчитди.

Меҳмонлар ўрниларидан туришди. Биргад уларни
кузата туриб, буёғидан хотиржам бўлишларини айтиб,
қизлари тузалиб кетишини тилади.

Директор бригадир билан хайрлашаётганда ҳаётида биринчи бор эркак кишининг лабига лабини қўйди.
Худди райкомлар колхоз раислари билан ўпишишгандек. Шунда бригадирни ўпаётганда ўтакаси ёрилди.
Кўзига бригадир билан эмас, Охун билан ўпишаётгандек кўринди. Ўпичдан лабини олганда ОғЗзини жашпа
учуқ босганини ҳис этди. Қўл тегизиб кўрганди, иқрор
бўлди. Остки, устки лаби, оғзини тўлиқ катта-катта
қурбақа учуқ босганди.



ОЖИЗЛИКНИНГ ЯРИМ КУНИ

Меҳмонларни кузатган биргад ўрнига келиб чўзилди. Аввалига директор билан хотинининг ярим кечаси
шу куйда, шу аҳвол, шунақа гап-сўзлар билан келишини эриш билди. Кейин, кейин хаёлига келган ўйдан
бир нарса чаққандек, кўрпани силтаб ташламоқчи
бўлди. Силтаб ташлашга оёғининг мадори етмаслигини сезиб, астагина суриб қўя қолди. Ўтирди. Хаёлига
келган нарсани хотини сезиб қолмадимикан деганча,
Гулгун ётган уй бурчагига қараб қўйди.

Ҳа, бу эр-хотин шунга келишган, ўйлади биргад.
Отаси шу ишни қилган, боласи ҳам шундай қилади,
дейишган. Ўзи буларнинг уруғини тайини йўқ дейишган. Катга арава қаердан юрса, кичиги ҳам шу ердан
юради дейишган. Кейин, истар-истамас ўша олис йиллардаги кўнгилсиз хотираларни эслади. Шу хотиралар
эсидан чиқиб кетишини неча марта жуда-жуда истаганди. Елкасига чопонини ташлади. Енглари икки ёнида
осилган, қўлларини бир-бирига ишқаб ҳайҳотдек ҳовхининг у бошидан-бу бошига бориб кела бошлади. Ўша
кўнгилсиз яланғоч, ялангоёқ болаликнинг совуқда дирдир титраб ўтказган кунлари кўз ўнгида яққол тикланди.

Пастқам икки хонали уй. Бир айвон. Бир хона ўтирадиган уй. Иккинчиси қўштабақали нақшинкор бардодий эшик ўрнатилган меҳмонхона. Эшик устидаги
дераза вазифасини ўтовчи тешикка катта бир боғ пичан тиқиб қўйилган. Меҳмонхонаси бор уй қишлоқда
саноқли. Эшикни қошига занжирли зулпак ўрнатилган. Зулпак пичанни панасида элас-элас кўринади.

— Мен қачон катта бўламан:

— Бўйинг шу зулпакка етганда.

Бу биргаднинг илк хотираси. Отаси билан бўлган
яккаю ягона ширин суҳбати. Ундан олдингилари эсида
йўқ. Кейингиларни эслашни истамайди. Бу отасига берган биринчи саволи ва эшитган биринчи жавоби. Эсини танишини шу савол-жавобдан билади. Ўшанда энди



олтидан ошганди. Кейинги хотираларни эслаш, тиклаш,
кўтариш оғир. Бригадир ана шу кун хотирасини қачондир эслаши шартлигини, эслашга мажбур бўлишини,
бу иш амалга ошмаса жони чиқмаслигини ҳис этарди.
Шу кундан қочиб юрарди. Ўзини ўтга-чўққа уриб бўлса
ҳам ўша кунни эсламасликнинг чорасини қиларди. Одам
боласи ўзидан қочиб ҳеч жойга боролмаслигини англаса-да, қиладиган ишинг фақат битга, жавоб берадиган саволинг фақат битта бўлиб қоладиган лаҳзалар,
бошқа йўл ҳам, йўлакча ҳам топилмайдиган онларда
одам онгининг тархлари очилиб кетишини энди тушунди. Тушунган сари енгил торта бошлади. Қачондир бу
саволга жавоб бериши шарт-ку ахир

Жаркўчага келиб қўшиладиган Арнасойнинг қаншарида ота-бобосининг қўй қамайдиган қўраси бўларди. Қўранинг ичида хоналар. Бу ер қор-қировли кунларда қўйлар ётадиган жой. Чап томонда оқсоқ қўйлар
сақланадиган тўла, ўнг томонда етим қўзилар ва онаси
эмдирмаган қўзилар сақланадиган тўлача. Катта қўранинг кўз илғамас хилватида тишнинг ковагида асраладиган дон-дун сақланади.

Биргад ўша бағдодий эшикни анча йиллар олдин
омборхонасига ўрнатганди. Ўшани бориб кўрди. Кўкраги баробар турадиган зулпакни сийпалади. Кейин, қоронғилиқда кўринмаса-да, Арнасойнинг қаншари томон
қарамоқчи бўлди-ю, куч тополмади. Бу қаншар Жаркўчани Арнасой билан қўшса-да, уни оталик, болаликдан ажратган. Ўша уруш йилларининг қаҳратон қиши
оқшомларидан бирида, кеч, худди шу бугунгидек, бемаҳалда икки ўспирин уйларига келишганди. Уст-бошлари юпун ва совуқдан дир-дир титрашарди.

— Эшонбобо, биз келдик, — деганди бўйи бошқасиникидан сал узунроғи. Кейин, йиқилиб тушганди.
Отаси уларни ўша бағдодий эшик ўрнатилиб, эшик устига бир боғ беда тиқиб қўйилган меҳмонхонага олиб
кирган, хона бурчагига ўрнатилган хом риштдан қилинган печкага ўтин ёқтириб, иссиқ жой берганди. Эскитуски кийимларни бир бало қилиб уларга мослаштир



ганди. Атала ичтирганди. Орадан ҳаял ўтмай ўспиринларнинг оғзини учуқ босганди. Бугун учуқни кимда
кўргандиё Ҳа, ана у домлада-я.

Орадан бир ҳафта ўтгач, башанг солдат форма кийган отлиқ одамлар келиб, уйни титишди. Нимадир қидиришди. Отасини айвоннинг устунига боғлаб қўйишди.

— Дезиртирларни топиб берасан, топмасанг трибунал бўласан, — деди, солдатларни бошлиғи отасига ўдакайлаб.

— Урушдан қочганларни яшириш, бу давлатга
қарши, Сталинга қарши сиёсат, — қўшиб қўйди отнинг
қамчисини ялтироқ этигига уриб бошқа бири.

Солдат форма кийган одамлар тўғрисидаги илк тасаввурлар шунақа эди.

Уйни остин-устун қилиб чиққан солдатларнинг бири
унинг олдига келиб юмшоқ гапирди.

— Уйларингга келган иккита одамни қаерга яширганларингни айтиб берсанг, отанг трибунал бўлмайди.
Айтсанг, отангни қўйворамиз, — деди.

У йиғлаётганлигини биларди. Лекин, овози чиқмаётганлигини билмасди. Отаси турган томонга қараганди, устун кўринди. Отасининг орқа томонидан елкасининг икки чеккаси кўриниб турарди. Ҳозир айтмаса
кеч бўлишини, бундан кейин отасининг елкасини ҳам
кўрмай қолишини истамаганидан ялангоёқ қор оралаганча, қаншар томон чопганди. Одамларни қўрадан
топиб берганди. Бироқ, отасини қўйиб юборишмади.
Қайтага устундан ечиб, қўлларини орқага қилиб, унга
ҳалиги икки ўспиринни маташтириб, от олдига солиб
қишлоқдан энкайишди.

Қишлоқ одамлари отасини алоҳида ҳурмат билан
эслашади. Унинг болалиқдаги қилмишини ҳеч ким, ҳеч
қачон юзига солмаган бўлса-да, у ўзини айбдор деб
биларди. Отасининг ном-нишонсиз йўқ бўлиб кетишига сабабчи, деб биларди. Ўғлининг бу дегани яхшиликка бўлмаса керагов Бемаҳалдаги ташриф, учуқ босган оғиз, боласининг гап-сўзи. Барчаси ўша кундаги
ўхшашликлар. Тўлов вақти келган кўринади.




Хавотир олиб орқасидан чиққан хотинига шаҳарлик ўғлини уйғотишни буюрди. Қаншар томонга бирровга қаради. Ҳеч нарса кўринмаса-да, тўланинг оғзи
Дунётепанинг ғорини оғзидек бўлиб кетганини ўзича
ҳис этди. Худди ютиб юборгудек. Кўзлари мўлтираб,
нима қилишини, нима дейишини билмай турган хотинига овозини баландлатди:

— Бор, ўғлингни турғаз, дедим

ХОТИНЛАР НИМА ДЕМАЙДИЛАР

Биргад кенжасини алоҳида яхши кўрарди. Исминиям отасининг акаси — Алишер амакисининг хотираси учун қўйган. Шунинг учун бўлса керак, бошқа
болаларига қилган дўқ-пўписасини унга қилмасди.
Аярди. Бир кўнгилда боланинг кўнглини синдириб
қўймаслик, бир кўнгилда яқинлашиб келаётган хавфхатарни олдини олиш мақсадида гапни узоқдан бошлади.

— Энди Алишербек, каникуллар ҳам тугаб қолгандир. Қандай бўлди ўзи; Қўй-қўзилар билан тил топишдингизми2

Ярим кечаси нима учун турғазилганига ҳайрон
бўлган Алишер отасининг бунақа саволига, яна сизлаб
гапиришига ажабланди. Уйқу аралаш кўзлари билан
чўкка тушиб ўтирганча бир отасига, бир тиззасига қаради. Бош эгди.

— Ўқишлар қалай)

— Яхши, — бола эснаб ғудранди.

— Бу дейман ўғлим, ўғил бола деган нарса хотинларнинг ғапига аралашмайди. Сен яхши бола бўл. Китоб ўқи. Нима қиласан аёлларнинг гапига қўшилиб, Ким
касал бўлди, ким нимадан тузалади, ҳеч ким билмайди.
Заркумушнинг қизини дўхтирлар тузатишган.

: — Ай, йўқ. Ўқитишган экан. Муллалар ўқишибди, —
уйқу аралаш жавоб берди ўғли.

Эшик ортида вужуди қулоққа айланиб турган онаси гапга қўшилди.



— Вой, ўғлим, мана мен кафил, Ойшани тўрт йил
дўхтирда даволашди. Сен биринчи синфга борганингда у дўхтирга борганди. Аввал бирга ўйнардиларингку, эсингдами Дўхтир даволаган ўғлим, дўхтир де.

— Онаси мулла ўқиб даволади, деб айтди-куё

— Ҳа, энди, онаси эси пастроқ хотин-да, айтаверади. Хотинлар нима демайдилар. Дард берган шифосини ҳам беради. Ким нимадан тузалишини Худо билади.

— Худо йўқ нарса. Пионервожатиймиз ҳам, директоримиз ҳам ленейкада шундай дейишган.

Гапини йўқотиб қўйган бригадир томоқ қириб қўя
қолди.

— Костюм-шимларинг яхшими. Бўтигингдан сув
ўтмаяптимиё

— Ҳи, яхши.

— Янгисидан олиб берайликми, — гапга қўшилди
онаси.

— Қишлоқ магазинидагиларни шаҳарга кийиб
бўлмайди.

— Шаҳардан олиб берамиз-да, улим.

— Мени Ғофур ака автобусга чиқариб келадиларку Ким олиб беради

— Керак бўлса Ғофур акант Самарқандга бориб олиб
берадилар, — онаси шундай деди-ю, тилини тишлади.
Ўғлининг инжиқлигидан эрининг авзойи бузила бошлағанини сезиб, бирор нохушлик бошламасидан олдин,
ўғлини хонадан олиб чиқмоқчи бўлди.

— Кеч бўлди, ўғлим. Энди ётақол, фақат эсингда
бўлсин, Ойшани дўхтирлар тузатишган.

Эр-хотиннинг бир-бирига айтадиган гапи топилмади.

ЎТМИШГА ТИК ҚАРАШ АЗОБИ

Биргадга тонг отмади. Ўтирса уйга, юрса ерга сиғмади. Олтмишни қоралаб биринчи бор қаншар томонта тик қаради. Тўғри, қоронғида ҳеч нарса кўринмасада, тусмоллаб ўша томонга юз бурди. Қарашга куч топа




олди. Қачонлардир бир кун барибир шу қўрага, тўлага,
қаншарга қараши, ўзига-ўзи нималар учундир ҳисоб
бериши кераклигини англади.

Билмай юрган экан. Куннинг биринчи ёруғи аввал
қаншарга, кейин қишлоққа тушаркан. Тўғри ертўланинг оғзига тушаркан. Юрак ютиб тўланинг оғзига
қаради. Кўзи аниқ илғамаса-да, тўла оғзини тупроқ
босганлигини ҳис этди.

Эшонбобонинг ертўласи.

Шу вақтгача ертўлани оғзини очиб қўймаганлигига, қаровсиз ҳолда ташлаб қўйганлигига ачинди. Бир
зумда эллик йиллик ҳадик, қўрқув, ўзига ишончсизлик
ўрнини отасининг шаънига мос бўлишлик ҳисси эгаллади. У ёқ-бу ёққа юриб кўрганди, қадам олиши дадил-дадил эканлигини сезди. Танасига куч энаётгани,
ҳар қалай бутун танаси қувватга тўлаётганини ҳис этди.
Омборхонадаги бағдодий эшикнинг зулпакини икки
кафтига олиб силади. Кейин кафтларини юзига суртди. Отасининг нигоҳи елкаси оша қараб тургандек
бўлди. Юрак ютиб, орқага қарашга ботинолмади.

— Мени кечиринг...

Ёмғир тиниши билан бу нон емасларнинг барини
ертўлани йўлини очишга, оғзини, атрофини тозалашга
олиб чиқаман. Қишлоқнинг нақд пешонасида турган
ертўлани кўрган меҳмонлар бу нима дейишса, Эшонбовони тўласи, дейишади. Қайси Эшонбобонинг ертўласи дейишса-чи Яхши эмас. Отасининг оти харобазор жой номи билан аталса яхши эмас. Атрофига қараб
қўйиш керак...

ТАРНОВДАН ТУШГАН СУВ СОВУҚ БЎЛАДИ

— Сани отанг чақираяпти, тур. Биласанми, болажон, Ойшани дўхтирлар тузатишган. Уни ўқитишгани
йўқ. Касални дўхтирлар тузатишган. Касални дўхтирларга кўрсатишган-да. Яна бирор жойда касални ўқитиб
даволашибди, деб юрма-а. Заркумуш холанг боласини
олдида касалхонада ётавериб, суйилиб қолган. Нима




деганини ўзиям билмайди. Отанг нима десаям тушундим, дегин хўпми, болам

Бола, тарновдан тушаётган муздек ёмғирга бетини
ювиб, отасининг олдига шошди. Шаҳарга ўқишга кетиши керак эди. Ухлаб қолгани учун койиса керак.
Кўчада отасини ишга олиб бориб, олиб келадиган юк
машинаси кўринди. Шофёр капотни очиб челакда сув
қуярди. Қўйхонадан тутақиб чиққан отаси важоҳат
билан ўғлига бақира кетди.

— Сен, манқа, нега хотинларнинг гапига аралашиб
юрибсан. Яна аралашсанг қошингга ўсма қўйдираман.
Молларга нимага қарашмайсан" Шаҳарда ўқиганни
шохи бормикан7 Қўлингни совуқ сувга урмасликни
кимдан ўргандинг

Алишер бир совуқдан кўкариб кетган қўлига, бир
тарновдан оқаётган сувга, бир отасига қаради.

— Ҳой бола, мен сени не умидлар билан шаҳарда
ўқитаётганимни биласанми Хотинларга этана бўлишни
кимдан ўргандинг Бир ками хотинларни иштонига жияк
бўлишинг қопти. Сени одам бўлсин, итнинг орқа оёғи
бўлмасин, тошлар орасида елканг қисилиб ўтмасин, деб
ўқитяпман. Хотинларга кайвонилик қилиш учун эмас. Ёки,
Андақулни ишини қилсин деб эмаст Тушундингми — отаси қулоқ-чаккаси аралаш тарсаки тортиб юборди.

— Тушундим, — деди, нимага тушунганини ўзиям
билмай, онаси айтган гапларни такрорлаб.

Тарсакининг зўридан ҳовли битта бўлиб чалпакдай
йиқилди. Кийим-боши лойга ботди.

— Энди қишлоқда ўқийсан. Оқсоқларга қарайсан.
Қолганини кейин кўрамиз

Алишерга эркаланиш учун ялтоқланаётган Олапар
тарсакининг овозидан қўрққанидан ғингшиганча, думини орқа оёқлари орасига қисиб, ўзини панага олди.

Емғирда қолган Алишерни онаси ва янгаси уйга олиб
киришди. Тиззаси бир оз шилинганини, тарсаки тушган жой ловуллаётганини айтмаса, ҳаммаси яхши. Айниқса, қишлоқ мактабида ўқиши. Бу ерда у синфком
бўлса керак. Тўртинчи "а"га олишармикан ёки "б"га.



Мактабга Жаркўчанинг қайси тарафидан боргани
яхши Яқин йўлдан лой кечиб борсамикан ёки узоқроқ бўлса-да, тош терилган йўлдан боргани яхшими
Лой кечиб борса кулишса керак. Тош кўчадан юрса
тегирмоннинг олдидан ўтиш керак. Лекин, Халила Охун
зўр-зўр маънили гапларни айтади-да. Бир эшитган одам
кейин такрорлаб юраверади. Яқинда айтган гапини
ҳамма айтиб юрибди.

Асл одам хато қилмас,
Асл ёмон вафо қилмас.

МАСТУ МУСТАРИР ЎТГАН КЎЧА

Жаркўча – Каттасойдан бошланиб, Ҳаётбоши тоғи
томон илон изидек буралиб кетган йўл, аслида ёғинсочин кўп бўлганда ўнгирлару ҳовлилардан йиғиладиган селу селовани сойга қуядиган жар.

Ҳам жар, ҳам кўча. Шунинг учун уни Жаркўча дейишади. Яна битта оти бор — Туркариқ. Туркариқ Авлиёота мазорати жойлашган қишлоқда тугайди.

Кўча бошидан жар бошига юрганни тоғликлар
"ўрлади" дейишса, жар бошидан кўча боши томон юрган одамни "энди" дейишади.

Туркқишлоқнинг яхши-ёмони шу кўчада. Ризқи шу
кўчадан кириб, тобути шу кўчадан чиқади. Бўлғулиғи
ҳам, кўргулиги ҳам. Чолу кампирлар кўча чангитган
болаларни кўриб қолишса, астойдил койишади.

— Бундан масту мустариқ ўтган, Авлиёота ўтган...

— Кўчани чангитма, уволи ёмон. Ризқимиз шу кўчадан келади-я.

Энақиз кампирнинг чоли — Мулла Абдураҳмоннинг
қайтганига ҳам сал кам бир мучал айланди. Қазосидан
икки йил ўтиб, кампирнинг тушига кирган чоли, уни
ёнига чақираётганмиш. Икки уй, бир даҳлиз, бир айвондан иборат, атрофи қаровсизликдан нақд тўқай
бўлиб кетган ҳайҳотдек ҳовлидаги ёлғиз кампир, қўлига
ҳассасини олганча ҳовли айланиб ўзича чолига бақириб-чақирган бўлди.




— Жойингизда жим ётинг-да энди. Нима қиласиз
безовта қилиб).

Орадан йиллар ўтиб, кампир шу деганига пушаймон бўлди. Чоли қайтиб тушига кирмади. Иккисидан
тирноқ ҳам йўқ. Энақиз раҳматли Мулланинг иккинчи
хотини. Биринчиси билан ажрашишган. Ундан уч қиз,
икки ўғли бор.

Бир вақтлар бир дона ғаллани ҳам ҳақини тўламасдан уйига олиб келмайдиган бригадир эди. Биргад вақ-–
тида довдирроқ эди. Тез ёниб, кеч ўчарди. Унда-бунда
Абдураҳмон тезов ҳам дейишарди. Бирда — Сталин 3амонида ғалла хирмонининг тузсиз овқат қилган оишазига овқатини тузи йўқлигини айтган. Шунда ошпаз:
"Сталин туз бермаса нима қиламан", дегани учун уни
бир уриб жағини тушириб қўйган. Ўша куни бригадирни қамаб қўйишган, жанжални хат-қалам қилиб
бўлмаслиги туфайли тезда қўйиб юборишган. Одамлар
туюнмасин деб, узр ҳам сўрашган. Ўртада ошпазга
қийин бўлган.

Чоли қурғур шунақа давангир эди. Кейин, кейин,
ёши бир жойга мўралагач, катта отасининг китобларини олди. Абдураҳмон биргад мулла Абдураҳмон бўлди.

КЎЗОЙДИН ЙЎЛИДА

Кампирлар Жаркўчадан энишмоқда эди. Олдинда
ҳамишагидек, элнинг айтишича, "қариса-да, қуйилмаган қирчанғи" Ҳувайдо момо. Сурувнинг серкасидек,
бир қадам олдинда аланг-жаланг. Йўл-йўлакай ҳовлима-ҳовли кўз югуртиради. Кимнинг ўчоқбошиси супуриб-сидирилмаган-у, кимнинг тандиридаги кул неча
кундан буён ётганлигини ўз кўзи билан кўриш учун
билар-билмас атрофни кузатади. Саксонни қоралаган
бўлса-да, давраларда бировга гап бермаган. Лекин, бировнинг гапини, деди-ведисини айтмаган. Ўз кўзи билан кўриб, ўз қулоғи билан эшитганини, қўли билан
ушлаганини деган. Шунинг учун уни "Ҳувайдо деянғич" дейишади.




Кампирлар хурсанд.

Уларга энг охири Бердимурод магазинчининг онаси — Тожинор келиб қўшилди. Барчалари қайта бошдан йиғлагудан бери бўлишиб, ҳол-аҳвол сўрашишади.
Етказган кунига, берган ризқига шукр, дейишади. Бир
вақтлар катта эналари саҳармардонда ҳол-аҳвол сўрагани келган тенгқурлари билан қучоқлашиб, йиғлашиб
кўришгандек сўрашишади.

Кун омонат. Вақт-соати келиб бир кун саҳарда
кўриша олмаймиз, дейишганча, кампирлар ҳар саҳар
тенгқурлари билан шундай ҳол-аҳвол сўрашишарди
ўшанда. Бу удумлар ҳам кун сайин кераксиздек бўлиб
бормоқда. Удумлар, меҳрли одатлар Туркқишлоқни тарк
этмоқда эди.

Кампирлар: мулла Абдураҳмоннинг биринчи хотини — Гуландом, иккинчи хотини — Энақиз, Дўмнинг
кампири — Гуласал, Эшмат подачининг беваси — Яхшигул, Сиддиқ монтёрнинг энаси — Санам, Бердимурод магазинчининг энаси — Тожинор. Варчасининг
қўлида тугун. Тўй-ҳашамларга киядиган минсак, жегдаю камзулларини кийишган. Кўчани кампирларнинг,
одатда, сандиқларда ётадиган кийимлари кийилгани
учун нафталин ҳиди босган.

Кампирлар Жаркўчанинг деярли ярмига етишганди ҳамки, тирсак бурилиш ортидан ҳирсдек семиз кўк
ҳангини ниқтаганча, бир вақтлар қишлоқнинг энг олди
бойи Баҳромбойдан ўтаман, деб қасам ичиб, тоғу тошларда шериксиз, ёлғиз чакана боққан, зиён-соя эргашиб, бир оқшом ярим кечаси уйига оғзи қийшайганча,
кўзлари ола-кула бўлиб келган, ўшандан буён ҳатто
одамларнинг маъракасига ҳам бақирганча кириб борадиган, ҳар бир гапини "Падарингга лаънат" деб бошлайдиган Мардон тентак ўрлаб қолди.

Онаси тенги кампирларга ёвқараш қилиб олди-да,
бақира кетди:

— Падарингга лаънат) Баринг эрингни тинчитиб,
қаерга бораяпсанлар ясан-тусан қилиб. Ҳеч жойда тўй
йўқ-ку2 Тўй бўлса мен самовор қўйишим Kepak!




Кампирлар Мардон туртиб-суртиб кетмасин, дейишганча ёш болалардек бир чеккага тисарилишди.

Эшагини кампирларнинг йўлига ғов қилганча, ўнг
оёғини эгарнинг қошига илдирган Мардон қўлидаги
таёқ билан ер чизаркан, касали қўзиди:

— Падарингга лаънат Ҳа, анаву ўғрини кўргани bo
раяпсанларми: Кўргани одам қолмадими сенларга

Важоҳатли овоздан зийрак тортиб, яқин орадаги уйлардан вовуллашганча отилиб чиққан итлардан ҳурккан эшакдан ўмгайи билан ерга тушган Мардоннинг
оғзи-бурни Жаркўчанинг тупроғига тўлганча ўзи билан ўзи бўлди.

Кампирлар энишди.

КАТТАТОРНИНГ МАЙДА ТОШИ

Энақиз кампир чолининг арвоҳини хафа қилиб
қўйганини ўзича англагандан бир йил ўтар-ўтмас, девордармиён қўшниси Бойназар даллолга чоли қайтишидан олдин "кўпайгани саники, шу икки қўй кампирни
маъракасиники", деб топшириб кетган қўйларини қайтариб олди. Чолининг олдига кетишга астойдил ҳозирлик кўра бошлади. Ўлимлиги тахт. Маъракам бировга
оғир ботмасин, дея иккита қўйни боқди. Ҳам эрмак,
ҳам ёмон куннинг ямоғи, деди. Ўлик борнинг борини,
йўқни сирини очади, — деди қаердадир эшитган гапини ўзича такрорлаб.

Чоли айтган: Гуландомнинг болаларидан чўп олмайсан. Эрнинг айтганини қилмаган хотинликка нолойиқ.
Хотин аталмасмиш, тоифаси бошқа эмиш. Бунақа гапларни қаердан биларкан чоли қурғур. Китоб ўқиган-да.

Болалар отасини ранжитишган кўринади. Лекин, бу
ҳақда Энақиз суриштирмаган. Суриштирмайди ҳам. Суриштирганда яхшиликка ўзгариш бўлмаслигини билади. Тўғри, сўраб келишганда эл қатори сўрашишади.
Кундоши билан мана бирга тўй-маъракаларга борибкелиб юрибди-ку. Буям ғанимат эканлигини билади.
Бир вақтлар Гуландом уйларига жанжал қилиб келар



ди. Энди жанжал қиладиган аҳволи ҳам қолмаган. Тик
турганига шукр қилади. Сувлар тиниши учун наҳот бир
кишининг ўртадан кўтарилиши лозим бўлса. Одам,
қўлидан ёмонлик келмай қолгандагина яхши одамга
айланса, ғалати кўринаркан.

— Одам Каттатоғнинг бир майда тошичалик эмас.
Қаттаторнинг бир тоши ҳам етмиш авлодингни кўрган,
керак бўлса. Одам дегани ариқдаги сувдай гап. Келиб
кетаверади.

Бу гапни ҳам чоли айтган.

Чол қайсар бўлган. Дўм билан гапи келишмай қолиб,
чўлга кўчирма қилинадиганлар рўйхатига киритилган.
Аччиқ ва алам устида хотинига: "Лаш-лушингни йиғиштир, кетамиз, Дўм айтган чўлдан ҳам узоқроғига
кетамиз", деган. Хотини: "Ҳеч қаерга бормайман, беш
бола билан қаерга борамиз, Дўмни рози қилсангиз,
рўйхатдан чиқариб ташлар", деган. Бригадир кўнматан. Нима учун рози қилиши керак Оиласи қолса-да,
Абдураҳим қишлоқдан кўчирилиши тайин, Дўмнинг
тиши бор эди. Гапига кирмаган одамларнинг нечасини
сиёсатга қарши, деб қаматган. Мол-мулкини давлатга
ўтказган.

Шунда айтганини қилмаган хотинига талоқ қўйган.
Қишлоқдан куппа-кундуз, яккабўйин чиқиб кетган.
Энақизни чўлда топган. Дўмнинг қўлидан иш келмай
қолгач, Дўм кичик ўғлига деб тош тўктирган жойни
қасдма-қасдига йўлини қилиб, селсоветдан ўзиники
қилиб олган.

Шу ҳовлида болакайлар ўйнамади...

МАРДГА МАРД ҚАССОБЛАР

Энақиз эрмакка қўй боқади. Қўйлар қуйруғини
Кўтаролмай қолади-Ю, жон савил чиқай демайди. Тавба қилади. Қўйлар увол бўлмасин деб, ҳафсаласи пир
бўлганча, даллолга одам чиқаради.

Зум ўтмай, кўзлари ялтираб, кафтларини бир-бирига ишқалаганча, чопонининг остидаги белбоғига ик
Эҳедшр Қрйул 

кита бозараки нон, бир бўлак ипаки ҳолва солиб, даллол келади. Эна билан сўрашган бўлади. Шошиб қўйхонага ўтади. Жойидан туролмаётган қўйларни думбасидан кўтарганча тошини ҳисоблайди. Ҳар доимгидек, ўзи
савол бериб — ўзи жавоб қайтаради.

— Эна, қўй бизники, ўрнига иккита тўхли, қиш-ёз
ейиш-ичишингиз, иссиқ-совуғингиз биздан. Бирдаярим кам-кўстига рози бўласиз. Баракасини беринг, —
дейди. Жавобини ҳам кутмай сўрайди.

— Эна, зўрсиз-да эна{ Нима билан боқдингиз

Мардга мардмиз деганча, кечги ғира-ширада иккита тўхлини ҳайдаб келади. Энанинг қўйларини ўғиллари билан кўтаргандек олиб кетишади.

— Марднинг молига номарднинг кўзи тушмасин, —
дейди кетишидан олдин ўзига-ўзи. Қоронғуда ёмон назарлар синади.

Энақиз ўзини эрта кўкламда ўлсам керак, деб ўйлайди. Ер юмшоқ бўлади. Оёқ учидагилар, таёқ тутганлар
азоб ейишмайди, дейди. Таёқ ушлар биронта қариндоши бўлмаса ҳам, маъракасига одам кўп келишига ишонади. Мени ҳурмат қилишмасаям, муллани ҳурмат
қилишади, дейди хафа бўлган вақтларида, Каттатоғнинг
ҳамиша қор босиб ётадиган жойини кўролмаса-да, тусмоллаганча ўша атрофга қараб. Қайинакасининг невараси Дилафрузни соғинади. Қиз бола бўлса-да, раҳматли бобосини эслатади. Кўзу қоши, қараши, бурни
қуйиб қуйгандек. Ота уруғига ўхшаган қиз бахтли
бўлармиш, деб қўяди ичида. Бахтли бўлсин-да. Ўлсам
сув қуйгучим шу, — деб тайинлаб ҳам қўйган. Ҳозир
Самарқандда ўқийди. Ҳар келганда Самарқанд нон олиб
келади. Кампир у нонни еёлмайди, бироқ билдирмайди. Протез тишлари билан тамшанган бўлади. Аввал
армони йўқ эди. Армонлар бегона эди. Кейин янгидан
пайдо бўлди. Яшагиси келган одамда армон бўларкан.
Дилижонни тўйини кўргиси келди.



АЁЛНИ ТОПГАНИ АЗАГА ЯРАМАЙДИ

Барча кўргулик бурноғи йил қишда, аҳмон-даҳмон
чиққан кун бўлди. Қор ёққанди. Ярим кечаси қўйларига хашак солди. Қўшнисининг ити безовта бўлавергач, овоз бериб, тинчлантирди. Бомдоддан кейин оғилга кирса, қўйлари йўқ. Салкам белидан келадиган қорга
ўтириб қолди. Қачон ўзига келганини ҳам, қандай қилиб
уйига кирганини ҳам эслай олмади. Хаёлида бир фикр
айланади:

— Ҳаром молга ўғри оралайди..

Наҳот шунча йилдан буён боқаётган моллари ҳаром
бўлса: Қўйлар раҳматли чолидан қолганди-ку У бу
молларни шу бир парча ҳовлисини тирмалаб экин экиб,
сотиб мол олганди-ку: Наҳот ҳалол бўлмаса 1

Кампирни қайғу босди. Мол боқмай ўлсин{ Ўлигинг кўчада қолармиди; Худойингда одамлар семиз гўшт
емаса ориғини ер. Даллолни уйида турса бўларди-ку1
Еб кетмасди-ку Подачининг қизини ғайрати пода қайтарда келармиш, дегандек, саксонга кирган кампирнинг
бўрдоқи боқишига бало бормиё Эшитган нима дейди,
энди Моли ҳаром экан, ўғри тушипти, дейди-да, нима
ҳам дерди, — ўйларди Энақиз кампир протез тишларини пиёладаги сувга соларкан, бемалол бирор йил
кўрпадан чиқмайдигандек, ўзини ўраб-чирмаб, печкага ҳам ўтин ташламай...

Бирдан хаёли қочди.

— Жума куни-я, шу куниям ўғрилик қилишадимиё
Бошқа кун қилсаям майли эди-я.

Кампир яратганнинг етказган кунига, берган ризқига шукроналик келтириб, пешин намозига тараддул
қилаётганда, Жумабозорнинг мол бозорига кирадиган
қўтир эчкидан тортиб, кўпкари отгача назаридан қочирмайдиган Бойназар даллол ўпкаси тўлиб дарча ҳатлайди. Қўлида халта. Жумабозорда ҳафтанинг уч куни
бозор. Жума куни катта савдогарлар савдо қилади.
Шанба куни мол бозор. Якшанба — элга бозор. Даллолни ҳафтанинг исталган куни ва исталган соатида




Жумабозордан топиш мумкин. Кирган-чиққан мол
борки, зориққан сотарман борки, даллолнинг назаридан қолмайди.

— Эна, дейди даллол, мендан хафамисиз, хизматингизга норозимисиз, нега қўйларни менга сотмай, бошқаларга сотдингиз, — дейди салом-аликни ҳам унутиб.

— Нормурод қассобдан калла-почаси, терисини олдим, — дейди халтани кўрсатиб. Мен ҳақингизни еганим
йўқ. Даллолликни ҳам пири бўлади, эна. Сизни бирда
норози қилганмидим; Шу қўчқорни кенжамни суннат
тўйига сўймоқчи эдим. Нега бундай қилдингиз, — дейди.

Кампир турган жойи — айвонда оёқларидан кучи
кетиб ўтириб қолди. Қўзғалиб кўрганди, ўрнидан туролмади.

— Қўйларни ҳеч кимга сотганим йўқ, — деёлди, холос. Бир майдон нафасини ростлаб олгач, халтадан чиқиб турган қашқа қўчқорнинг қашқасига қараб, кўзлари
ёшланди. Кўнгли бўшади. Дарди енгиллашди. Дадилланди.

— Ўғри урди. Бировга айтгулик эмас, ўғлим. Қайтиб (қандай) айтаман. Моли ҳаром экан, дейишмайдими Ичимдаги ичимда...

Даллол қандай шитоб билан келган бўлса, халтани
кўтарганча шундай важоҳат билан дарча ҳатлади.

ЧЎПОН ҲЕЧ КИМ БИЛАН ГАПЛАШМАДИ

Томошанинг қизиғи кунботарда бўлди. Мулла Абдураҳмоннинг ҳовлиси мулланинг жанозасидан кейин
бунчалик одамни кўрмаганди. Аввал йўқолган қўйлардан бирини етаклаб даллол ҳовлига кирди. Ортидан
битта мелиса. Ундан кейин қўлларига кишан урилган
уч киши. Биттасига алоҳида кишан урилган. Ортида
битта мелиса. Маълум бўлдики, ёши каттароғи, алоҳида кишан урилгани Нормурод қассоб, учтасидан бири
Жаркўчанинг бошидаги Ўтар муаллимнинг ўғли — Шомурод. Ўғри шу эмиш. Бир кишанда тургани унинг
шериги, ўртасаройлик Асрор чўпоннинг ўғли — Ота



вали. Бировини ҳеч ким танимади. Шаҳарлик дейишди. Энг охирида яна бир мелиса дарча ҳатлади. Ўғри
Шомурод — у ўғирлаган, чўпоннинг боласи Отавали
"қўй бизники", деб қассобга берган, қассоб сўйиб сотган бўлиб чиқди. Иккинчи қўй чўпоннинг қишлоқдаги
қўрасидан топилган эмиш. Ана томоша...

Кеч бўлди дегунча телевизорга термулишиб қоладиган ёшу қарининг барчаси Энақиз кампирнинг ҳовлисида томошабин эди. Мелисалар ўғрини бир неча бор
қўйхонага олиб кирди, олиб чиқди. Девордан ошиб туширишди, сой бўйига олиб бориб, олиб келишди. Хатқалам қилишди. Энадан бир оғиз ҳам нарса сўрашмади. Даллол барчасига бош-қош бўлди. Шу орада тоғдаги қўрасидан беш-олти чоғли қўй, бир эчкини ҳайдаб
Асрор чўпон келди. Қўйларни кампирнинг қўрасига
қамади. Бировга бир оғиз гап демади. Ўғлининг олдига
бориб, тек қотди. Қулочкашлаб оғзи-бурни аралаш тарсаки тортди. Тарсакининг зарбидан қўллари бир-бирига кишанланган йигитлар нақд беш метр нарига, белдан келадиган қор ичига ағдарилишди. Катталар "ув"
дейишди. Болакайлар "вуҳ" дейишди. Чўпон ортига ҳам
қарамади. Чопонининг барини юзига босганча, томошабинлар орасини ёриб ўтиб, дарча ҳатлади.

Ҳовли ўртасида оғзи-бурнидан қон келиб ётган Отавали ва шеригини ўраб олған одамларни мелисалар бир
амаллаб кўчага ҳайдашди. Қайнар мелиса хат-қалам
қилганларга бош бўлди.

Кампир мулзам тортди. Гапирай деса овози чиқмади. Титроқ гавдасини ўнглаб, бир амаллаб уйига кирди. Эшикни ичидан ёпди.

ОҚИ ОҚҚА, ҚИЗИЛИ ҚИЗИЛГА
АЖРАГАН КЕЛИНЧАК

Орадан бир қиш, икки ёз ўтди. Ўшанда, тоғдаги
қўтонида бола-чақаси билан тўлни кутиб қишлаётган
Асрор қайтиб қишлоққа тушмади. Сурувини ҳайдаб
қаёққа кетганини ҳеч ким билмайди. Энанинг қистови




билан даллол чўпоннинг кўпайиб кетган қўй-қўзилар,
эчки-улоқларини эгасига қайтариш учун икки марта
ўтовига борди. Тополмади.

Кейин кампир қўй боқмай қўйди. Барини даллолга
берди.

— Ўзинг биласан, молларни сенга, сени худога топширдим, — деди. Эри бундан салкам ўн беш йил олдин
даллолга айтган гапларини такрорлаб, қўшиб қўйди.
Кўпайгани Дилафруз қизимники. Асрорникини ўзинг
биласан.

Яқинда Ўтар муаллим ўғлини қамоқдан чиққанига
элга ош — кўзойдин берди. Бугун кампирлар ўғри болани — Шомуродни кўзойдинига (кўзинг ойдин бўлсин,
дегани) кўргани боришмоқда.

Жаркўчани тўлдириб кетаётган кампирлар олдида
Ҳувайдо деянғич. Ҳозир у уй тўла хотинлар ичидан Бийражаб (аслида Бувражаб)ни тузламоқчи. Икки бирдай
келини бўлиб, ҳовлисига супурги тегмаганини бетига
айтмоқчи. Ўғриликка келса, ўғри аввал ҳам бўлган,
ҳозир ҳам бор, бундан кейин ҳам йўқолмайди. Дунё
борки, ўғри бор. Дунёнинг оти ўғри дунё. Эҳе, уларнинг ёшлигида бир ўррилар бўлардики, қўй нима бўпти,
ландовур эркакларнинг қучоғидаги ойдай келинчакларни ўғирлаб кетишарди. Мана буни ўғри деса бўлади.
Элниям ўғриси ўзидан чиққани маъқул. Ўзиники ўзига.
Барибир топганини элга қайтаради. Бегона эса еб кетади. Ўғриси ўзидан чиқса, бегона ўғри қишлоққа киролмайди. Ўғриларни ҳам закуни бормиш. Бегона ўғридан кўра бегона жойдан келган райком ёмонмиш. Ёппа
талармиш. Буларни раҳматли эридан ўз қулоқлари билан эшитган.

Ҳувайдо кўзойдинда элга бундан эллик йил олдин
бўлган ўғриликни — можримлик этикдўзнинг қаро уйга
кирса уйни ёритадиган ҳуснлик чиройли келинчагини
ўша замоннинг ўғрилари қандай қилиб олиб кетишганини айтиб бермоқчи. Бошқа вақтда мавриди бўлмайди. Ярашмайди. Келинчакни чиройини эшитганлар,
курганлар эсидан оққанмиш ўшанда. Унинг оқи оққа,




қизили қизилга ажралган, юзидан ой нуридек нур чиқармиш. Юрган йўлларидан анвойи бўй таралармиш.
Олмаси бўлак, анори бўлакмиш. Кўчада юрса, эл томошага чиқармиш. Сув ичса, ичган суви томоғидан ўтиб
тирсиллаган таранг ва силлиқ кўкраклари орасидан
сирғалиб, кўйлагининг ёқаси ортига тушганча кўринармиш. Сулувлигидан ўзи ҳам уялармиш. Охири эл
уни одам эмас, парилардан бу, қишлоқни алғов-далғов
қилди, деганча, ўғирланганига роса қувонганмиш.
Ўғирлаш бундай бўлган. Қасам ичган йигитлар кечаси этикдўзнинг ҳовлисига кириб, айвонда эри билан ётган
келинчакнинг лозими ичига олдиндан ичи чумолига тўлдирилган қамишни пуфлашган. Уйқуси қочиб, чумолига
таланган келин, лозимини қоқиш учун ташқарига чиққанда қопга солишган-у, олиб қочишган. Вассалом.

ЯШАСИН, ЎҒРИЛАР:

Жаркўчанинг бошидаги чап томондаги охирги уй
муаллимнинг уйи. Ҳувайдо шу дарчага яқинлашганда
Энақизга нима деяркин, дегандай гап қотди.

— Дугона, бизлар-ку майли, сен нима деб кўнгил
сўрайсан

— Нима дердим, тобутимни кўтаргин, дейман-да, —
деди аввалдан ўйлаб қўйган, кимдир шу гапни қитмирлик қилиб сўрашини билган, эсимдан чиқмасин деб
йўлма-йўл қайтариб келган гапини такрорлаб.

Дарчадан муаллимнинг хотини кўринди.

Шунда кўк ҳангини чоптирганча, Жаркўчани чангитиб Мардон ўтди. Қоп-қора ёввойи жар мушуғини
бўйнидан боғлаб, эшагига ортиб олган. Мушукнинг
тирик-ўликлиги билинмасди. Мардонни чалғитиш учун
қишлоқ оқсоқоллари гапирган бўладилар:

— Мардонбой, мушукни нега бошидан боғлаб олAHHTU3?

— Думидан боғлашни иложи йўқ1

Мардон мушукни қўлига олади. Мушукка жон киради.




— Падарингга лаънатт Мушук ҳам зиёратга келди.
Боласини ўғирлашган. Ўғридан сўраса ким ўғирлаганини айтади. Улар бир-бирларини танишади. Ўғриларни
обрўйи зўр бўлади. Яшасин, ўғрилар1

Кейин эшагига хала берди. Ўрайдан Авлиёотагача
қаерда хоҳласа ўша ерда ўтлатиладиган, боқувдаги
ҳўкиздек семиз, йилтиллаган кўк эшаги изидан кўтарилган чанг муаллақ қолди.

Ҳеч ким ҳеч нарса демаса-да, кўнгиллардан гап ўтди:

— Тузинг сочилган кўчани тузитмайдилар.

— Кўча чангининг уволи ёмон-а...

— Ҳай, бекор қилди-Я...

Кўзойдиндан қайтган кампирлар кўп ўтмай ўрлашди. Фақат Ҳувайдо кампирга қийин бўлди. Мушукқдан
жони чиққудек бўлиб қўрқиш касали, Мардон ўртага
отган қора мушукни ғириллаган овозини эшитиши, унга
кўзи тушиши билан қўзиди, қўйди. Бундан бир йилча
олдин дўхтирлар касалингизни даволадик, деб ўғлидан
икки қўй олишганди. Эссиз. Яна элга шарманда бўлди.
Яхшиям билган билди, билмаган йўқ.

ЖАРКЎЧАДА ЎТГАН БОЛАЛИК

Жаркўчада ўтган болаликнинг илк хотиралари гурас-турас эшикма-эшик юрадиган лўлилар ҳақида эди.
Ўзидан катта тўрваю хуржун кўтарган аёлларнинг кетидан эргашган саноқсиз болаларнинг ғовур-ғувуридан қўрқиб, чўмилаётган сойидан ширяланкоч ҳолда
қочиб, аввалига дарчалари олдидаги супада бир зум
хангу манг қотиб турган, кейин чопиб ҳовлига кирган
Бекмирза онасининг қучовига бекинди. Гап нимадалигини билгач, онаси унга: "Яна кўчага сўрамай чиқсанг,
девоналар хуржунига солиб кетади, "булбул"ингни бекитиб юр", деганди. Ўшандан кейин яланғоч чўмилмайдиган бўлди.

— "Девонаси йўқ шаҳарнинг баракаси бўлмайд-у", —
деганди Самарқандда университетнинг ўзбек ва тожик
тили факулвтетида ўқиб юрганида форс тилидан дарс



берадиган, кўзлари катта-катта, қулоқларигача тук битган қоп-қора домла. Дарсини девоналарнинг бирорбир иримини айтиш билан бошлаб, бирор-бир удумини сўйлаш билан якунлайдиган тилшунос ўқитувчини
талабалар орқаворатдан "девонашунос" дейишарди...

Охирги марта қишлоққа борганида онасига қилган
ўша муомаласи учун салкам бир кундирки, ичига чироқ
ёқса ёришмайди. Нега шундай қилди Ўзи нима қилгандиё Кўнгли ғаш, кўнгли олатасир. Нима бўлганди
ўзи1 Вақт ўтишининг қийинлигини қара. Бир соат ҳам
шунчалик узоқ бўладими"1

Олис тоғ қишлоғидаги энасини ойда бир кўриш учун
ҳар ойнинг сўнгги шанбасида бориш-келиши олти юз
чақиримлик йўлга тушаркан, бозорлик қилади. Яхши
новвот, филни расми бор қорачой, ошқозон дориси..

Шаҳарлик ўғил келар кун эна салкам икки гектарлик ҳовлига сиғмайди. Ойнинг сўнгги шанбага ўтар кечаси ухламай чиқади. Ўғлининг қош қорайишига яқин
келишини билса-да, каллайи саҳарлаб дарча олдидаги
супачага танда қўяди. Ўтган-кетган ҳам бугун энанинг
шаҳарлик ўғли келишини кутиб ўтирганини билади.
Кўнгил сўраган бўладилар.

— Шаҳарликларни кутяпсизми, эна, — дейишади.

— Ҳа, энди мани болаларим кўмсин-да. Шуларни
кутмай, кимни кутаман. Тоғим ҳам шулар, ўлигимни
эгаси ҳам шулар. Шулардан икки кетмон тупроқ умидворман-да, айланай..

— Эна, дарров шунақа гапларни айтманг-да одамни қўрқитиб, — дейди чакана мол боқадиган подачи Асрор тирриқ. Кейин дарров ўз дардига ўтади. Уғлингиз
келганда айтсангиз, Ширинқул тоғбеги ҳар куни ҳолижонимга қўймаяпти. Ҳақини берсам ҳам яхши жойларга молларни ўтлатмаяпти. Бир оғиз бир нима деб
қўйсинлар. Ахир, каттакон амалдор. Сигирларингизнинг ҳақини олмайман.

Тирриқнинг сўнгги гапи энага оғир ботади.

— Нега энди олмас экансан, оласан. Ҳозир уйда пул
сал узилиб қолганди, пенсиям келиши билан, йўғ-э, бу



гун ўғлим келиши билан қарзни уздираман. Подачининг
ҳақини узмаганни ичган сути ҳалол эмас. Раҳматли қайнотам шундай деганлар, — дейди тоғликларнинг удумига риоя қилиб, қайнотасининг отини тутмай.

— Узр эна, ман шундай.

— Бир айтдинг, бошқа айтма буни. Ширинқулга эса
мени номимдан айтиб қўй, элни қийнамасин. Тоғ отасидан қолмаган. Боламнинг отини майда-чуйда ишларга
аралаштираверма. Тоғбегига патта ҳақини алоҳида, ўзиникини алоҳида тўғри бер, жўжабирдек жон. Оларда
қандай мард бўлсанг, берарда ҳам шундай мард бўл.
Раҳматли қайнотам шундай деганлар.

— Эна, бир илтимос бор эди, — дейди Тирриқ ялтоқланиб, — ўв ёшлигимизда еган турк патирингиздан
қилиб беринг, қаймоқ, сариғмойини ўзим бераман, ҳеч
ким патирни сизникига ўхшатолмайди-да

— Бу гапинг бўлак, сариғмойинг ҳам керак эмас.
Келинимга айтаман, ўргатганман, ўзимдай қилолмасаям, қўли келишган, дейди бир вақтлар ўчоқ бошида ҳеч
ким унга тенг бўлмаганлигини эслаб, — кейин қўшиб
қўяди:

— Лекин, бола, сенга бир гапим бор. Эрқул трактирчининг болаларига жавр қилма, сиғирини йўқотиб
қўйиб, ўрнига бузоқ берибсан. Етимнинг ҳақини ейиш
ёмон. Тўрт етимнинг оғзини сутдан ажратиб, қандай
ётиб-турасан. Ўғлимга айтайми, бузоғингни сигир қилиб
берсинми7 Кейин номусини кўтариб юраоласанми
Асрор тирриқ Энага салом бериб, арз қилганига минг
пушаймон бўлди. Негаям ҳол-аҳвол сўраб кетавермади. Шу гаплар унга керакмиди

— Йўқ, йўғ-э, — деб чайналади подачи.

— Сигирларингни топгунимча, бузов олиб туринглар, кейин сигир қилиб бераман, — дегандим-да, Эна.

Энанинг жаҳли чиқади.

— Етимларнинг сигири топиладими-йўқми, унгача
улар энангни эмиб турадими: Сут-қатиқ ўзингдан чиқса, рўзғорда барака бўлади. Шу ёшга кириб ҳам тирриғлигинг қолмабди-да. Молхонанг тўла қорамол, қўй



қўзинг яқинда Каттатоққа сиғмайди. Эр отининг баҳоси эмас, Асрорбой. Худоям ҳаммани эркак қилиб
яратавермайди; Одамни ҳар нарса бўлгани яхши.

Кампирнинг Асрорбой дегани Тирриққа ёқиб тушди. Бошқа гап қулоғига кирмади. Бир умр исмига Тирриқ эмас, Бойни қўшиб айтишларини орзу қилганди.
Салкам қирқ йилдирки, пода орқасидан юриб, соч-соқолини сурув чанги оқартирди. Рўзғорини ейиш-ичишдан қисиб, йигирма икки қорамол-у, юздан ортиқ совлиқ қилганда ҳам биров бой демади. Биринчи марта
бировдан, яна кимсан, Яхшигул кампирдан Асрорбой
деганини эшитдими "1 Қулоқларига ишонмади. Энди
иши юришади. Колхозга нечта одам раис бўлиб келибдики, Яхшигул кампирдан хабар олмай идорасига кирмаған. Мулла Қодирнинғ ҳовлисидан ҳатлаб ўтмаган.
Баъзи одамлардан ўлган бўлса ҳам қўрқасан-а, тавба
Мулла Қодир зўр одам эди-да. Сути қочган сигирга
дам урса елини чотига сиғмасди. Хислатли Одам эди,
раҳматлик. Кампир ҳам зўр. Дегани деган. Бир гапини
биров икки қилолмаган. Нимага шундай"

Тирриқнинг нақд кекирдагига муштдек қайроқтош
тиқилгандек бўлди. Кўнгли бўшашди. Шу ишни қилса,
бундан кейин Хўжатўпнинг барча одами, битта галстугни йигирма йилдан буён тақадиган Учқун муаллим-у, бировларнинг мотоциклини алмаштириб миниб,
маники деб мақтаниб юрадиган заправкачи Олимтой
ҳам эртадан бошлаб Асрорбой дейдигандек.

— Эна, ўзи бугун кечга томон бир сигиримни бермоқчийдим, шуни Сиз билан маслаҳат қилмоқчийдим, — дейди шоша-пиша, нима деяётганини ўзи ҳам
англамай.

— Ундай бўлса, ҳозир Эрқулнинг болалари мол қўшганда, шу гапингни айт. Пода қайтарда арқон билан
чиқишсин, сигирнинг бошини ўзинг боғлаб, уйига элтиб бер. Қўлинг очилмагунча, кўнглинг ҳам, йўлинг ҳам
очилмайди. Сен-ку бу гапларни тушунмайсан-у, барибир бир кун нафи тегар, деб айтаяпман-да. Эшонбобонгнинг арвоҳи ҳам шод бўлади. Авваласи сигир то



пилар, топилмаса бош ёриғи, дўппининг остида қолгани дуруст. Сан ҳам, ман ҳам кунга матал одамлармиз,
кетамиз. Иснод ёмон нарса. Инсон ўзига ўзи матал ёзиб
кетади. Ҳар кимни юки ўзига етади. Болаларинг, невараларингга жавр қилма1

— Бўлди, шундай қиламан. Ҳеч кимга айтманг, жон
Эна. Мен Сизни яхши кўраман

КУНГА МАҲТАЛ КАМПИРЛАР

Ҳар ойнинг сўнгги шанбасини Яхшигул кампир дарча олдидаги супада ўтказади. Шу куни шаҳардаги ўғли —
Бекмирза келиши керак. Эркалаб Бек ўғлим, дейди. Ўғли
билан худди катта одам билан таплашгандек Сизлаб
сўрашади.

— Эна, сиз деманг, сен деяверинг, ноқулай-да,
жўраларим кулишади, — дейишига қарамай яна:

— Бек боламдан айланай, яхши келдингизми, довмисиз болам, ҳамиша дов бўлинг-да. Акам кўрмади, отам
кўрмади, Сиз кўринг-да болам, дейди. Сиз менинг акамсиз, Сиз менинг отамсиз, дейди. Ёмон назарлар менга
тегсин, Сизга тегмасин, дейди. Йигит пири қўлласин,
дейди. Сизга боққан балолар менга тетсин, дейди.

Қалтираётган қўллари билан ўғлининг боши, сочини, қошлари, кўзини, юзи, бўйину елкаларини қайтақайта пайпаслайди. Дуо баҳонасида қўлига ўтиб қолган ўғлининг ҳидини ҳеч кимга билдирмай ҳидлайди.
Юзига қон югуради. Чеҳраси ёришиб кетади.

— Катта отангиз раҳматли йигитнинг пири бўлади,
етмиш ёшли кампир ҳам етти ёшлик ўспиринга йўл
бериши керак, дердилар. Сиз десам дебман-да, болажон, хижолат бўлманг. Болаларимни сиз демасам, кимни дейман" Китоб ўқиган одамнинг айттанини қилиш
керак. Онаси сизлаган болани ҳеч ким сан деб бетига
тик қаролмайди-да, жўрангиз кўпайсин. Сизни ҳеч ким
сан демасин дейман-да, болам.

Шундай кунларда энани супадан фақат намоз вақтларидагина кўрмаслик мумкин. Бошқа вақт қишу ёз,



баҳору куз дарча олдида ўғлини кутади. Ойнинг бошқа
шанбалари қандай ўтганини билмайди. Билгиси ҳам
келмайди. Сўнгги шанба куни бошқача. Шу куни яшагиси келади. Узоқдан-узоқ жойдан ҳориб-чарчаб келадиган, бироқ чарчаганини билдирмай, одамларга ҳеч
бир ҳолатда нолимайдиган ўғлини кўрганда кўнгли тоғдай кўтарилади. Кўзига қараб ўғлининг бошида минг
бир ташвиш борлигини билса-да, сўрамайди. Сўрасада ўғли гапни бошқа ёққа олиб кетишини билади. Ҳаммаси яхши дейди. Нима қилсам хурсанд бўласиз, дейди. Онасининг хурсанд бўлса, яшагиси келишини қаердан биларкан Раҳматли чоли шунақа эди. Бирда сен
хурсанд бўлсанг яшагим келади, деган. Ўшанда болалари эшитиб қолмадимикин деб, роса изза бўлганди.

Ёз бўйи ҳар ойнинг сўнгги шанбаси кун пешиндан
оққач, Жаркўчани тўлдириб тупроққа беланаётган
тўрғайларни безовта қилиб кўчанинг нариги бетидаги
қўшниси Энақиз кампир келиб қўшилади. Икки дутона супачага астойдил ўтиришиб, кўнгиллари Тайцоқсойнинг даласидек ёйилади. Дарча атрофига ғовурғувур энади. Дугонаси келганидан хурсанд эна кенжа
келинига чой буюрган бўлади. Дастурхон келишини ҳам
кутмай, нимчасининг чўнтагидан рўмолча олиб ёзади.
Тўй-маъракалардан, унда-бундан чўнтагига илинган
майиз, ширинликларни тўкиб солади. Худди болаликларида хола-хола ўйнаган қизалоқлардек, бир-бирларини меҳмон қилишади. Севинишади. Ҳатто кимнинг
келинига ким кўз олайтиргани, кимнинг ўқишдаги қизи
қишлоққа анчадан буён келмаётгани, бир балоси бор,
бўлмаса келарди-да, деб бошланувчи қишлоқшумул
янги гаплар ҳам уларга эриш туюлади. Бу гаплар душанбаники.

Энақиз кампирнинг аслида дугонасининг олдида
гапирадиган гапи йўқ, уйида кутадиган одами ҳам. Бир
кўнгилда дугонасининг дардига шерик, бир кўнгилда
завқига ҳамроҳ, деб ёнига келади. Ҳар доим кун ботар-ботмас кириб келадиган шаҳарлик ўғлининг қораси кўриниши билан дугонасининг кўз ёшларини ар



тиш, қалт-қалт титраётган танини бир муддат ўзига
келгунча суяб туриш учун ҳам унга шерик бўлади. Бундай қилишни дугонаси сўрамаган бўлса-да, ич-ичидан исташини билди. Қариганингдан кейин одамлар
гапирмаса ҳам, кўкайидан ўтганини билиб қоларкансан.

Бирда кампир дугонасига ўлимлиги учун йиққан латта-лутталарни астойдил бирма-бир айтиб, қайси латта
кимга берилиши лозимлигини тайинлаган. Мана бу
бош-оёқ сарпо ювгучига, дейди фахр билан. Мана бу
яктак-минсак — жағбойларга, мана бу жийда сув қуйганга, мана бу камзул суяганга. Бел боғлаганларга мана
булар. Ўзинг, ўз қўлинг билан берасан, — дейди қатъий
бир оҳангда, гўё Энақизнинг ўзидан кейин қолишини
биладигандек. Шунда хомуш тортиб қолган дугонасининг тайинли ўлимлиги йўқлиги эсига тушиб, йириштирган бўлади.

Дарча Жаркўчанинг энг юқори жойида жойлашган. Кўчага бурилган ҳар қандай уловни кузатиб туриш мумкин. Кампирлар кўчадағги ҳеч бир нарсани
илғамасалар-да, кутаётган уловларини товушидан билишади. Кўпинча биринчи бўлиб Энақиз илғайди.

— Дугон, Бек ўғлинг келаяпти.

ОЛАПАР

Қампирларнинг хурсандчилигига шу вақтгача ёнғоқ
соясида тўшини захга бериб, кесилган калта думи билан хомишакларни эринибгина ҳайдаётган Олапар
қўшилади.

Олапар аввал якка ёнғоқ остидаги сўри тагидан даст
сакраб туради. Қулоқларини динг қилиб, кампирлар олдига ҳаллослаб келади. Зўр бир ишни қойиллатгандек,
уларга бақрайиб қараб туради-да, олд оёқлари билан
супанинг бир четини иштиёқ билан тирнайди. Яхшигул энанинг: "Эганг келаяптими:" — деган гапи тугартугамас, тўғри йўл қолиб, жарнинг тик қия жойидан
ўзини кўчага отади.




Кейин Жаркўчанинг бошида одамлар билан саломлашиб, ҳаяллаган Бекмирзанинг оёқлари остида ялтоқланади. Одамлар кулги аралаш: "Ана, момонинг разведкачиси келди", дейишади. Олапар йўл бошлайди, ортидан Яхшигул кампир эрталабдан буён кутаётган
машина йўлга тушади.

Шаҳардан келган машина ҳовлида тўхтагач, атрофини бир қур айланади. Чап елкасини ерга қўйиб, эркаланади. Атрофини ўраб олган болаларга кулги бўлади. Боши силаниб, икки оғиз яхши гап эшитиши баробарида отилган куйи ҳовлининг кун ботиш тарафидаги
яланг тепаликларига ошиқади. Тўхтамай чопади. Хурсандлигини билдиради.

БЕК БЕРГАНДА БЕТИГА ҚАРАМА

Шу вақтгача икки кампирдан бошқа зот назари тушмаган ҳовли бир зумда таниш-нотаниш болаларга,
мўйлови майса урган жиян, салкам бўй етган қизларга
тўлиб кетади.

Эна уларнинг ҳар бирига ўғлининг арзимас
бўлса-да, пул беришини истайди. Баъзиларига бирда бирон ишини қилдирган бўлади. Бек ўғлим келса
китобингга пул олиб бераман, деган бўлади. Ҳовлидаги ўспиринларнинг аксарияти ана шу қарзларни
ундириш илинжида йиғилишган. Ора-чирада қўшни
келинлар ҳам ушбу ҳолат устидан чиқиб қолишар,
кампир ўғлидан келинларга ҳам пул беришини
сўрайди.

— Бек берганда бетига қарама, қарз бўлиб қоламан
дема, ўлганимда яхшилаб йиғлаб берасан, дейди ўпкаси тўлиб. Шу талотўпда Асрор тирриқ кўзлари чақнаб
қўлида таёғи, резина этигидан тўкилган Жаркўча тупроғи билан ховлиққанча пайдо бўлади.

— Эна, биласиз-ку, бугун Эрқулнинг сигирини
ёнимдан тўламоқчи эдим. Сигирини Боғмазордаги арчазордан топдим. Топмасам ҳам ўз ёнимдан беришимни билар эдингиз-ку..




— Яша, Асрорбой, — дейди кампир унинг кўнглидаги гапни топиб.

Асрор тирриқнинг овози ўчиб қолади.

Зум ўтмай ҳовли сув қуйгандек бўлади. Келини дастурхон ёзади. Ҳар куни икки ёнида тармашгандек бўлиб
ўтирадиган кенжасининг икки қизи бобосидан уялиброқ, дастурхон пойида мўлтирашади. Энақиз кампир
ҳам уйига боришини қайта-қайта такрорлайди. Дугонасининг билагини икки-уч марта ушлаб кўргач, аҳволи
анча яхши бўлиб қолгачгина қўзғалади.

Кейин эна ўғлини ўзига яқинроқ, юзма-юз ўтиришини сўрайди. Кўзларингизга тўйиб олай, болажон,
дейди. Кўзларингизни соғиндим, дейди.

ТУШ

Жаркўча охиридаги подахонада Асрор тирриқ камшик оғзини ишшайтирганча таёғига суяниб турганмиш.

— Эртароқ турсанглар бўлмайдими, тоғбеги хотинининг қучоғидан чиққунича подани Қирратошдан
оширишим керак, дермиш томоғини йирттудек бўлиб,
молини қўшаётган ҳар бир болага ўқрайганча. Шунда
онасининг овози эшитилди.

— Тур болам, подачи кетиб қолади.

— Ҳозир, озгина ётай.

Кейин онасининг умуман бошқача оҳангдаги овози
эшитилди.

— Туринг, болажон..,

— Боринг-эй, турмайман. Силтаб ташлайди Бекмирза. Кейин бирдан туш кўраётганини, хонанинг эшиги
олдида ёш боладек мўлтираб турган онасининг чеҳрасини кўрди-ю, қилиб қўйган ишидан кўнглига ғашлик
тушди. Нега бақирдим7 Нега жеркидим Онаси нима
деб ўйладиё

Эшикка қараган эди, онаси кўринмади. Юз ботмон
юкни кўтаргандек ўрнидан турди. Ҳовлига чиққанида
одатдагидек ҳовли тўла кампирлар эди. Бирма-бир
сўрашди. Дили ёришмади. Онасининг кўзига қарай деса,




қараёлмайди. Қайдан ҳам кеча кечқурун Асрор тирриқни кўрдим. Қайдан ҳам тушимга кирди.

Бўлар иш бўлганди. Кампирлар гурунги орасида онасининг юзига қарамоқчи бўлиб бир неча бор уринди.
Кучи етмади.

Ҳар доимгидек қишлоққа келганидаёқ машинасини ювиб, шаҳарга қайтишга чоғланиши ўзига эриш туюлиб кетди. Шаҳарда ҳафталаб ювилмайдиган машинани қишлоқда ювиши, онасининг ҳовли зинасига ўтириб: "Сиз машина юваверинг болам, мен сизга тўйиб
оламан", дейишини эслар экан, буларнинг барчаси онасига қилган жабридек туюлди. Ҳар доимгидек қишлоқ
одамлари бозордан қайтар-қайтмас шаҳарга жўнашини кечки салқинга қолдирди.

Тушликни қаерига еди, кимлар билан нималар
ҳақида гаплашди — эслолмайди. Онам эшитмагандир,
деган хаёлга ҳам борди. Кўнглидаги ғашлик кўтарилмади.

Якка ёнғоқ тагидаги сўрида аср намозини ўқиётган
онасининг қорасини олиб, намоз тугашини тусмоллаб
сой бўйида айланди. Ўзича энасининг кўнглидан чиқмоқчи эди. Яхши кўришини айтмоқчи эди. Мана мен
келдим, ҳидлаб олинг демоқчи эди. Эркаланмоқчи эди.
Эплолмади.

Елдек учиб келаётган машина ойналаридан шаҳар
яқинлигини эслатувчи кўплаб қизил чироқлар кўриниши билан хаёллари тиниқлашди. Минг марта қатнаган бу йўлларнинг кўп жойларига ном ҳам қўйилган.
Бу чироқларни "Минг чироқ" деб қачон атаганини эслолмади. Кеч кузда Каттатоғнинг бағри қаро тунда
шундай чўғларга тўларди. Чўпонлар ўтовидаги ўчоқнинг олов-чўғи эди улар.

Машинани тўхтатди. Саратоннинг салқин шамоли
хотираларини остин-устун қилди. Энасидан бир оғиз
кечирим сўрашга куч тополмаганига ўзини койиб, ортга
қайтмоқчи бўлди. Эрталаб ишга етиб келиши қийин
бўлишини эслаб, фикридан қайтди. Узи нима қилди-ю,
нима учун узр сўраши керак. Узр сўрайдиган иш




қилишгача борган экансан, ўлганинг шу-да, деди яқиндагина йўлдан олган сигарета қутисидан сўнгги донани олиб тутатаркан. Кўнгилга нега бунчалик ғашлик
тушди" Бу нима" Не-не ишларни, не-не бош оғриқларни бировга бир сўз демай ҳал этган, не-не амалдорларнинг бировдан ўрганиб берган остин-устун саволларига жавоб топиб берган Бекнинг аҳволи шумиё
Нима бўлаяпти ўзи; Наҳот онасига бақирган бўлса
Наҳот жеркиган бўлса: Ўзи хоҳламаса-да, ич-ичидан
онасининг қулоғи оғирлашиб қолганидан биринчи марта хурсанд бўлди.

— Илоё, эшитмаган бўлсинлар-да.

Тавба қилди.

ДЕВОНАСИ ЙЎҚ ШАҲАР

— Бирор нарсадан хафамисиз, боя ухлаб ётганингизда, намоз ўқиётганимда кўзимга кўриндингиз.

Онасининг синиққина овозда айтган гапи охироқибат қулоқлари остида борган сари баландроқ Овозда такрорланаверди. Кўз ўнгида ёнғоқ остидаги сўри
устида намоз ўқиётган, икки қўлини дуога очган ҳолати ўрнашиб қолганди.

Кечаси билан кўзи илинмади. Саҳарда туш кўрдими, қулоғига биров айтдими, англамайди. Бироқ, бугун, пешингача нотаниш бир аёлга иккита нонни садақа қилиши ва ўша аёл раҳмат айтиши шарт эканлиги
ҳақида биров топшириқ берғандек бўлди-ю, уйғонган
заҳоти шу ниятини амалга ошириш учун нонушта ҳам
қилмай йўлга тушди.

Шу ниятни амалга ошириш учун жон-жахди билан
тиришди. Шаҳарнинг катта чорраҳаларида турадиган
тиланчи хотинларга нон улашиш, уларнинг раҳматини
эшитиш илинжида машинасиға бир қучоқ нон солиб,
шаҳар кезди. Лекин, биронта тиланчи хотин топилмади. Чорраҳаларга умид билан боқди. Умид узиб, бекатларга борди. Тўрва кўтарган бир аёлга минг истиҳола
билан иккита нон тутганди, қарғаб берди. Ўтган-қайт


ганлар орасидан мункиллаган кампирларни ахтарди.
Соат тўққизгача ниятини амалга ошириб, ишга кечикмай бориш режаси барбод бўлди.

Соат ўн. Шаҳарда девона, тиланчи топилмасди.

Соат ўн бир. Узоқдан бўш халта кўтариб келаётган
аёлга пешвоз чиқиб нон тутганди: "Сенинг юкингни
нима қиламан, ўзимники ҳам етиб ортади", деганда ичи
тўкилиб кетди.

Соат ўн икки. Вақт ҳам шунчалик тез ўтадимиё

Қулоқлари остида ўша гап: Пешин намозигача бегона аёлга иккита нон бериб, раҳматини олинг.

Кўз ўнгида эса энаси. Рўпарадан келаётган аёл накд
энасига ўхшашидан чўчиб тушди. Ҳадемай, пешинга муаззин овоз беради. Умидлари саробга айланаётганини
англади. Бек бола қўлида иккита нон кўтариб кулиб
турса-да, ич-ичидан йиғлади. Онасига бўлган воқеани
айтиб, тушунтириб бермагани, узр сўрамагани учун
ўксинди.

Ўспиринлик вақтида эрларини қишлоқнинг бирорбир булоғи бўйида кутиб туришларини тайинлаб, ўзлари
тиланчилик қиладиган лўли хотинларни Жаркўчанинг
пастқам жойларидан туриб тошлаганига минг-минг пушаймон еди.

Худди шу онда ҳозиргина ўтиб кетган аёл ортига қайтиб, Бекнинг олдига келди. Сўлғин юзли бўлса-да, кўзида
нур бор эди. Гап-сўзсиз икки қўллаб узатганди, худди
шуни кутиб тургандек, икки қўллаб нонларни олди.
Ўтирди, ўпиб пешонасига сурди. Онасидек, узундан-узун
дуо қилиб, охирида рахмат болам, барака топ, деди.

Бир йигит ва бир аёлнинг йўл ўртасида бир-бирига
нон бераётғани — текин томошани кўришга йиғилган
халқовни оралаб ўтаркан, ўша томоғига ёпишган бир
нарса эриб кетдими, ҳар қалай нафас олиши енгиллашди. Машинаси эшигини очганда муаззиннинг овози эшитилди.

Ишга биринчи бор кечикиб келганди. Ҳеч ким унга
кечикиб келдинг ҳам демади. Хўжайин чақиртириб,
ҳозир юқорида бўлганлигини, жуда катта топшириқ бе



ришганини, эрталаб столида ҳужжатлар тайёр бўлиши
лозимлигини уқтирди.

Бек боланинг ўйлари бўлак эди. Иш қочиб кетмас.
Улгуради. Кечаси билан бўлса-да, қишлоққа бориб онасини бир кўриб келиши керак. Тушунтириши керак.
Узр сўраши керак.

Каттанинг топпириғи ижроси ярим тунда тугади.

КЕЧАГИ КУННИНГ МАТАЛ БЎЛИШИ

Мирзачўлнинг бийдек бағрини қоқ иккига бўлиб,
ўкдек учиб бораётган енгил машинанинг чироқлари тун
зулматини ҳам тенг иккига тилиб борарди.

Қозоғистон чегарасидан ўтишда доимо тихирлик
қиладиган, ҳозирда уйқусираб турган посбонлар, Бекнинг важоҳатини кўрибми, бошқами, чойчақани ҳам
олмасдан дамба — шлагбаумни кўтардилар. Йўл анча
яқин бўлди.

Бекмирзанинг назарида онасини кўрмаганига бир
йил бўлганди.

Ҳар ойнинг охирги шанба куни унга қишлоққа бориб келишга рухсат берилади. Тушгача ишга чиқмасада, осмон узилиб ерга тушмаслигини биринчи бор ҳис
этди. Ҳозир хаёлотга ишхона сиғмайди. Бек боланинг
хаёллари Жаркўчанинг бошида. Уни кутиб турган Олапарда. У ҳозир ҳаммани уйғотган. Меҳмон келишини
ҳаммага билдириб бўлган. Жаркўчани танг қилиб мехмон кутмоқда. Дарча билан кўча боши ўртасида минг
бориб келгандир. Насиб этса кўчанинг ўртасига тушиб,
йўл бошлаб боради.

Кейин, болалигида гурас-гурас бўлиб эшикма-эшик
тиланчилик қиладиган лўлилардан қўрқиб, дарча олдидаги супачада ширяланғоч тек турган ҳолатини эслади. Кулиб қўйди.

Булбуллар булоқ бошидан кўтарилмай, Бекмирза
қишлоққа кириб келди.

Айтувчининг дўриллаган овози аъзойи баданини
титратиб юборди. Вақт жойида тўхтаб қолди.

. 132


— Худойига.

— Худойига.

Бекнинг қулоғига "Жанозага" дегандек туюлди. Нафасини ичга ютиб қулоқ осди.

— Асрорбойникига худойига.

— Эй, бой бўлмай қол, шу вақтдаям одам чиқартирасанми, мулла у ёқ-бу ёғини ювсин, — ўзича ғудранди
Бекмирза. Дарров тавба қилди, шукроналик келтирди.

Каттасойдан бошланиб, қишлоқни қоқ иккига
бўлганча, нақд Каттатоққа бориб қадаладиган қишлоқ
йўли бошида Олапар кўринди. Олапар ирғишларди...

ДИЛАФРУЗ

Тошкенти азимнинг ҳиди димоққа урилди. Кириб
бораверишда, ўнг қўлдаги темир ҳавозалар бир-бирларига сим узатгунча кўриниш бердилар. Кечаси бўлганида ҳаммаёқ қизил чироққа тўларди. Худди чўпонларнинг ўтовидаги ўчоқларнинг чўғидек.

Кечагина шу ердан ўтаётганда "Минг чироқ" номи
қаердан келганлигини, қачон қўйилганлигини эслолмаганди. Ёдига тушди. Албатта, бу номни ҳар бир жойга
ўзича янги ном қўйишни яхши кўрадиган, эндигина
биринчига чиққан қизи Дилафруз қўйган. Бошқа ким
ҳам бўларди.

Кеча энасини соғинганди, бугун қизини соғинди.

ЁШ БОЛА ҲЕЧ ҚАЧОН ХАФА
БЎЛМАСЛИГИ КЕРАК

Воқеа бундан бир йил муқаддам бўлганди.

Билиб туриб қилган ўша номаъқулчилигим ёдимга
тушса, суяк-суягимгача зирқираб кетади. Ўшанда
тўртинчи синфни тугатиб, каникулга чиққандим. Маҳалламиздаги болалар эртадан-кечгача қишлоқ этагидаги Каттакўлнинг қамишзорида ўзларига най ёки ёй
учун ўқ ясашади. Албатта, улар ичида мен ҳам борман.
Ёй (камон)им учун ўқ ясаш жону дилим. Кимсан Абду



халил мерганнинг неварасиман-да Хуллас, эрталабки
нонуштадан сўнг, уйдан чиқиб, тушликда бир келибкелмай, кечқурун қулоққача чангга ботиб, ортга қайтардим. Бунинг учун мени уйда ҳеч ким уришмасди.
Дадамнинг айтишларича, ҳеч кимни хафа қилмасам, ҳеч
ким билан жанжаллашмасам бўлгани эди.

"Ёш бола ҳеч қачон хафа бўлмаслиги керак (ҳатто,
ноҳақ бўлса ҳам)), аммо у ўзидан каттани ранжитмаслиги шарт", — бу гапни деворбир қўшнимиз Мирзо бобо
айтган.

Чангга ботсам ҳам, бетим тирналса ҳам тинчгина
ўйнаб юргандим. Ҳамма гап Тошкентда яшайдиган
Назокат холамнинг ўғли Қаҳрамон бизларникига меҳмон бўлиб келгандан кейин бошланди. Уларга маза.
Шаҳарнинг машина энг кўп юрадиган кўчаларидан
биридаги уйнинг тўққизинчи қаватида яшашади. Уйларига қишки каникулда борганман. Эшикларининг
остигача лифт олиб бориб қўяди. Шаҳарда туғилмаганман-да, бўлмаса эртадан-кечгача лифтда сайр қилардим. Менимча, шаҳарда яшаш яхши. Хоҳлаганча музқаймоқ ейиш, газли сув ичиш мумкин. Қаҳрамон бўлса
қишлоқда туриш яхши, дейди. Футбол ўйнаш учун кенг
майдон, чўмилиш учун зўр жойлар бор эмиш. Унинг
қўл-бети қиз болаларнинг юз-қўлини эслатарди. Оппоқ.
Феълиям қизиқ. У қишлоқдаги ҳар бир нарсага оғзи
очилиб, қизиқиш билан қарайди. Назаримда, унинг учун
ҳамма нарса чиройли, эртаклардагидек. Боғимиз тўридаги бир текисда ўсган, бўйлари йигирма метрлар келадиган теракларни кўриб, "қалъа деворларига ўхшар
экан", — деганди. Биз роса кулдик.

ТУРКҚИШЛОҚ БОЛАЛАРИ

й Биз — бу Туркқишлоқ болалари — қўшнимизнинг
ўғли Меливой, жўрабошимиз Ғофур, синфдошим
Жўравой ва сочига ёғ суртиб, ялтиратиб юрадиган
Худойқул сариқ ҳамда бир тўда ёши кичикроқ қишлоқдошларимиз. Кулишимга сабаб, теракларни "қалъа



деворларига" ўхшатиш биз учун жуда эриш туюлганди.

Бизнинг энг яхши кўрган ўйинимиз — дарахт шохида қувалаш ўйнаш. Бу ўйинни Ғофур Ўратепага —
аммасиникига борганда ўрганиб келган. Марра жойимиз — Каттаҳовуздаги толзор. Бу ўйинимиз ҳар куни
нари борса бир-икки соат давом этарди. Шу икки соат
ичида ҳам ҳаммамиз чарчаб қолардик. Шохдан-шохга
маймундек осилиб юриш осонми7

Қаҳрамон бўлса ўйинимизга қўшилмайди, ўзича
қўшиқ айтиб юраверади. Бизлардан хурсанд ҳам, хафа
ҳам эмасди. Ўша куни ўйинимиз тез тугади. Сабаб,
жўрабошимиз шохдан йиқилиб қўли синди. Шу куниёқ
уни касалхонага кузатдик. Кета туриб, у мени вақтинча жўрабоши этиб тайинлади. Энди мен жўрабоши
Жўрабоши бўлиш зўр-да; Ҳеч ким сенга иш буюрмайди. Сен ҳаммага иш буюрасан

Авваллари толзорнинг шохлари тўла чумчуқ уя бўларди. Биз қувалаш ўйнаб, барча уяларни бузиб юборгандик. Жўрабошимизнинг шохдан йиқилиши чумчуқ
уяларни бузганимиз учун экан. Қишлоғимизнинг тентаги Мардон ака бир куни олдимизга келиб деди:

— Яна толда ўйнасанглар, чумчуқ уяларини бузганларинг учун биронтанг ўласан.

Биз қўрқдик. Қишлоқда ҳамма Мардондан, унинг
қарғишидан, гап-сўзидан қўрқади. Унга ҳавас қилиб
Ғофур икковимиз тентак бўлмоқчи эдик. Дадаларимиздан ўхшатиб бир тарсакидан еб, бу ишни қўйганмиз.

Шу воқеадан сўнг бу ўйинни бас қилдик. Навбат
чилликка етганди. Бу ўйинда Қаҳрамон бизга қўшиларди-ю, шумлигидан бўлса керак, зувлаш ҳеч чекига
тушмасди. Эшитишимизча, шаҳарлик одамлар шум
бўлишаркан. Албатта, бу ҳолат ҳаммамизга алам қиларди. Нима бўлди-ю, чек унга тушди. Зувлаш масофасини Меливой белгилайдиган бўлди. Урган чилчўпи иккиуч уй нари қўшнимиз Нарзи бобонинг дарвозаси олдига бориб тушди. Дарвоза олдида бўйи салкам катта
қўчқордек келадиган ит — Оқтўш ётарди. Тўши оппоқ



бўлгани учун шундай деб аташган. Қаҳрамон Оқтўш
тугул Халли (Халил) бобонинг жарпишакдек келадиган
тозисидан ҳам қўрқарди. У итни кўриб зувлашни ҳам
унутганди. Ранги оқариб кетди. Гапирмади ҳам. Шумлик қилиб, ерга қараганча, гапимизга қулоқ ҳам солмай, аста-секин уйимиз томон кета бошлади.

— Қўрқоқ экансан, йигит киши мард бўлиши керак; — дедим бир кун олдин магазинда икки мастнинг
уришаётган пайтида бир-бирига айтган ва ўша жойда
эшитган гапларимни такрорлаб. Кейин чоғроқ тошни
икки қўллаб кўтарганча Оқтўш томон кетдим. Нарзи
бобо ҳозир чўлда пиёз экади. Эрта баҳорданоқ кўчиб,
кеч кузда қайтади. Уйни қўриқлаб якка Оқтўшгина
қолади. Ҳар ёз болалайди. Ҳаво иссиқ бўлгани учун у
ҳар доим дарвоза олдида цементланган майдончада
тўшини ерга бериб ётарди.

Тошни кўтарганча унга яқинлашдим. Шарпамни
сезиб кўзини бир очиб юмди. У менга ҳатто кечасиям
тегмасди. Ҳидимдан биларди. Орамизда ҳеч қанча масофа қолмади. Тошни унинг калласига ташладим.
Қўлларим қалтирамадиям. Худди бир-икки бу ишни
қилиб юргандек, ҳаммасини хотиржамлик билан бажардим. Кейин Оқтўшдан қўрқиб, мени кузатиб турган болаларга қўшилиб қочдим. Қочаяпман-у, кўзимни ундан ололмасдим. У бошини ердан узолмай, судралганча ичкарига кириб кетди. Ортидан акиллашиб
кучукваччалари эргашди.

Жўраларим мени ўраб олишган, худди чемпионларга
қарашгандек ҳайрат билан тикилишади менга. Ўша куни
кечқурун Нарзи бобо уйимизга келди. Қилган ишим
тўғрисида дадамга айтибди. Бу гапларни опамдан эшитдим. Лекин, кечқурун дадам менга ҳеч нима демадилар. Эртасига тушга яқин меҳмонхонага чақирдилар.
Укам ёки мени койиб, дўғлаб қўймоқчи бўлсалар бу
тадбир Қўлланиларди. Катта хонада дадам ва мен. Урсалар керак, деб ўйлагандим, акси бўлиб чиқди. Узоқ
гапирдилар. Бундан урганлари ҳам маъқул эди... Дадалар болаларини нега уришларини энди билдим.

; 136 ;


Эртаси куни тобим қочиб, аҳволим оғирлашди, танам ўт бўлиб ёнарди. Мени касалхонага олиб боришди. Куну тун кўз ўнгимда ўша манзара. Бошини судраганча кетаётган Оқтўш ва пилдирашганча онасига эргашган кучукчалар...

Орадан бир ҳафта ўтди. Мени кўргани касалхонага
дадам, уларга қўшилиб укам ва Меливой келишди. Улар
олдимда қолишди-ю, дадамни врач чақириб кетди.
Шунда улардан Оқтўшнинг аҳволини сўрадим.

— Ўлди, кўмиб келдик, — деди оддийгина қилиб
укам. Меливой эса Оқтўшнинг боши ҳақидаги тафсилотларни батафсил сўйлай кетди, мен эса ҳеч нима
эшитмасдим. Атрофимда тўрт-бешта ҳамширалар югуриб қолишганинигина эслайман, холос.

ЁМҒИР ЁҚҚАН ТУНДА

Роппа-роса қирқ кун деганда касалхонадан чиқдим.
Аммо, ҳалиям кутилмаганда иситмам кўтарилиб, мазам
қочиб қолади. Касалхонадан мени дадам аравачали мотоциклларида олиб келдилар. Ундан тушарканман, уйга
ҳам кирмасдан тўғри Нарзи боболарникига бордим. У
киши уйда экан. Салом бергач, аввалига кечирим, сўнгра
Оқтўшнинғ боласидан бирини беришларини илтимос
қилдим. Уришсалар керак, деб ўйлагандим, ундай
бўлмади. Аввалига анграйганча туриб қолдилар-да, кейин шоша-пиша, довдираганча, молхонадан йиртиқ халта топиб чиқдилар. Қўллари қалтираганча кучук болаларидан бирини шу халтага солиб бердилар. Гапирмоқчи
бўлганларида кўнгиллари бузилиб, ўпкаси тўлганча
нимадир деб ғудранди. Рози бўлганларини англадим.
Кучукчани кўтарганча уйга келдим. Уйимизда укамнинг
Сиртлони бўлса ҳам, менинг хоҳишимга ҳеч ким қарши
чиқмади. Унинг отини Йўлбарс қўйдим. .

Ҳозирда дарсдан чиққаним заҳоти Йўлбарснинг
ҳузурига чопаман. Барча егулигини ўз қўлим билан бераман ва Йўлбарсга онасини билмай ўлдириб қўйганлигимни тушунтирмоқчи бўламан. Мен ёмон бола эмас


ман, шунинг учун онанг фақат менга ишонарди, дегим
келарди. Шундай десам, Йўлбарс: "Нима, яхши одамлар ишонганларини бошига тош ташлайдиларми" —
деб қолмасин, деган ўйда унга Савол бермасдим. У гоҳ
ҳеч нима тушунишни хоҳламагандек, ағанаб мен билан ўйнашади. Гоҳ ҳамма гапларимга тушунгандек, қаршимда бош эгиб тураверади. Ҳар доим кўзимга тик
қараганида бир маъно уқаман: "Онам сендан буни кутмагандиг"

Охири чидаб туролмадим. Уни етаклаб Каттасойнинг қиш бўйи йиғиладиган суви — Каттакўлнинг этагидаги қамишзорга бордим. Мен тиззалаб ўтирдим. У
қаршимда чўнқайди. Тушунса-тушунмаса унга: "Энди
ҳеч бундай иш қилмайман, ҳатто мени чақаётган чумолини ҳам ўлдирмайман", деб сўз бериб, кечирим
сўрадим. Шундай қилмасам бўлмасди. Назаримда бу
нарса, бу изтироб, бу оғриқ мени кундан-кун елкамдан босиб ерга киргизаётгандек, бугун айтмасам эртага кеч, жуда кеч бўлаётгандек туюлаверарди.

..Иккаламиз қувалаш ўйнаганча ярим тунга яқин
уйга келдик. Ёмрир ёғиши забтига олди. Кийим-бошларимнинг шалаббоси чиққан. Йўлбарснинг бели, қуймичидаги ёмғир излари тунги булутлар орасидан мўралаган ой ёруғида жилваланади. Назаримда, ёмғир ёққан
ўша тунда гуноҳим кечирилган, мутлоқ ювилган эди.

Жаркўча бошида фонус кўтарган шарпа турарди.
Биламан, бу дадам. Биламан, урушмайдилар... Биламан,
урмайдилар ҳам. Мен энди кўп нарсани биламан...

КАЛДИРҒОЧ

Каттасойдан бошланиб, қишлоқни қоқ иккига бўлиб,
нақд Катгатоққа бориб қадаладиган йўл аслида ёғинсочин кўп бўлганда ўнгир ва ҳовлилар, ҳаётлардан йиғиладиган селу селовани сойга қуядиган жар. Уни Жаркўча дейишади.

, Кўча бошидан ҳув адоқдаги Каттасойнинг суви қиш
бўйи йиғиладиган кўл кўринади... Каттакўл.



Уларнинг уйлари бизнинг уйимизга яқин, Жаркўчанинг нариги бетида. Негадир девори битта бўлмасада, опам улар ҳақида гапирганда "бирдевор қўшнимиз",
дейдилар.

Мен акам билан турадиган хонанинг деразасидан
уларнинг айвони ойнаванд, чиройли уйлари яққол кўриниб турарди. У билан биринчи синфни тамомлаб, каникулга чиққанимда танишганман. Улар аслида шаҳарда
яшашади. Фақат ёзда, каникулга чиққанимизда қишлоғимизга кўчиб келишади.

Қалдирғочни менга онаси таништирган. Ўша куни
эрталаб Гулбаҳор хола (онасини шундай деб атардик)
опамдан шунча идиш туриб, катта энамдан қолган кадида ивитилган қатиғидан сўратган эканлар. Кадини
қатиғини мазаси бошқача бўлармиш. Уларнинг уйларига боргандим, ҳовлида бир қизча тупроққа беланиб
йиғлаб ўтирарди. Мени кўрди-ю, йиғлашдан тўхтаб,
ғизиллаганча уйларига кириб кетди. Ҳаял ўтмай эса
эшикда Гулбаҳор хола кўринди.

— Кел, Бекжон, келақол, айланай. Овора бўлибсанда. Ўзим ҳам олиб келардим, ҳай майли. Ичкарига кир,
айланай. Кирақолсанг-чи, деди қўлимдан қатиқ тўла
кадини олатуриб,

— Жардан ўтаётганда қўрқмадингмиё

— Жар эмас, жаркўча-ку, кўчадан ўтаётганда ҳам
қўрқадимиё

— Қайдам, менга ваҳимали кўринади.Кир уйга, нега
турибсан

Уйларига кирмаслигимга кўзи етгач, илтимос қилиб,
деди:

— Синглинг Қалдирғоч менга Сайфининг "ғори"ни
кўрсатинг, деб қўймаяпти, олиб бориб келмайсанмиё
Айланай. Опангдан сўрасанг, хўп десалар, бир кўрсатиб келгин-а, Бекжон{ Ўзим олиб борардим-у, вақтим
йўқ.

Гулбаҳор хола қизиқ хотин. Ҳар бир гапини орасига "айланай"ни қўшиб, зўр атир ҳидлари келадиган
рўмолчаси билан бетимни тез-тез артиб қўяверади. Вой,



бетларингни ёриғидан, оғрийдим-а, айланай, деяверади. Қўлларингни ёриғидан айланай...

— Хўп, — дедим. Қалдирғочни етакладим-у, уйимизга келдим. Уни дарчанинг олдига қўйиб, писиб уйга
кирдим. Бахтиёр акам армиядан олиб келган тошчироқни олдим-у, опамга айтмасдан жуфтакни ростладим. Чунки опам мени Гулбаҳор холаникида, деб
ўйлашларини билардим.

"Уйимиз жойлашган Туркқишлоқдан Тераксойгача
орқама-кетин юрсак-да, сойдан кейин "ғор" ёнидан Теракли қишлоғига ўтадиган ёлғизоёқ йўлда Қалдирғоч
билан қўл ушлашиб олдик. У аввалига ҳеч нима демади. Кейинчалик эса, боғчаларидаги ўйинчоқлар ҳақида,
Жаҳонгир деган бола билан қандай уришгани тўғрисида гапириб берди. Қишлоғимизни сув билан таъминлайдиган Тиниқсойдан кечиб ўтганимиздан кейин, менга қийин бўлди. Қалдирғочни қўлидан тутиб, судрагандек жардан чиқариб олдим, қаршимизда Сайфининг
"рор"и.

Бу ном уй-жой ўрнига мана шу ҳайҳотдек "Ғор"да
яккабош бўлиб яшаб ўтган киши номига қўйилган. Бундан олдин бор-йўғи қишлоқнинг катта болалари билан
бир мартагина борганман бу ерга. Билмадим, ўшанда
бунчалик ботирлик қаердан келдийкин. Бўлмаса тўполон қилсам опам: "Сайфининг ворига ташлаб келаман",
десалар уним ўчиб қоларди. Еорнинг қоронғилиги
ҳақида "кўзни кўзга урсанг кўз чиқади", деб гапиришарди катталар.

Учи-қуйруғи кўринмайдиган, қоп-қоронғи, тушсанг,
биров қўлингдан тортиб чиқармаса, қайтиб чиқишинг
даргумон ғор эшиги олдида нафасни ростлаган бўлиб
ўтирардик. Узимни катта кишидек, эртаклардаги баҳодирлардек ҳис этаман. Йўл бошлаб, энди ғорга тушаётганимда, Қалдирғоч кирмаймиз, деб туриб олди.

— Кирмасак, кирмаймиз-да, — дедим охирги пайтдаги бир оз чўчиганлигимни билдирмаган киши бўлиб.

— Шу ердан туриб қараймиз, — деди у. Рози бўлдим.
Ҳаял ўтмай кетаманга тушди. Жардан ғор томонга чи
www.ziyouz.cortiiflitubxonasi

қишнинг иложи бўлса-да, тушиш ҳақида гап бўлиши
мумкин эмас. Айниқса, Қалдирғочга ўхшаган билан.

Қалдирғочни етаклаб, нишаброқ жой излаб жар
ёқалаб кетаяпман. Бир синфда ўқийдиган жўраларим
Муродулла, Анорбой молхоналарининг томларида тилларини чиқарганча устимдан кулишарди. Узоқдан тилларини чиқаришгани кўринмаса-да, биламан. Қишлоғимизда мен тенги ўғил болалар қизлар билан бирорбир ўйинни ўйнашса, унга тезда қизлардан биттасини
номини қўярдик. Катталардан эшитғанимиздек, "хотинларнинг холаси, қизларнинг дугонаси", дердик. Мактаб
вақтида Кўпайсин Ойдиннинг сумкасини мактаб ҳовлисигача кўтариб чиққани учун, унинг исмини Ойдин
қўйгандик. Бундан кейин менинг исмим Қалдирғоч бўлишини билардим. Ҳатто хурсанд ҳам бўлдим. Чунки, Қалдирғоч ҳам мен яхши кўрган кўлни, бир зум тиним билмайдиган тўлқинларни яхши кқўраркан: У пайтлар денгиз, океан бари мен учун кўл эди. Кўлни яхши кўриб
қолишимга Эшмирза амаким сабабчи. Ўтган ёзда узоқ
чўлдаги кўлга — Айдаркўлга олиб боргандилар. Кун бўйи
ўтириб, бор-йўғи бешта балиқ тутгандилар ўшанда. Мен
кўлни кузатардим. Бедов тўлқинлар қирғоққа ўйноқлашиб, кишнашиб келишарди. Бу ердаги тошларни четга
суролмаганликларидан афсуслангандек, "уф" тортишиб
ортга қайтишарди. Лекин курашдан бош тортиш йўқ.
Янги куч билан, олға) Яна бефойда...

Кечга бориб эса бир манзарани — рангни кўрдим.
Қуёш ботаяпти-ю, кўлнинг чуқур жойлари кўм-кўк,
саёз жойлари олтинранг, қирғоқлари эса қип-қизил.
Худди беомон жангдан кейинги майдондек

Ўзим айтгандек бўлиб чиқди. Энди исмим — Қалдирроч. Лекин мен Кўпайсиндек болаларга бундай деманглар, деб улар билан жиққамушт бўлишни истамайман. Нима, Бекжон дейишмади-ю, Қалдирғоч дейишди. Назаримда, ажабланадиган жойи йўқдек эди.
Ўша ёз улар шаҳарга кетишаётганда опамга Қалдирғочни Олиб қолайлик, деганим ёдимда. Опам: "Катта
бўлганингда олиб қоламиз", деганлар.



НИҲОЯТ БИЗ УЧРАШДИК

Йиллар ўтди. Бу орада Сайфининг "ғор"и жойлашган тепалик текисланиб, ўрмон хўжалигининг беда экиладиган майдонига айланди. Қалдирғочлар ҳам ҳадеганда келишавермайди. Мен уни йил ўн икки ой кутаман. Лолақизғалдоқлар ўсадиган томимизга чиқиб,
қҚишлоғимизга келаётган ҳар бир машинага тешиб
юборгудек бўлиб тикиламан. Қани энди улар кела
қолишса1 Қелганда ҳам аввалгидек қўл ушлашиб, сой
кечишлар қаёқда } Бўйим ўсгани, ёшим каттарганидан
хафа бўлиб кетаман. Менга у билан қўл ушлашиб
юришдан ҳам, Қалдирғочнинг берадиган саволлари,
Қоражарда тулки еб кетган каптарнинг патларини
кўриб, йиғлагудек бўлиб саволга тутишлари, саҳарда
подага мол қўшишда ўзидан катта таёқни кўтариб,
шундоқ ҳам ўз йўлида кетаётган молларни тартибга
чақириши, қўй боққанимизда улоққан қўйларни "мен
қайтариб келаман", деб хархаша қилишлари, кўйлакларига ёпишиб қолган қўйтиканаклардан қўрқишлари
хуш ёқарди. У бошқа қизларга ўхшамасди, катта бўлганда ҳам шундайлигича қолди. Фақат онасининг ҳиди —
хушбўй атир ҳиди қўшилди, холос.

Авваллари унинг қўлидан ушлашим, бетига унниқиб қолган тупроқни артиб қўйишим, сочига илакишган хас-чўпларни олиб ташлашим, кўйлакларидаги
қўйтиканакларни териб ташлашим мумкин эди. Энди
эса, кўзига ҳам қаролмайман. Қарасам, икки-уч дақиқадан кейин ер билан битта бўлиб сочилиб кетадигандек сезардим ўзимни.

Мен у билан учрашишни, учрашганда эса ўн саккизга тўлганлар ўйлайдиган масала тўғрисида гаплашишни жуда-жуда истардим. Бугун-эрта бу масалани
ҳал этмасам, бир умрга кеч бўлади. Қўлимда чақирув
қоғози. У билан гаплашишга роса тайёрландим. Китобларнинг неча бир саҳифаларини ёд олгандирман.

..Ва ниҳоят биз учрашдиқ. Эрта тонгда, Жаркўчани ярим кечаси босиб ўтган илон излари ҳали ўчиб

www.ziyouz.cohf Rutubxonasi

кетмасдан, молларимизни подачига қўшиб қайтаётганимизда йўлда учрашдик. Гап-сўзсиз, имо-ишорасиз.

Жаркўча бўйлаб бораяпмиз. Кўча бошидан Каттасойнинг суви қиш бўйи йиғиладиган Кўл кўринади...

Кўл бўйида ўша тонг айтилмаган гап қолмади. Мен
унга дарё, кўллар ҳақида эшитган, ўқиган афсоналаримни айтиб бердим. Қалдирғоч бўлса тонгни мақтади. "Тонгни суйгучим" деб қўйдим ичимда.

Уйларимизга бир йўлдан борилса ҳам иккимиз икки
йўлдан кетдик. Бу Қалдирғочнинг хоҳиши эди. Бирга
кетмасам ҳам, ўзимни бахтиёр ҳис этардим. Сабаби,
барча нарса истаганимдек, зор-зор кутганимдек бўлиб
чиқди.

Хизматдан қайтгач, тўғри уйга келдим. Баҳор. Каттасой қирғоқлари жийдазорнинг димоғни ёрадиган
ҳиди билан тўйган. Каттатоғ этаги қип-қизил чўғ бўлиб
ёнади. Энтикканча уйга чопаман. Йўлим уйимизга қаратан-у, кўзим Қалдирғочларнинг ҳовлиларида. Ҳовлида
эса ҳеч ким кўринмайди. Хизматнинг сўнгги уч ойи
янги солдатларни йиғишга ёрдам билан ҳар ерда ўтганлиги сабабли, ундан ҳам, уйдан ҳам ҳеч қандай хабар
йўқ эди.

— Қалдирғоч опамла турмушга чиқиб кетдилар —
бу гапни эртаси куни синглим айтди. Кўз олдимда осмонни ёриб чақмоқ отилиб чиқди-ю, келиб бошимга
урилгандек бўлди.

Кўз ёшимни зўрға тийиб турдим. Минг бир илтижо, ўтинч, илинж билан уларнинг ҳовлисига қарайман. Ҳеч ким кўринмайди. Ҳувиллаган ҳовли билан
менинг кўнглим бирдек бўлди. Вужудим титрай бошлайди. Кечга яқин ҳеч ким кўрмасин деб, Қалдирғоч
билан ваъдалашган жой — Каттасойнинг суви қиш бўйи
тўпланадиган жойга бордим. Қўлимда унинг менга ёзган
сўнгги мактуби. Тун бўйи кўл атрофини айланиб юрдим. Тонгда эса Қалдирғочга ўзим кутмаган, ҳеч кимга
айтмаган ва бундан кейин қаерда бўлишимдан қатъи
назар, ҳар тонг айтадиган гапимни айтдим.



БЕОМОН ЖАНГДАН КЕЙИНГИ МАЙДОН

— Эй сен, тонгни севгучи қиз Тонг маликаси. Қайси
гуноҳим учун бундай қилганлигингни суриштириб юрмадим, суриштирмайман ҳам Бу дунёда менинг бирдан-бир орзуйим — сени бахтли қилиш эди. Модомики, менга насиб этмади, сенга — пешонамга сиғмаган
юлдузим, сенга бахт тилайман. Бахтли бўлишингни тилаб қоламан. Севган ва севилганлар ҳақи-ҳурмати, истардимки, кўзлаган юлдузига етолмаган ошиқнинг энг
сўнггиси мен бўлай).

Каттасойдан бошланиб, қишлоқни қоқ иккига
бўлиб, нақд Каттатоққа бориб қадаладиган йўл аслида
ёғин-сочин кўп бўлганда ўнгирлар ва ҳовлилар, ҳаётлардан йиғиладиган селу селовани сойга қуядиган жар.
Уни Жаркўча дейишади. Кўча бошидан Каттасойнинг
суви қиш бўйи йиғиладиган кўл денгиздек кўринаAH...
Ҳудудсиз чўл томондан қуёш кўтарилмоқда. Кўлнинг
қоқ ўртаси — кўм-кўк, саёз жойлари — олтинранг.
Қирғоққа туташ жойлари эса қип-қизил тусда товланади. Худди беомон жангдан кейинги майдондек

Тўлқинлар кўринмайди.

овчи

Жаркўча Каттакўча ёқалаб борадиган Каттасойга
келиб қўшилади. Қўшилиш жойидаги тақир яланглик
эрта саҳарда қишлоқнинг подаси йиғиладиган жой.
Подани подачи тоққа ҳайдагандан кейин бу ерга қишлоқнинг ушоқ, майда туёқ чакана моллари йиғилади.
Биз — жўрам Рустам иккимиз ҳар саҳар шу ерда учрашамиз. Кўйларимизни қўшиб бугун қаерга боқишимизни маслаҳат қиламиз. Тўғриси, аслида ҳар саҳар
бизни бу ерда Облоқул овчи кутиб турган бўлади. Қишлоқда иккимиздан бўлак ҳеч ким билан гаплашмайдиган, ҳеч кимнинг юзига ўхшамайдиган, хурсандлиги ҳам,
хафалиги ҳам билинмайдиган чеҳраси билан бизларни



кутиб олади. Бизга қўшилиб қўй боқади. Баъзида саҳарда қўйларини бизга қўшиб бирор юмуш билан Самарқандга ёки туман марказига тушади. Шу кунлари
биз, албатта, маза қиламиз. Борган жойидан бизга нимадир олиб келиши аниқ.

Кечқурун, подақайтар маҳали, баъзида кечроқ худди шу жойда тарқалишамиз...

Жума куни эди ўшанда. Жўрам иккимиз Эшакўлдининг учи-қийри йўқ ангорида қўй боқиб юргандик.

Энг осон қўй боқиш ангорда бўлади. Қўйлар кўз
ўнгингда, йўқолмайди, бировнинг қўйига қўшилиб кетмайди. Фақат бир нарса — соялайдиган жой йўқ. Шуниси ёмон. Тоғда арчалар ичида қўй боқиш оғир. Ҳар
замонда тоғбеги дегани Тошкентдан катталар келади
деб жонга теккани-чи.

Бироқ биз чўпон таёқларимизни бошини бир қилиб,
устига бирор-бир жандани ташлаб, чайла ясаб оламиз.
Тўғри, чўпон таёқларимизнинг бири узун, бири калта.
Овчининг таёғи энг катта, Рустамни таёғи меникидан
сал кичик. Чўпонлик иримларига кўра, кўчадан топиб
олган таёғи билан қўй боқиб кетилавермайди. Тоза
жойдан олинган таёқни бир учидан кафтлари билан
қисмлаб, басма-бас ўлчаб олинади. Ҳар бир кафт алмашиши чўпон қўшиғининг ҳар бир сўзига биттамабитта мос тушиши керак. Қўшиқ бундай:

Тол таёқ, толман таёқ,
Эга, эга бошини ема,
Минг қўй боқиб,
Муродига етган таёқ.

Буни ҳам Овчи ўргатган. Кафт ўлчовида ўн тўрт кафт
ўлчаб, чўпон таёқ қилиб кетаверса бўлавермаслигини,
ушбу қўшиқни айтиб таёқ кўтарса, молига касал йўламаслиги, бўри доримаслигини айтган. Биз шундай қилтанмиз. Шунинг учун капамиздаги таёқлар калта бўлиб,
чайламиз ўхшамай қолгани учун, Овчининг ўзи бир хил
узунлиқдаги ходалар олиб келиб, чайла ясаб берган.
Қаерга кўчсак, биз билан бирга.



Бундан бир неча кун илгари бу ерларда иш қизғин,
ур-тўполон авжида, бир қанор сомон деб, эшагидан ажраганлар нечов эди. Ҳозир ўтириб ўша пайтларни эсласанг ишонгинг келмайди. Икки қучоқ сомонни деб
жиққамушт бўлганларни эсласам, уялиб кетаман.

Мана, учи-қуйруғи йўқ ангор — ғалласи ўриб олинган жой барчадан ортди-ку{ Ҳозир ҳам қунт қилган,
ҳафсала қилган одам керакли сомонни йиғиши мумкин. Ҳув кўз илғар-илғамас тўзонлар ғалла ўраётган
комбайнларнинг чанги. Дунёнинг қўтир жойи ҳозир
ўша ер. Ангордан эса фақат бир киши сомон йиғади —
Облоқул овчи. Хар жой-ҳар жойда тоғдай дўмпайиб
турган сомон ғарамлари шу кишиники.

Баъзида одамлар келиб, сомонни сотишимизни
сўраб қолишади. Сўраган одам таниш бўлса овчи сотмаслигини айтади. Нотаниш, бошқа жойни одами бўлса
сотади. Яхши пул қилади. Баъзида кечаси сомон ўғрилари ғарамларни олиб кетишади. Амаки бундан хафа
бўлмайди. Янги ғарам қилаверади. Сомон пулидан бизга
ҳам унча-мунча бериб туради. Ҳиссаларинг бор, дейди. Мен амаки берган пулларни йиғиб бораяпман. Эллик икки сўм йиғсам велосипед оламан.

ОВЧИНИНГ ОҒИР КУНИ

Кун пешиндан оққач, амаки намоздан қайтди. Белбоғларини дастурхон қилиб, бозорликни паққос туширдик. Бугун ҳам янги афсона-матал эшитамиз, деган ниятда иккаламиз ҳам амакининг оғзига тикиламиз. Чунки, ўзлари эрталаб қўйларини қўшиб кетишларида:
"Бозордан қайтсам, қизиқ нарса айтиб бераман", детандилар. Рустамнинг қистовидан сўнг амаки маталини бошлади.

— Шу нарсани ўзларингча сўрамаганликларинг учун
раҳмат, — деганди амаки узоқ жимлиқдан сўнг дамсар
уриб. — Иниларим, биласизлар, мен ҳақимда қишлоқда анча-мунча гаплар юради. Ўлганимдан сўнг қирқ йил
юриши ҳам тайин. Барчасига ўзим сабабчиман. Буни



олдиндан билардим-у, ҳеч қачон одамлар олдида
бўйнимга олмаганман. Мана, ўн йилдирки, юртдан чиқиб кетдим. Бунга мени ҳеч ким қистагани йўқ. Ўзим,
ўз ихтиёрим билан шундай қилдим. Чунки, кўрган одам
мендан: "Облоқулбой, Кўкқоядан йиғлаб қайтибсиз,
тинчликми" — дея киноя аралаш сўрагани-сўраган эди.
Ҳеч кимга ўша йиғи сабабини айтмаганман. Ҳатто б0лаларимга ҳам. Эсимни таниганимдан буён қилган гуноҳларимнинг энг каттаси, деб ўшани биламан. Аслида
эса аҳмоқнинг катта-кичиги бўлмаганидек, гуноҳнинг
ҳам катта-кичиги йўқ экан. Сенларга айтишимдан мақсад жўраларингга айтингларки, ҳайвонларга, дов-дарахтларга ситам ўтказмасинлар.

Ўша кун самарқандлик катталардан бири дарчамга
келиб; "Облоқулбек, битта айиқ бола топиб бермасангиз бўлмайди", — деб жуда гаранг қилди. Аввалига
кўнмадим. Катта пул ваъда қилди. Рози бўлдим.

Аслида одам йўргакда текканини бажариши, ялангоёқ ялангоёқлигини қилиши лозим экан. Пул кўрматанлик қурсин, тўрт тангани деб, диндан чиқдим. Қолаверса, менинг ўшанда бошқа иложим ҳам йўқ эди. Чунки, мен умуман бирор жойдан ойлик олиб яшамаганман.
Овчиликдан рўзғор тебратиб, пулдорлар, катталар хизматида бўлганман. Эл бекорга овчининг уйида тинчлик бўлмайди, ўлиги ўзга юртдан келади, демаган экан.
Мен ўз ўлигини неча йилдан буён қўйишга жой т0полмай юрган одамман.

Шу гапни унутманглар Пулга ружу қўйгандан одам
чиқмайди. Катта кетгач, пулни санаб, "қора куннинг
яроғи" дея, сандиққа ташлаганман. Аслида эса қора кунни кўкайдан чиқариб яшаш лозим экан. Бошқа иложим йўқ эди, дейишим ҳам аслида бориб турган
қўрқоқлик, тайинсизлиқдан бошқа нарса эмас. Айиқни отмасам мени биров отмасди-ку1 Ҳамма нарсани
пул ҳал қилади, деган тасаввурлар алдоқчи тасаввурлар экан. Пулга қолган кун тубанлик кунидир. Одам
пўлини ёки мол-дунёсини йўқотганда кўнгли азоб чекмаса, юкдан халос бўлгандек ҳис этадиган бўлсагина




яшашнинг маъниси бошланар экан. Хар ҳолда менда
шундай бўлди.

Эртасига эрталаб наҳорни ҳам чала қолдириб, Ёнасойдаги бир тўда қари дўланани чўтлаб йўлга тушдим.
Ўша пайтда у ерда бир эна айиқ яшарди. Айтишларича,
бир вақтлар ўтган Григорий деган ўрмончи тоғдан қайтаётса, сел йўлида айиқ боласини кўриб, уйига келтирган. Дори-дармон қилиб икки йил боққач, шу ерга
келтириб қўйган экан. Тўда, ғуж дўлананинг каваги
жуда катта. Ўн-ўн беш киши ўтирса бўлади. Ўшандан
буён айиқ шу ерда яшай бошлаган. Кўрганлар уни одамдан ҳайиқмасди, дейишади. Ҳар йилги болалари эс энгач, қояга, айиқлар тўдасига қўшилиб кетаркан. Ёлғиз
ўзи яна дўланада қоларкан.

— Айиқ ўзига озор берган кишини тинч қўймаслигини кўп эшитгандим. Шунинг учун ҳар эҳтимолга, деб
раҳматли бобонгнинг Саманини сўраб олгандим, — деди
мен томонга назар ташлаб. — Айиқни болалаган деб
Очил овчидан эшитгандим. Овчи овчини алдамайди.
Саманни мингганча эрта саҳарлаб йўлга тушдим. Ёнасойга етгач, катта қоятош ортига бекинганча уларни
булоққа тушишини пойлаб ётдим. Тушга яқин уларнинг шовқини эшитилгандек бўлди. Онаси олдида, болалари унинг ортидан пилдирашганча эргашишарди.
Пайтни бой бермай биттасини отдим. Ўқ бошидан тегди. Иккинчи ўқдан сўнг қимирламай қолди. Онаси
унинг олдида айланавергач, унга қарата ҳам отдим.
Шундан сўнггина ярадор оёғини судраб, бир боласини
эргаштирганча, қоя томон қоча бошлади. Тезда ўлжамни
олдимга ўнгарганча қишлоққа қайтдим. Ҳеч ким кўрмасин, деб Каттакўлнинг қамишзорини оралаб уйга етгунимча она сутим оғзимга келганди. Ҳаракатларим зое
кетмади ҳар қалай. Фақат бобонг билди. "Одам боласига лойиқ ишни қилсанг бўлмайдими", деганча бошқа
ҳеч қачон иккинчи Саманини бермаслигини билдир
дилар. Катта отанг одамлар нима қилганини кўзига
қараб билиб олардилар.



АЙИҚ БИЛАН ЮЗМА-ЮЗ

Эрта қишда ҳаётимда (тоғликлар томорқани ҳаёт
дейишади) айиқ изларини кўрдим. Ўшанда танамдан
ўт чиқиб кетганди. Кейинроқ изларни тез-тез учратадиган бўлдим. Ўзини кўрмайман, пойлаб ётишга эса
қўрқаман. Еганим ичимга тушмай қолди. Бир кун кечқурун катта қизим меҳмонга келаётганда ғовимиз
олдида тик турган айиқни кўрибди. Эртасига эрталаб "кўпни кўрган" деб, яна бобонгнинг олдига бордим. У киши саломимга алик ҳам олмай: "Айиқ билан
юзма-юз бўлгин, йўқса нафақат сени, балки бутун
қишлоқни тинч қўймайди", — дегандилар. Олдиларидан "хўп" деб чиқдиму, лекин айиқ ортидан бормадим. Назаримда қишлоқдан чиқишим билан у ортимдан келиб, бўйнимдан бўғганча Ёнасой томон судраб кетарди.

Бу орада айиқ отганимни бутун қишлоқ билди. Учрагандан танбеҳ эшитадиган бўлдим. Чунки, ҳафтада
икки марта, кечаси қишлоққа оралаб айиқ доришининг сабабчиси мен эдим-да.

Қишлоқда ўшанда айиқ отиш гуноҳ ҳисобланарди.
Сабаби — охирги очарчилик йиллари қишлоқ аҳли айиқ
гўшти билан кун кўрган, ўшанда оқсоқоллар: "Омонлик келса, айиқ отган одамнинг юзига қараманглар",
дейишган экан.

Гап-сўзлар жондан ўтгач, қўшотарни яна елкага
ташладим. Саманни сўраб боргандим, бобонг ҳатто
"келдингми" ҳам демадилар.

— Азобинг энди бошланади, — дедилар, холос, юзларини тескари қилиб.

— Сўнгра аччиқ устида уйга ҳам айтмай йўлга тушдим. Ўшанда, назаримда мендан кучли одам йўқ эди.
Овчининг пихи қайтса шундай бўлади. Кўзига ҳеч нарса
кўринмайди. Бир ҳафта тоғ кезиб айиқни қидирдим.
Кечалари қишлоқларни соя тортиб ётаман. Эртаю кеч
қулоқларим остида айиқнинг пишиллашига ўхшаш товуш эшитилаверади.




Эрта саҳар эди. Хаёл билан бўлиб, бир пайт қарасам, Кўкқоянинг қаншари — каллагига келиб қолибман (каллак деб тоғнинг туртиб чиққан, уч тарафи ҳам
жарликдан иборат қисмига айтилади). Орқага қайтдим.
Не кўз билан қарайки, мендан уч қадам нарида ўша
она айиқ турибди. Назаримда кўзлари чўккан, жунлари тўкилиб кетганди. Қўшотарни қўлга олгандим, айиқ
бир уриб учириб юборди. Менга қандай бунчалик тез
яқинлашганига ҳалигача ақлим етмайди. Кейин ўз жойига бориб ўтирди. Жонҳолатда пичоққа ёпишдим. Белбоғда қини бор-у, ўзи йўқ. Шунда ўлимни бўйнимга
олдим. Одамлар "оғир касал бўлиб икки дунё ўртасида
қолганингда олам кўзингга чиройли кўринади", дейишса, ишонмасдим. Бу ҳақиқатга ўшанда имон келтирганман. Кўз ўнгимдан беш болам, хотиним ўтди.
Қилган яхшилигу ёмонликларим бирма-бир хотирада
тикланди. Энтикканча нафас оламан. Айиқ бўлса мен
томонга бир қадам ташлади-ю, тўхтади. Кўзини кўзимдан олмайди. Қулоқларим остида кенжам Ҳамиджоннинг овози эшитилгандек бўлди. Чўкка тушдим. Ғажиб
ташлашини тасаввур этиб, йиғлай бошладим. Шунда
унинг қулоқлари остида ҳам боласининг овози акс-садо
бергандир

Умримнинг ҳар бир куни, ҳар бир соати, ҳар бир
дақиқасида нима қилганим аниқ-тиниқ хотирамда тикланди. Яхшиликларини тополмадим. Ҳаммасига рози
бўлдим. "Гуноҳларингни ўзинг бўйнингга олмагунингча ёки исботи билан кўз ўнгингда кўрсатмагунича жонинг ҳам олинмайди", деганлари ори рост.

Орадан анча вақт ўтгач, айиқ ўрнидан турди. Турди-ю, танасига номутаносиб тезлик билан ортига бурилди. Бурилдию кетди.

Қуёш эндигина ботаётганди.

Саҳардан шомгача айиқнинг олдида тиз чўкиб ўтирдим. Сочларим оппоқ бўлиб кетганлигини юзимни сувга
ювганимда билдим. Бу кун бир умрга тенг кун эди.

Айиқнинг менга тегмаганлигини ҳақорат деб билганман. Бу ҳақорат овчиликни касб этганимдан буён



жонзотларга қилган хиёнат ва жабрларим учун жавоб
бўлса керак.

Бўталарим: Сенлар хиёнат билан покликнинг юзмаюз бўлганини кўрмагансизлар. Поклик ҳеч қачон, ҳеч
нарсага алишилмас, сотилмас экан. Сотилган заҳоти
ўлишини тасаввур ҳам этолмайсанлар.

Сенлар соддалик билан такаббурликнинг, мардлик
билан номардликнинг, ҳалоллик билан ҳаромнинг
юзма-юз бўлганини кўрмагансанлар. Шоҳид бўлганларингдагина гапларимнинг мағзини чақасанлар. Ҳаммасидан ҳам ожизликнинг зўрлик устидан ғолиб келган куни қурсин экан. Мен шу кунни кўрдим. Бу кунни умримдаги энг оғир кун, деб ҳисоблайман. Уйга
қандай келганимни билмайман. Кўзимни очсам, бошимда хотиним йиғлаб ўтирибди.

Мардлик, яхшилик қилиш ҳақида гапиришга ҳамманинг ҳам ҳаққи йўқ экан. Энг камида мардлик ҳақида
бу ёғида ҳалолидан йиққан жири бор одам гапирса,
қилса ярашади. Ялангоёқнинг мардлигидан ё кўзи чиқади, ё оғзи йиртилади. Энг бўлмаганда мардлигининг
кети очилиб қолади. Мардликни бировнинг ҳисобидан
қилганлар кунининг охири ё Мардоннинг ҳолига, ё
менинг ҳолимга тушишади. Бу ҳақда гапириб берарман. Шу гапни айтган куним — сўнгги кунимдир.

Эртаю кеч кўз ўнгимда ўша манзара — ботиб бораётган қуёш, қуёш томон кетаётган айиқ...

Билмадим, бу ҳол қачонгача давом этаркан..,

Яхшиям бир тўмпоқ, ёмон ҳам бир тўмпоқ. Болалар
ўчоғидан ўт бермасаям, доғини кўрсатмасин. Ноқисим
уларга урмасин, деб тоққа чиқиб кетганман.

УМАР БОБО

Облоқул амаки шундан сўнг анча пайт миқ этмай
ўтирганди. Бизлар ҳам. Гап билан бўлиб қўйлар колхознинг лалми полизига тушганини сезмабмиз. Кўп
ўтмай, полиз қоровули, битта хом сапчаниям раисни
рухсатисиз бировга бермайдиган Умар бобо дунёни




бошига кўтарганча қўйларни олдимизга ҳайдаб келди.
"Ҳей, сенларга гап ҳам ҳайф. Ўтоғоларинг Облоқул
бўлса, гўр ҳам бўлмайсанларт Оталарингга айтмасам..."

Шундан кейин амаки белбоғини бир учидан маҳкам сиқимлаб, судраганча ангорнинг ўртасидан қишлоқ
сари одимлади. Йўл-йўлакай ортига бир неча бор қараб
ҳам қўйганди.

Шунда ногоҳ бундан ўн кун илгари бир ёввойи мушукнинг бўйнидан боғлаб, теракка осиб ўлдирганим
ёдимга тушди-ю, қўрқиб кетдим. Жўрамга қарасам,
унинг ҳам ранги ўзиникига ўхшамайди. Қулоқларим
остида амакининг гаплари акс-садо бергани берган.

— Жониворлар, дов-дарахтларга қилган ситамларимиз ҳеч қачон жавобсиз қолмас экан...

Жаркўча Каттасой ёқалаб кетадиган Каттакўчага
қўшиладиган жойидаги яланглик, пода йиғиладиган
жойга ҳар доимгидан кечроқ етиб келдик.

Қўйларимиз одатдагидек ўз-ўзидан ажраб, уйларимиз томон кетишарди.

Овчининг ҳозир ёлғиз яшайдиган уйи нақд жарнинг бошида, ёввойи мушуклар тўла ўз ваҳимаси, ўз
номи ўзи билан Гулдурсой оғзида эди. Ундан нарёғи
қалин арчазор.

Насиб этса, эртага эрталаб, пода йиғиладиган жойда
тўрт қўй-у, икки тўхлиси билан, чўпон таёғига суянганча Овчи ҳеч кимнинг юзига ўхшамайдиган, хурсандлиги ҳам, хафалиги ҳам билинмайдиган дардга тўла
кўзлари билан бизларни кутиб олар...

Овчини жуда-жуда кўргим келаяпти...

ЖЎРАКАПА
Жаркўчадан Каттасойга чиқишда, ўнг томондаги

қалин, эгасиз, сой тўлиб-тошса йўлини тўсади, деб

экилган жийдазорнинг ўртасидаги томча бировнинг уйи
эмас...

Ўша кеча бир туш кўрдим. Опамга айтиб бергандим, етти бурда нон тўғраб, бошу кўзимга силаб, уч



марта туфлатиб ўнгиримга солдилар-да, Йўлбарсга бериб келишимни буюрдилар. Кейин, тушимни ҳеч кимга айтмаслигимни тайинладилар ...

Сочлари жайранинг сихидек бўлиб турган манави
бола — укам Абдурауф, унинг ёнидагиси, кўзларининг
ости шишгани Манноп пиённинг ўғли — Сафоқул.
Жўракапамизнинг томини тузатаётгани эса — Эрмат.
Кунданинг устида йиғлаб ўтиргани — Мирза. Келисопдек қўлларини қаерга қўйишини билмай турган, бўйи
ҳам бизлардан анча каттароғи Салим магазинчининг
ўғли — Рофур. Биз уни Ғопи деймиз. Жўрабошимиз
шу. Яна биттамиз бор — Раҳим. Туркқишлоқ болалари
дегани мана шулар.

Ҳозир ёмонтуркманлар билан тевалашиб келаяпмиз.
Сабаби — уларнинг ўз ҳовузлари бўла туриб, бизнинг
жойимизда чўмилганликлари. Одатдагидек, бу сафар
ҳам тевалашни Еопи бошлади. У йўлда бораётганимиздаёқ бир неча тошларнинг ичидан саралаб олган тоши
билан, ҳеч нарсадан ҳеч нарса йўқ, сувдан боши чиқиб
турган Жонмуродни мезлади. Жонмурод ёмонтуркманлик болаларнинг жўрабошиси. Ростини айтсам, тевалаш ҳалол бўлмади. Биз озчилик эдик-да, калтак едик.
Аммо битта ютуқ бўлди — Жонмуроднинг бошини
ёрдик. Хўш, ўзингиз айтинг, уларнинг жўрабошиси энди
ёриқ бош билан кўчада қандай юради; Боплапмизмиё
Лекин кўпчилик бўлиб бизни дўппослашларини сира
кутмагандик. Чўмилиш жойи бизники, кетинглар десак, кетишади, деб ўйлагандик-да.

Қишлоқдаги барча бола дадасидан ҳайиқса, Сафо бечора опасидан қўрқади (тоғ қишлоқларида онасини "опа"
дейишади). Ҳатто дадаси ҳам опасини кўрганда ранги
оқариб кетармиш. Буни Сафонинг ўзи айтган. Унга жавр
бўлди. Кўзининг остидаги шишни кўриб опаси кечаси
билан бақириб, қишлоқни ухлатмаслиги мумкин. Опасининг ўзи бақириб-чақирса майлику-я, уни овозини
эшитиб, қишлоқнинг барча итлари вовуллашгани чатоқда. Ҳар биримизнинг уйимизга эринмай кириб чиқишдан ҳам тоймайди. Худди биз уни ургандек.



Унинг кўзи остидаги шишни йўқотиш учун Раҳимни магазинга тиш тозалагич дори олиб келиш учун
юборганмиз. Ҳали-замон келиб қолади. Армиядан келганларнинг айтишича, калтак еган жойга тиш дори
қўйилса айни даво бўлармиш. Раҳимга пулни Ғопи берди. Барчамизнинг топган-тутган тангамиз Ғопида туради. Иккита сариқ бир сўмлигимиз ҳам бор. Бири
меники, бири Сафоники. Ғопини айтишича, пул бир
жойда турса туғармиш. Ким билсин

Ёмонтуркманликлар бизни урганликларига чидаса
бўлади, лекин жўракапамизни бузишгани чатоқ бўлдида. Капамиз уларга нима қилди, ахир. Ўзиям яқин атрофда бунақа капа йўқ. Ўртасаройликларнинг капаси —
Сепкисой бошидаги қари ёнғоқнинг коваги. Уч киши
аранг сиғади. Ёмонтуркманликларники эса "Тез ёрдам"
машинасининг пачоғи чиққан кузови. Бизларники эса,
о, кўрсангиз, ростмана уй дейсиз. Деворларини ҳашар
қилиб гуваладан кўтарганмиз. Томиям бор. Шиферларни магазиндан қоровулнинг кўзини шамғалат қилиб
ўғирлаганмиз. Тўғри, ҳаммаси синиқ шиферлар, лекин
уни яхшилаб қўйганимиз учун ҳеч ким синиқлигини
билмайди. Бир кун магазин қоровули Бурхон бобо келиб, жўракапамизни айланиб кўрган, бироқ, шиферларга қайта-қайта қараса-да танимай, индамай кетган.

Капамизга бошма-бош бўлса саккиз киши сиғади.
Мактаб бошланса дарсдан кейинги, таътил вақтлари эса
эртадан кечгача вақтимиз шу ерда ўтади. Чунки, қўй
боқадиган жойимиз ҳам шу ер. Каттасойнинг суви қиш
бўйи йиғиладиган кўлнинг кунботар томонидаги учиқийри йўқ қирғоғи бизнинг ўтлоғимиз. Бироқ, ҳадеб
ҳам капага киравермаймиз. Қачонки, бирор-бир боғ
ёки полизга ўғирликка тушишдан олдингина ёки бугун-эрта бўладиган тўйда кимларни абжағини чиқаришни маслаҳат қилиш учунгина бу ерга йиғиламиз.
Ким нима иш қилишини бўлишиб оламиз. Одатда эса
ҳарпонани ейиш учун йиғиламиз. Ҳарпона — ҳар биримиз уйдан ейиш учун олиб келадиган нарсаларимиз.



ЎРТАСАРОЙЛИКЛАР БИЛАН
БЎЛГАН ЖАНГ

Капамизни тиклаб бўлгандикки, Раҳим етиб келди.

Сафонинг кўзига малҳамни Ғопининг ўзи қўйди.
Сўнгра ётиб дам олишни буюрди. Сафо шу ётган кўйи
қаттиқ ухлаб қолибди. Кечга яқин ўртасаройликлар
билан тевалашаётғанимиздаги бақир-чақирдан сакраб
уйғонди, қўрқди шекилли, додлаганча орқа-олдига қарамай қишлоқ томон қочди.

Ўртасаройликлар билан уришни мен бошладим.
Ўша — менга иккита келадиган Болмонга мушт қўйдим.
Эй, рости билан, қалпини топиб урсанг ўзингдан катта
ҳам йиқиларкан.

Воқеа бундай бошланди.

Капамиз томига синган шиферларни бир амаллаб
ёпиб бўлишимиз билан мўри-малахдек бўлиб ўртасаройликлар келиб қолишди. Олдинда Болмон. Ҳар доим
унинг ёнида юрадиган зиғирдек биттаси дабдурустдан:

— Кеча бизнинг қишлоққа "Икарус" келди, — деса
бўладимиё

Сал ўтмай, гапини "керак бўлса" деб бошлайдиган
Шакарбой унга жавобан ёлғонни ванг қўйди:

— Ўша автобус, керак бўлса, бизнинг қишлоққа ҳам
келди.

— Келгани йўқ.

— Келди.

— Ўтирик айтма. Автобуснинг тош йўлга чиқиб, шаҳарга кетганини ўзим кўрдим-куё — дея гапга қўшилди Болмон ўдағайлаганча.

Улар билан гап талашиб қолдик.

— Бизарда "Жигули" кўп.

— Бизарда "Ява" кўп.

— Силарда "Камаз" ҳайдайдиган шопир йўқ.

— Бўлади. Яқинда Маликнинг акаси оларкан. Дириктирига пулини бериб қўйибди.

— Бизда теримчи қизлар кўп. Уларнинг расми газетға чиққан. Облис танийди.



— Ҳе, теримчиларинг кимга керак" Ана, бари сариқ
касал, эрга тегишга зор бўлиб юрибди-ку, — дейди Болмон бирор ишни менгариб қўйгандек гердайиб, катталар даврасидан эшитган гапини такрорлаб.

Ўртасаройликлар гуррос кулишади.

Гапга яна Шакар қўшилади:

— Бизни қишлоқда бу йил кўпкари тўй кўп бўлди.
Нолвонлар кўп.

— Бўлмаса..

— "Бўлмасанг"ни қўйиб тур. Сенларнинг қишлоғингга Шерали келганмиё

Болмон шундай деди-ю, пастки лабини чўччайтирганча "ҳушт" деб қўйди. Ана шу қилиғи, ўлай агар,
жонимдан ўтиб кетди. Шунда қишлоғимиз уларникига қараганда туман марказидан сал бўлса-да узоқлигидан ўкиниб кетдим. Ахир, бизнинг қишлоққа келадиган ҳар бир машина уларнинг қишлоғини босиб
ўтади. Уларни қишлоғига келгани бизнинг қишлоққа
келмасди.

Шакарбой нимадир демоқчи эди-ю, гапи оғзида
қолди. Нима десин. Ҳа, керак бўлса бизнинг қишлоққа
ҳам келган десинми; Кейин роса кулгига қолади-да.
Қишлоқнинг оти ёмонотлиққа чиқади. У жовдираганча нигоҳини олиб қочарди. Ўртасаройликлар бўлса, бирбирини турткилашганча кулишарди. Жўрабошимизнинг
дами чиқмасди. Кимки қишлоқ учун ор, гап талашса-ю,
гап унга тегмай қолса шундай қиларди. Бундан хурсанд бўлган ўртасаройликлар ҳаддиларидан ошганча,
бизни элакилай бошлашди. Ғопи эса юзини тескари
бурдию кетди. Бу унинг аразлагани, иддоси эди. Кулгини зўри шунда бошланди. Ўртасаройликларнинг бир
нечтаси капамиз олдидаги кекса тут кундасига оёқларини осилтирганча устимиздан кулишарди. Бир-иккитаси капамиз устида кўринишди. Бунга чидаб бўлмасди. Алам қилди. Ичимда Ғопини буралаб сўкдим-да,
муштимни тугиб, жоним борича шундоққина ёнимдаги тўунка устида омонатгина ўтирган Болмоннинг жакига туширдим. У буни кутмаган шекилли, ўтирган



жойидан учиб кетди. Тевалаш бошланди. Бизлардан уч
баравар кўп бўлишса-да, кўп ўтмай қочишди.

Ёмонтуркманлардан калтак еган, капамиз бузилган,
ўртасаройликлардан изза тортган бўлсак-да, уларни
уриб қочирганимиздан хурсанд эдик. Подақайтарда
қорамолларга қўшиб, қўйларни қўрага қамаётганимда
қўлимнинг оғриғига чидай олмасдим. Яхшиям дадам
ишдан кеч қайтадилар, бўлмаса, калтакнинг камига
бирон тарсаки тегиш ҳам олардим.

Ярим кечаси опам билан табибга бориб, пайи чўзилган қўлга дори-дармон суркатиб, охирида шўр пахта
бостириб келдик. Ўшандан буён уйдаман.

Ёлғиз бўлсанг нуқул ўйларкансан. Нега Шерали бир
қишлоққа келса, атрофдагиларига ҳам келмайди Агар
бизнинг қишлоққа келганида анавилар тилимизни қисқа
қилмасмиди

Шўр пахта қўйдириб келгандан кейин қаттиқ ухлаб
қолибман. Тушимда Шерали Жўраевни кўрибман. У
киши биз билан гаплашганмиш, тўғрисини айтсам, нима
деганлари эсимда йўғ-у, бироқ гаплашганлари рост.
Тахминан, акамнинг магнитофонидаги гапларни такрорладилар: "Болажонлар, мен сизларни яхши кўраманг""

Боя айтганимдек, қўлимни пайи чўзилиб кетган, бир
неча кундирки, бўйнимга осилган рўмолдан чиқара олмайман. Ўшандан буён уйдаги барча ишлардан озод
этилганман. Ҳозир азобни укам тортаяпти. Дадам уйда
пайти китоб ўқиган бўламан-у, ишга кетган заҳотлариёқ магнитофонни қўяман. Албатта, Шералини.
Қўшиқларини эшитаверганим сари ўзимни катта одамлардек ҳис эта бошлайман.

Юзимга сепилган сувдан чўчиб уйғониб кетдим. Бошимда юзини хавотир босган опам. Тинмай қарғанадилар: "Вой худойим-э, болам босинқирайдиган бўп
қопти. Боламни урган қўлларинг...",

Сафонинг опаси эса ҳар куни молларини саҳарда
подага қўшиб, қайтарда қишлоқни бошига кўтарган
кўйи ўғлини урганга ўлим тилайди. Ортидан вовуллаш


ганча эргашаётган қишлоқ итларига ҳар замонда тош
отган бўлади. Опамнинг айтишича, итлар одамнинг
яхши-ёмонини билармиш. Йўлбарс ҳам ёқмас одамларни кўргандан билиб, ҳовлимизга йўлатмасмиш. Буни
кейин айтиб бераман.

Айни вақтда опам билан орқама-кетин Ҳайитбой
бобонинг олдига бораяпмиз. Опамнинг айтишича, юрагимни жойига солиб қўярмиш.

Менинг ҳозир ўй-фикрим битта: тезроқ уйга қайтиб магнитофонни қўйсам, "Қалдирғоч" деган қўшиқни бутун қишлоқ эшитса. Жўраларим, худди кечагидек, дарчамиз олдида тўпланишса.

— Жўра, энди ўзинг жўрабоши бўл, деган Ғопи-ю,
сумбати бесўнақай, қизларга ўхшаб кўзларига сурма,
қоп-қора қўлларига хина қўйиб юрадиган Зулпон лўли
ҳам ялтоқланганча: "Жон жўро, қўшиқингизни бо битта
аз сараш, калласидан қўй", деса. Мен яна қайтабошдан
қўйсам. Қўшиқни қўшнимизнинг қизи Қалдирғоч эшитса...

Негадир тушимни ҳеч кимга айтгим келмаяпти.
Қўлим тузалгач, Жўрабоши бўлсам, зўр қилиб жўракапа қурдираман. Эҳ. жўралар, жўракапасиз Туркқишлоқ — Туркқишлоқми1

Жаркўчадан чиқишда ўнг томондаги қалин, эгасиз,
сой селдан тошса йўлини тўсади, деб экилган жийдазорнинг ўртасидаги томи бузилиб ётган уйча бировнинг уйи эмас. У бизнинг жўракапамиз.

Тушимни барибир ҳеч кимга айтмайман.

ЭЛМУРОД ВА ДАВЛАТМУРОД

Қишлоқда аввал кўча уйғонади...

Каттасойдан бошланиб, қишлоқни қоқ иккига бўлиб,
нақд Каттатоққа бориб қадаладиган йўл аслида ёғинсочин кўп бўлганда чағату ўнгир, ҳовлию ҳаётлардан
йиғиладиган селу селовани сойга қуядиган жар. Ҳам
жар, ҳам кўча. Шунинг учун Жаркўча дейишади. Туркқишлоқнинг яхши-ёмони шу кўчада. Ризқи шу кўча
, 158 ,


дан кириб, тобути шу кўчадан чиқади. Бўлғулиғи ҳам,
кўргулиги ҳам.

Жаркўча ёзда магазинни унидай майин бўлиб кетган тупроқдаги илоннинг излари билан уйғонса, қишда
навбатга чиқиб, чакана боқадиган чўпоннинг овозидан
уйқуси қочади.

Эндигина уйғонган қишлоқни айтувчи, товачининг
дўриллаган овози босади:

— Дўмникига жанозага-а-а... Дўмникига...

Дардини ғўнғиллаганча захга тўш бериб ётган
Тўрткўзга айтиб, ҳосилдан бўшаган ерга кечги сабзи
жўягига уннаётган Давлатмурод чўчиб тушди. Аввал
сесканиб, кейин қалтираб айтувга қулоқ тутди.

— Дўмникига...

Ўтира солиб шошганча тиловат келтирган бўлди.
Худди ўша болаликларида Илмисдан қўрқиб калима
қайтарганларидек, тиззалаб ўтириб, калима қайтарди.
Шу асно хаёллари минг бир жойга кетиб, ич-ичдан
хурсанд ҳам бўлди. Хурсандчилик нималигини унутган
юзларига беўхшов табассум югурди. Юзидаги томирларга қон югурганини ачиганидан билди. — Кулиш ҳам
ҳаммага ярашавермас экан, — деди худди беўхшов ишшайган ҳолида қотиб қолган юзини ойнада кўргандек
ўз-ўзига.

Бир оздан сўнг, " Бандангни ўзинг кечир", деганча
яктагининг ёқасини кўтариб туфлаган бўлди. Кетмонни ювиб жойига қўйди. Йиртиқ махси-калиши аввал
оёқ остида ўралашган Тўрткўзнинг белидан, кейин
дарча ҳатлаб Жаркўчанинг тупроғига ботганча йўлга
тушди.

Иўл-йўлакай Элмурод билан ўтган кунларни эслади.

Ўшанда Туркқишлоқ бор-йўғи йигирма чоғли рўзғордан иборат эди. Кейин Барлос, Калтатой, Ирғайчи,
Кенагас, Ўратепа, Кўрпа, Равот тўплар келиб қўшилтан, дейишади. Элмуродларнинг уйи Сепкисойнинг
юқори бурилишида жойлашган. Давлатмуродларники
эса пастроқда, Мусулмонқулининг тегирмони ёни, Сепкисойнинг Каттасойга қуйилиш жойида эди.




Уларнинг болалиги урушдан олдинги катта очарчилик йилларига тўғри келган. "Қимматчилик бўлса
бўлсин, қаҳатчилик бўлмасин", деган гаплар ўша вақтларники. Қилар ишлари одамларни сурувга етолмайдиган тўрт-беш оқсоқ, йўтал теккан, олаўпка қўйларини тоққа ҳайдаб боқиш, мавриди келса уйга бир боғярим боғ ўтин териш бўлган.

Оналарининг айтишича, Элмурод қовун палакларига
чумчуқ соялайдиган пайтда, Давлатмурод эса қовуннинг олди бозорга чиққанда туғилган экан. Отларини
атайин қовуш қўйишган.

Давлатмурод анчайин қайсар, ноҳақ бўлса-да, айтганида турадиганлардан эди. Йиқилган ёнини бермаслиги учун "Мурод ўр" дейишарди.

"Бир оз қўрқоқлигингни айтмаса, сендан жўра чиқади", дерди Элмурод болаликларида қўй боқарда куннинг кечига қолиб, эшакка Давлатмуродни миндириб,
ўзи пиёда қолган пайтлар.

Ўша кун Элмурод замзама қилганча Кўктошнинг
юқорироғида, Давлатмурод сал пастроқда ўтин теришаётганди. Бирдан замзама узилди. Давлатмурод ҳушёр
тортди. Бошини кўтариб жўрасига қаради. Элмурод
серрайганча турарди. Ундан ўн беш қадамча нарида
оппоқ, узундан-узун этаклари шамолда ҳилпираб турган Илмис товланарди. Сочининг ярми қоп-қора, ярми
сап-сариқ бўлиб кўйлакка қўшилиб кетган, кўйлакнинг
учи-кети кўринмасди. Юзи бормиди-йўқмиди, эслолмайди. Лекин Илмис жуда чиройли эканлигини билишди. Давлатмурод довдираганча аввал пастга югурди,
кейин юқорига чопди. Бир бало қилиб жўрасини из
лаб топди ва унинг орқасига яширинди. Қалтираганча
нималардир деб ғўлдирарди.

, Улардан тепароқда катта арчанинг айри шохларига
бамайлихотир жойлашган,

гоҳ ёш қизало m ўз-ўзи билан банд Илмис
келинчак Ўра Гоҳ ЙИГИТ, гоҳ кампир, гоҳ чол, гоҳ
товланиб турга а кирарди. Илмис йигирма дақиқаларча
кирдими — ик AAH йўқолди. Осмонга учдими, ерга
си ҳам англамади. Бироқ, Илмис тур

ган жойда арчанинг шохлари қарсиллаб қад ростлагач,
Элмурод ўзига келди, дув қизариб ерга ўтирди. Қайта
туришга куч тополмади. Давлатмурод бўлса, тиззалаб
ўтирганча ерга қараб, тинмай калима қайтарарди.

Давлатмурод ўшандан буён илкисдан синиб тушган
дарахт шохлари ёки шамолдан қарсиллаб синаётган довдарахтларни кўрса, эшитса, юраги ўз-ўзидан шувиллайдиган, боши ўйлашдан тўхтаб қоладиган бўлди.

Орадан сал ўтмай, иккаласи ҳам жонҳолатда пастга — қўйлар ўтлаб юрган жойга қараб чопишди. Қишлоққа қайтишгач, Давлатмурод онасини кўриб йиғлаб
юборди. Шунда Элмурод унга қўрқоқ номини қўйган.
Кейинчалик ҳам бир марта "қўрқоқсан" деган. Яхшилаб ўшқирган ҳам. Бунинг устига: "Сендан нафратланаман, иложини топсам отаман, кўзимга кўринмагин,
мани жўра демагин ", — деган.

Давлатмурод отасидан ўн тўрт ёшида қолган, онасининг туққани ҳам, тургани ҳам битта эди. Уруш бошланганида ўн тўққизни босганди. Сталин столбадаги радиодан гапирган куннинг эртасига қўшни қишлоқлик
Санам сатанг деган уч эр кўрган, ўзидан ўн икки ёш
катта хотинга уйланди. У бир қиз-эргаштирмаси билан
Давлатмуродникига келин бўлиб тушди-ю, шу ерда
равиш топди. Орқасидан келадиган жазманларига қайтиб қарамади. Давлатмуродни маҳкам ушлади. Орадан
беш-олти йил ўтиб, яна бир қиз кўрди. Давлатмуроднинг кўз очиб кўрган фарзанди шу бўлди. Яккаданякка бўлди. Давлатмурод кўп куйинмади. Уруғи ўзи
шундай. Яккаотар.

Қиз тенгини топиб кетганига анча бўлган. Санам
ҳам ёшини яшади. Сатанг оти Санам отин бўлди. Обрў
топди. Хотин-халажлар ўтказадиган мавлудларга бош
бўлди. Иззат билан кўз юмди. "Дунё — билгич эмас, бузгуч экан", — хотинининг жон чиқарда дегани шу бўлди.
Бераман деса ҳам, оламан деса ҳам бир нафаслик экан.

Етти йилдирки, чол ёлғиз. Тоғбеги ўрмон қоровуллигини бекор қилганидан буён эса ишсиз. Боққан жонворини сўйиб ейишни табиати кўтармайди. Шунинг



учун чорва тутмади. Яккақўл деҳқончилик қилади. Хотини борида у-бу нарса орттирганди, хотини кетгач,
уйдан барака ҳам кўтарилди. Бир вақтлар кафанликка
деб йиққанларини ҳам еб-ичиб бўлди-ю, жон чиқай
демайди. Давлат нафақаси унга насиб этмаган. Ўшанда
тенгқурларига қўшилиб ҳужжатларини райсабезга олиб
борганди, игна ютган итдек ориқ бир йигит: "Бобой,
ёшингиз етмайди, бироз кутасиз...", — деса бўладимиё

Чол анграйиб қолди.

— Тенгқурларимга берилаяпти-ку...

Йигит елка қисди. Чоллар билан гаплашавериб устаси фаранг бўлиб кетган йигит сўради:

— Урушга борган қоғозингиз борми

Жавоб беравермагач, тагдор қилиб ғўлдираб қўйди:

— Биз билмаймиз, бобо. Ўзингиздан сўранг. Кейин
яна қўшиб қўйди:

— Ёшингизни тўғирлаб келинг, ўйлаб кўрамиз. Ёшни
қишлоқ совети айтади...

Ўрнинг бетига қон юришди. Жўраси билан битадиган иш экан-ку. Шунга шунча ота гўри қозихонамиё

Йигитга, худди қишлоқ магазинидан қарзга бирон
нарса олиб, пули етмай уятга қолган одамдек, эртага
ҳужжатларни тайёрлаб келаман, — дедию кўчага отилди. Тўғри қишлоқ совети идорасига кирди.

Дўмнинг авзойи бузуқ эди. Давлатмурод билмаганга олди. Уч кундирки, Дўмнинг соғлиғи ёмон, протез
киядиган оёри қақшаб қаттиқ оғрирди. Ҳавога булут
чиққан кунлар Дўмга оғир бўлади. Бироқ ҳеч кимга
билдирмас, дардни фақат тишлари орасидан сирғалиб
чиқаётган гапининг оҳангидан билса бўларди.

Дўм жўрасини совуқ қарши олди.

— Кел, хизмат Қайси шамол учирди: Ўзиям биринчи бор келишинг, тинчликми2

Давлатмурод Дўмнинг "биринчи бор" деганини ўзича
р
англаб, анча тетикланди.

— Испаравка керак экан.
— Нима ҳакда
— Шу, ҳалол ёшим ҳақида...



Элмуроднинг қараши, важоҳатидан ҳайиқиб давомини айта олмади. Тили айланмади. Шу гапни айтишга
улгурганига, куч топганига ҳам рози бўла қолди.

Дўм индамади. Оғир хўрсинди. Деразадан ташқарига қараб анча тек қотди. Чап қўлининг орқаси билан
ОРЗини яшириб чуқур дамсар урди. Кейин ёрилди.
Юзлари қизариб, кўзлари қаҳр сочиб, қўлини мушт
қилиб деди:

— Сенда ҳалол ёш борми Сен ўзингни, ёшингни
ҳали ҳалол деб юрибсанми; Сендан истаганча пасткашликни кутардим-у, бироқ бунисини кутганим йўқ
эди. Тенгқурларинг урушга кетаётганда қандай қилиб
қатордан қолганингдан хабарим бор. Ўшанда ёшингни кичрайтириш учун рўзғорларингдаги биттаю битта сигирни олиб бориб бергандинг. Ўрнингга Ойжамолнинг ёши етмаган норасида сағирини жўнатгандинг. Энди ёшингни каттартиргани келибсан. Ҳалол
ёш ҳақида қоғоз керак бўлиб қолдимиё Ё сигирни
кимга олиб борганингни ҳеч ким билмайди, деб ўйлайсанми Билганлар урушда ўлиб кетди, дейсанми Адашасан оғайни; Каттасой билан Каттатоғ ўртасидаги
одам тугул ҳар бир ит билади буни; Сенинг ҳалол
ёшинг йўқ1 Менинг Давлатмурод жўрам қирқ иккинчи йил ўлган; Қадим жўрачилик ҳақи, мени ортиқ гапиртирмай бу ердан йўқол. Сендан нафратланамант
Иложини топсам сен қўрқоқни, палидни пешонангдан отардим. Тирик эканман, қўлим билан элнинг нонини, ошу ҳалолини оғзингга солиб қўймайман. Сенинг ҳозирги юпунлигинг, яланғочлигинг кўнглимни
заррача юпата олмайди. Раҳм-шафқатни урушдан
қайтмаган ўттиз бир нафар қишлоқдош тенгқурларим
билан кўмиб келганмант

Дўм шундай деди-ю, ҳассасини полга қарсиллатиб
урди. Ҳасса чўртта иккига бўлинди.

Кейин қўшиб қўйди: сенга ўхшаганлар бизда бир
тавоқлик.

Давлатмурод шўрваси қўйнига тўкилиб ташқарига
чиқди. Карахт эди. Дўмни бемеҳр деб санаса-да, бу




қадар деб ўйламаганди. Қирқ йиллик гапга шунчами.
Ичида эса: "Амал битган ўзидан кетмаса-да", деб қўйди...

Дўм ўлганда ҳам салобатли эди. Кўзлари юмилган,
лаблари қимтилган, худди кўзини юмганча нима ҳақдадир ўйлаётганга ўхшар, ҳали-замон бир оёғига ҳассасини ҳимо қилиб ўрнидан туриб ишга кетаётгандек.

Бек юриш бор, бек ўлиш йўқ, деганлар ёлғон айтибди. Дўмнинг шу туриши ҳам бир бекча бор эди.
Олдига кириб чиқаётганлардан зиёд эди.

Давлатмурод майит ётган уйга эл қатори кириб чиқди.

НАФАҚА

Дўмнинг қирқини ўтиши чўзилгандан чўзилди. Давлатмурод ҳеч қачон кунларни бунчалик узундан-узун
бўлишини ўйламаганди. Урушдан қочиб юрган тўрт
йили бир бўлди-ю, Дўмни қирқини кутиш бир бўлди.
Маъракадан кейин бундан ўн йилча олдин тўплаган
ҳужжатларини қўлтиқлаб йўлга тушди.

Қайтишда жўрасининг қабрини зиёрат қилмоқчи
бўлди. Бироқ, қабристон дарвозасидан хатлашга куч
тополмади. Назарида ғовдан ўтса, қайтиб чиқолмайдиган, қолиб кетадигандек бўлди. Дўмнинг қабрини панжЖара ортидан тусмоллаб, тўғрайига келиб чўккалади.
Дуои фотиҳа қилиб, ўрнидан турди. Вужудига нимадир энганини ҳис этди. Шу нарса тириклигининг барча кўргуликларини ўз-ўзига айтмаса бўлмаслигини,
иқрор бўлмаса бошқа ишлари кор этмаслигини таъна
қилгандек бўлди. Енгил торта бошлади. Кўзларига нам
келди. Қалтираган бармоқлари билан пайпаслаб кўрганди, ҳовурини сезди.

Ич-ичидан тавба деди. Кўзига ёш, қалбига йиғи берганидан, ўзида бўлаётган ҳолатларни бошқара олмаганча уввос солиб йўлга тушди.

Жаркўчанинг тупроғига беланиб, туртиниб-суртиниб, яктаги этагини ҳар қадамда босганча йиқилиб яна
урнидан турганча, Туркқишлоқнинг ёш-ялангига кул



гу бўлганча, ғайрат билан Мурод ўр уйи томон уриб
борарди. Кўзига ҳеч нарса кўринмас, овозида ўктам
иқрорлик бор эди.

— Қийналиб кетдим, Дўм. Ютарга қаттиқ ноним йўқ.
Кеч тушса, қачон қўшнилардан бири ярим коса ёвғон
бераркин, деб йўл пойлайман, саҳарни бугун ким маърака қиларкан, деб кутаман. Одам ҳам шундай шарманда бўладимиё Бир умр кетмон кўтариб, чўлда пахтаси-ю, тоғда кўчатхонасига сув тараб эришганим шу
бўлди. Феълим тагимга сув тараб бўлган экан. Билмабман. Уй-жойингни сот, деб келишяпти. Биласанми,
жўра, уйимни фақат қаердаги қаланғи-қасанғи, мандан ҳам баттарлар сўраб келишаяпти. Шунақасиям
бўладими: Хи, хи.. Тирик бўлганингда ҳаммасини айтиб берардим, Отсанг ҳам майли эди. Йўқ, дедим. Ўлигим ўз уйимдан чиқсин, дедим. Олса Ойжамолни невараларига қолдираман, олмаса кейин давлат билади, дедим. Тўғри қипманми, жўра Олмазоримниям, бошқасиниям. Ҳалиям раҳмат шу одамларга, ёқамдан олсалар
ҳам ҳақлари кетарди. Айниқса, Ойжамолнинг неваралари. Тушларимга Ойжамолнинг сағири, қабримни топиб бер деб, киргани кирган. Чарчаб кетдим, жўра1
Жонимни қайси тошни остига бекитишни билмайман...

Жаркўчанинг марзаларига тизилишган ёшу яланг,
қари-қартанг осмонга қараб ўз-ўзига гапириб кетаётган,
куни кеча сап-сариқ-у, бугун кўм-кўк ранг олган соқоли
жиққа ҳўл бўлиб, лойга ботган чолни кўриб бирови Туркариқ тегирмонининг деви урибди деди, биров тавба деди...
бировлар ёш болаларининг кўзларини кафтлари билан
кўрмасин деганча яширди...кўзи Ўрнинг кўзига тушганларнинг мазаси қочиб, жойида ўтириб қолди.

Галахирмонжой даласидан кўтарилган чанг-тўзон
ўрама устун, қуюн бўлиб ер билан осмон ўртасини бирбирига боғлади. Тўрт ўрама устун аввалига бийдек даланинг у бошидан-бу бошига чопиб бориб, чопиб келишди. Одамлар жинлар рақс тушаяпти, дейишганча
юзларини ўрамаларга бурдилар. Кўз очиб-юмгунча
ўрамалар худди келишиб олгандек, ўзларини барава



рига Жаркўчага урди. Жаркўча бошида бир тўда бўлиб
бирлашдилар. Қизиғи шунда бўлди. Жаркўча бўйлаб
тизилган уйларнинг томи-ю, ҳовлидаги тоғара-ю, дордаги кирларни ҳишириб устунига ўраб олди. Осмонга
олиб кетди. Кўчани тит-питонини чиқарди. Шамолнинг
шовқинидан шошиб, кўчанинг ўртасида туриб қолган
эгасиз эшакни кўтариб тос тевваси билан ерга урди.
Дарахтман деганни кўзига кўрсатди. Терагини толга,
ёнғоғини чинорга ёпиштирди. Осмонни суяб турибман, деган шохларини шарт-шарт юлиб олди. Осмону
фалакка чирпирак қилиб жўнатди. Қишлоқда ҳеч ким
қачон экилганлигини билмайдиган, баландлиги бир
қирча бор, энига тўрт одамнинг қулочи етмайдиган Тожихол кампирнинг теракларини қарсиллатиб, Ўрнинг
оёғи остига ташлади. Ўр худди нақд қуюннинг ичида
қолди. Лекин, Давлатмурод пинагини ҳам бузмади. Дарахтларнинг қарсиллашидан ҳам, шамолнинг увуллашидан ҳам қўрқмади. Қайтага ўзини ўша Илмис кўрган
кундан олдинги кунлардаги Давлатмуроддек ҳис этди.
Қўрқадиган нарса бошқа нарса эканлигини, умрини
қўрқув билан ўтказиб, хотираси тинган одамга дов-дарахтларнинг қарсиллаши, томларнинг учиши қарашга,
қўрқишга арзигулик нарса эмасдек туюлди. Бир муддат Давлатмурод ўзини болалигига, ўша кунга қайтгандек ҳис этди. Урама-қуюн Ўрни жойидан қимирлата
олмай Жаркўча бўйлаб тоққа ўрлади.

— Мен болалигимга қайтдим, жўра. Ҳозир тоғдан
келдим. Ўтин териб келдим. Мана, мен энди дарахтларнинг қарсиллашидан қўрқмаяпман, кўраяпсанми,
қўрқмаяпман, жўра. Сен тўғри айтган экансан. Қўрқоқлик ифлосликнинг боши экан. Нафас олишим жуда
енгил. Қўрқмасдан, ғирромлик қилмасдан нафас олиш
бунчалик енгиллигини билганимда, мен бошқача яшаган бўлардим... сан кетдингу қишлоқ ҳувиллаб қолди.
Мани уйим нима-ю, қишлоқ нима... сани бир ўзинг
манга ўхшаганнинг, мандан Ортиғининг мингидан зиёд
эканлигингни энди билдим... қишлоқ сен билан, сенга
ўхшаганлар билан қишлоқ экан... Жон жўра, мени кечир, кечирмасанг жоним чиқмайди...




..Мени кимлигимни элга айтмадинг-а, жўра. Қирқ
йил ғаплашмасанг ҳам элга кимлигимни айтмадинг-а.
Ўртада нима гаплигини биров билмади-я. Лекин, мен
кимлигимни биламан...жўра.

Эртадан-кечгача ишлайман. Эгаси йўқ суманги итдек мен қилмаган меҳнат, кирмаган тешик қолмади. Итда
тиним бор, менда тиним йўқ. Олган ҳосилимга бир қишлоқни боқса бўлади. Мандан бошқа бу тирикчиликни
қилганда итининг ялоғиям тилладан бўлиб кетарди. Лекин, юқмайди, жўра. Қаёққа кетганини, нимага ишлатганимни билмайман. ҒРирром тирикчиликники шу бўларкан. Буюрмагандан кейин қийин экан. Меҳнатларим зое
эканлигини билдим. Қишлоқда ўлган эшакниям одамлар галалашиб, судраб бориб кўмишади. Ўлигим кўчада
қолмаслигини, маъракамга келган одам бир тишлам нонимга зор эмаслигини, шунга ўхшамай, деб оғзига олмасликларини, элчилик ориятидан келишларини билсам-да, қуруқ Қўл билан ўлиб кетгим келмаяпти. Ҳеч
бўлмаса ўлигимни бировларга ташламай дегандим. Ҳамма
умидим нафақадан эди. Тўрткўзгаям жавоб бериб юбордим. Ўзи ит кунида яшасанг-у, ит боққанингга бало борми, дедим. Униям қийнаб нима қилдим.

Ойига ўттиз икки сўмдан нафақа берадиган бўлишди. Нафақаниям хили кўп бўларкан. Элмурод, жўра,
эшитяпсанми, нафақа берадиган бўлишди. Қарилик нафақаси, дейишди. Яна айтишдики, "Селсоветдан келган рўйхатда номингиз бор". Раҳмат, жўра) Мани кечирибсан-да,а2 Кечир деёлмасам-да, кечирибсан-да
Шу итниям кўзи очиқ кетмасин, дебсан-да. Рўйхатдагилар вақтли — эрта олишса олти ойдан кейин, ғинг
дегани бир йилдан нарида нафақа олишар экан. Бунчага етолмайман, дедим. Уч ойдан кейин беришади.
Икки ойлигини корҳақи дейишди. Рози бўлдим. Энди
мани бу ерда қиладиган ишим қолмади, Дўм. Насиб
этса, кафанлигимни йиғсам, бораман)... Мен ҳам яшадимми, мен ҳам қаридиммиё

..Эҳ, яна жўра бўламизми, жўра..




ЯХШИ ОДАМЛАР

Дадам опамни касалхонага жойлаштириб келдилар-у, орадан уч кун ўтгач эски дамқисмалари тутиб,
ўзлари ҳам ётиб қолдилар.

— Даданг қаттиқ хафа бўлсалар, қийналсалар дардлари қўзғайди. Дадангни кўп ранжитманглар, — дегандилар опам касалхонага кета туриб Ойхон опамга.

Опам еттинчи синфда ўқийди. Мен бешинчида. Укаларим жуда ёш. Улар тўрт нафар. Опам касалхонага
тушган куниёқ, иккинчи синфда ўқийдиган укамдан
бошқаларини колхоз бригадасида дадам билан бирга
сув тарайдиган Алламурод амаки: "Қаровчиларинг йўқ",
деб ўзлариникига олиб кетганлар. Опамдан у киши ким
бўлади деб сўраганимда: "Даданг иккаласи бир тошни
тепиб катта бўлган", деганлар. Қизиқ: Бир тошни тепиб ҳам одам катта бўладими; Тош тепмаса-чи...

Уйда дадам, узоқда опам бетоб бўлиб ётибдилар.
Ўйласам бутун вужудим, суяк-суягимгача эзилиб кетади. Нима қилиш керак" Нима қилсам улар оёққа туришади. Дадамнинг олдига киришга, ҳол сўрашга эса
қўрқаман. Кўп йиғлаган бўлсалар керак, кўзлари қизариб кетган. Аммо йиғлаганларини кўрмаганман. Шу
куни кечқурун Алламурод амаким келдилар. Дадам билан анча вақт гаплашиб ўтирдилар. Бу ҳол уч кун давом этди. Тўртинчи кун дадам мени чақирдилар. Қўрқиб
кетдим. Катта энам қайтган кунларидан сал олдин ҳам
мени у кишининг олдиларига чақиртиришган эди. Кўз
ўнгим бир муддат хира тортгандек бўлди. Ҳолатимни
дадам сездилар. Шу сабабдан бўлса керак: "Қўрқмагин
ўғлим, насиб этса тезда соғайиб кетаман. Ҳали ҳеч нарса
кўрмагандек бўлиб кетамиз. Мактабни яхши битирсанг
шаҳарга жавоб бераман... Тузинг тортган бўлса ўқишга
кирарсан. Мени бу ётишим бир гап-да. Бобонгда ҳам
бўлган бу ўлгур дамқисма. Шу киши дўхтир кўрмай
бир кам тўқсонни урдилар-у. Ҳозир, шукр, ҳамма нарса
қўлимизда",. Кейин бир муддат индамай қолдилар. Иш
буюрмоқчи бўлсалар, кўзлари қандайдир бошқача —




худди ёш боланикидек жовдираб қолади. Ҳозир ҳам
шундай. Анчадан кейин дедилар:

— Уғлим, ҳозир каникулдасан. Ўрнимга Алламуродга
ёрдам бериб турсанг. Бир ўзи анча уриниб қолибди. Бу
ёғи элчилик. Ишламасдан ойлик олди дейишмасин. Алламуроднинг ҳам феъли сув кўтармайди. Ёнига бировни қўйишса бошини ёриб қўяди.

Бу гапни амаки кетгандан кейин айтди.

Билдимки, дадамнинг аҳволи оғир. Ҳар доим бобом
ҳақида гап кетганда раҳматли бобонг деб гапирардилар. Ҳозир ундай демадилар. Раҳматли деган гапнинг
ўрнига бир муддат жим қолгандилар. Бу сўзни ишлатишдан тийилдилар. Мени қўрқмасин, деб ўйладилар.
Мен нима ўйлаганларини билдим. Энг ёмони, мени
билганимни дадам ҳам билдилар.

Эрталаб амаки дадамнинг аҳволларини сўраган
бўлдилар. Кейин иккаламиз йўлга тушдик. Дадамнинг
кетмонини олгандим, чарчаб қоласан, дедилар. Кейин
опачамнинг кетмонини олдим. Дадам иккимиз ясаган
дарчадан чиқаётгтанимда амакининг овозини эшитдим.
Бу овоз ҳали-ҳали ёдимда.

— Қизим, отангнинг овқатини қилиб бергину, онангдан хабар олиб кел. Кеча борганимда, ҳадеб уйдагиларни сўрайди. Отанг тўғрисида ҳеч нарса дема. Тошлоқнинг пахтасини суғориш зарур экан, анчадан буён
ўша ердалар, деб қўя қол. Мен ҳам шундай дегандим.

Дунёда қандай одамлар бор-а Барчага яхшилик
қилишни ўйлашади. Ёки улар ёмонлик, ўғрилик, алдамчилик билан ҳам кун ўтказиш, бинойидек рўзғор
тебратиш мумкинлигини билишмайдими; Орзуйим келажакда зўр ҳайкалтарош бўлиш. Албатта бўламан.
Шунда, энг аввало, Алламурод амакининг ҳайкалини
юлдузлар қуршовида акс эттираман.

— Кимнинг кўнгли бўш бўлса косаси оқармайди, деганди қабристон атрофида қўй боқиб юрганимда шу
ернинг қоровули Мамасодиқ бобо, бор-йўғи тўртта
сариқ тукдан иборат мўйловини номига қўлига туфлаб, кейин каштасини келтириб бураб қўяркан.




— Яшашни билиш керак, бўтам1 -деб қўшиб қўйганди. Одам боласи ўзини кўринган ўту чўққа уравермагани маъқул. Қозон ичида бўлгандан кўра, ўчоқ атрофида индамай юрсанг ҳаммага яхши кўринасан. Ҳозирги одамлар ўчоқ ичида юришни ҳам, ўчоққа ўт қўйишни
ҳам, қозондан ақлига яраша тегиш олишни ҳам исташмайди. Ҳаммаси чалкашиб кетган. Ҳар ким ўз ишини,
қўлидан келадиган ишни қилиши лозимлигини англаб
етмагунларича чалкашаверадилар. Чалкашганликларини билдирмаслик учун ўчоқ атрофида уймаланишадилар.

Нега одамлар бир-бирларига ўхшашади-ю, ўйлаган
ўйлари, сурган хаёллари бошқа-бошқа Ҳозир кетмонни
елкага ташлаб, кирза этикни кийиб олганман. Тупроғи
салкам этик қўнжидан ошадиган кўчамиз бўйлаб пахтазорга кетаяпман. Мендан икки қадам олдинда амаки.
У киши билан бирга юрганимдан фахрланардим. Шу
куни мен улғайганимни сездим. Ўйин ўйнаётган жўраларимга орқага қарай-қарай кетдим. Болалик билан
худди шу ҳолда хайрлашдим.

Сув тараш зўр иш-да{ Уни тараб қўйиб, шилдирашига ҳамоҳанг хиргойини вадаванг қилганга нима етсин. Авваллари дадам билан сув тараганим фойда бериб қолди. Амаки звено ариқларини олиб чиққунча,
мен селитра қоғозларини айтилгандек қилиб кесиб,
тайёрлаб қўйдим. Кейин биргалашиб қовоз босиб чиқдик. Эҳ, у киши билан ишлаш мароқли. Нотўғри иш
қилсанг ҳам, ҳеч қачон номаъқул демайдилар. Токи,
ўша одам ўз хатосини тушуниб етмагунча.

Шу куни мен босиб чиққан қоғозлар остидан сув
уриб кетди. Аҳволни кўриб кулиб юбордилар. Кейин
мен ҳам қўшилдим. Сўнгра амаки бир ғўла лойни олдилар, янги кесилган қоғознинг бир четига қўйиб, сал
урадилар-да, мен босган қоғоз ўрнига қўйдилар. У ёқбу ёғини тузатган бўлдилар.

— Энди хатоларингни ўзинг тузатиб чиқ, шундай
қилсанг, иккинчи маротаба бунга йўл қўймайсан, —
дедилар кулиб,




Бир соатларга қолмай, барча сув урган эгатларнинг
қоғозларини алмаштириб чиқдим. Қуёш ботгач, қишлоққа келиб, уйларидан у кишига овқат олиб бордим.
Кечалари мени уйга жўнатиб, фақат ўзлари сув тарардилар.

Бир кун бригадир келиб: "Нимага ишни пайсалга
соляпсизлар", деб қолди. Тушунмадиму кетгач амакидан сўрагандим:

— Амаки, ишимиз сув тараш бўлса, сиз ҳалигина
ҳозир сув қуйилиши зарур бўлган жой йўқ дегандингиз-қуё Биз нимани пайсалга солибмиз.

— Қўявер. Бошлиқ бўлгандан кейин гапираверадида. Бу пайкалга эртага ҳам сув қуйиш керак. Сувни
бошқардик. Хабар олиб турсак етар. Бақироқ туяни
бақиртирмай, эртага тошлоққа чиқамиз. Чиқамизу,
фақат ариқларни тозалаб қўямиз. Сувни эса уч кундан
сўнг тараймиз.

— Нимага у бизга ўшқиради Тўғри гапирса бўлмайдимиё

— Эй, гап қувмат Бу ёмон одат. Кимдир бақириб
туриши ҳам керак-ку1 Ундан кўра, ма, газетада яхши
нарсалар бўлса ўқиб бер.

Эртасига эрталаб тошлоққа чиқдик. Амаки айтгандек, фақат звено ариқларини тайёрладик. Тонгданоқ
қора терга ботиб ишлаётибмиз-у, тушга яқин бригадир келиб яна бақирди.

— Ҳадеб ариқларни тайёрлагунча, сувни пешма-пеш
қўйсаларинг бўлмайдимиё

Бу гапни йўлдан ўтган катталардан бири айтганмиш.
Гапдан амакининг энсаси қотди. Бригадирни сўккан
дан баттар қилди. :
— Назармат ака, айтинг ўша каттангизга, йўлдан бир

ўтиб-ўтмай қаерга сув қўйилишини билиб қолибдиMA? Ўзим яхши биламан, қаерга қачон, нима қилиш
кераклигини: Ўзингиз ҳам яхши тушунасиз-ку, ахир,
сув остида қолган ғўзаниниг аҳволи нима кечишини.
Шу гап сизникимиё
—– Ҳа энди, катталар айтгандан кейин...



— Айтгандан кейин, айтгандан кейин, дейсиз. Эртага сиздан, мендан неча марта сув қўйганлигимни эмас,
пахтани, топширган пахтамизни сўрашади. Шундай
бўлгач, қўйинг-да одамни одамга ўхшаб ишлашига.
Қилган ишингдан ўзинг маза топмасанг, шуям иш
бўлдими" Қўйинг-э.

Шундан сўнг бригадир алланималар деб ғўдранганча изига қайтди.

Вақт тушга яқинлашган. Ҳалигача дам олганимиз
йўқ. Амаки мени чақирди. Носга юборса керак, деб
ўйлагандим. Ундай бўлмади. Олдига борганимда: "Бор,
онангни кўриб кел, ишга эртага чиқсанг ҳам майли",
деди. Хурсанд бўлиб кетдим, Шу ҳақда гапирмоқчи
эдиму, сўз очишга тилим бормасди. Мен кетсам у кишига яна ҳам оғир бўлишини билардим. Шунинг учун
дамим ичимда эди. Колхозда эса дам олиш куни деган
нарса бўлмайди.

Ҳисоблаб чиқсам, опамни кўрмаганимга ўн тўққиз
кун бўлибди. Хўрлигим келди. Нари-бери ювиндим.
Дадам йўлга деб берган эски бир сўмликни чўнтагимга
солиб, опачам тайёрлаб қўйган овқатни қўлга олганча
жўнадим. Кейин билсам, амаки эрталаб унга овқат тайёрлагин, деб тайинлаб кетган экан.

Қўлимда овқат солинган дўлча, катта йўлга етайин
деб чопқиллаб бораяпман. Чўлнинг гармсел шамоли кўз
ёшларимни юзимга уриб, қотириб ташлайди. Катта
йўлга чиққанимдан сўнг ферманинг сут ташийдиган
сариқ молоковозида Туятортар каналининг кўпригигача етиб олдим. Колхоз касалхонаси шу канал бўйида,
кўприкнинг нариги томонида. Кўприкдан чопқиллаганча ўтарканман, ўзимни тутолмасдим. Юрагим уриши
шундоқ қулоқлари остида эшитиларди.

Опам билан дарахтлар остига қўйилган скамейкада
ўтириб анча гаплашдик. Хайрлашар эканман, пешанамдан ўпиб, "энди келиб ўтирманглар", дедилар. Врачлар
икки кундан кейин жавоб берамиз, ошқозонингиз ҳеч
ҳам оғримайдиган бўлди, дейишган экан. Хурсанд бўлиб
уйга қайтдим. Бу вақтга келиб дадамнинг аҳволлари анча



яхши бўлиб қолганди. Бўлган гапларни у кишига айтиб, амакининг олдига жўнадим. Ҳамма кўзимга яхши
кўринди. Ҳатто нима учун ёмон кўришимни билмасамда, Мамасодиқ бобони ҳам яхши кўриб кетдим. Ҳамза
бобонинг — қишлоқнинг энг қопағон ити — Тўрткўз
қопгани югуриб келаётганди, пинагимни ҳам бузмай
"тур кет" дейишим билан таёқ еган тозидек, акиллаб
қолди. Овозимдан ўзим ҳам аллахил бўлдим. Амакининг олдиларига салкам бўлмаса учиб бордим.

— Мен сувчиман, деҳқонмант

Оқшом ғира-ширасида у киши билан бошлашиб уйга
келдик. Дадам икковлари одатдагидек анча вақтгача гаплашиб ўтирдилар. Бир кун ўтгач эса, амаки эски мотоциклимизни тариллатиб, опамни касалхонадан олиб
қайтдилар. Назаримда, ҳовлимизга файз кириб қолганди. Бунинг барчасига опам, уни бизга қайтариб келган
Алламурод амаки сабабчидек. Сал ўтмай чувиллашиб
укаларим кириб келди. Барчаси қувончдан йиғлашарди. Мен ҳам йиғладим. Тўйиб-тўйиб йиғладим. Бирикки юлдуз кўрина бошлагач, Қишлоғимиз четидаги
Кўктепага чиқиб, анча вақтгача ўтирдим.

Оқшомда дарча ҳатладим. Тут тагидаги сўрида дадам ва опам гаплашиб ўтирардилар. Опам хуноби ошиб
мен ҳақимда гапирардилар.

— Ёш бола, ярим кечаси кўчада нима қиларкан, ота
бўлиб бир уришиб қўймайсизми Балким, сигарет чакиб юргандир.

Дадам маза қилиб кулдилар:

— Сегаретни кундуз куни чексаям бўлаверади.
Кўктенага чиқиб, ёлғиз ўтиргандир. Кўктепада ҳаммаям ёлғиз ўтиравермайди, онаси. Кўктепа ҳамманиям
кўтаравермайди. Сен унга ёш боладек қарама, нима
қилсаям тергама. Тергаладиганларнинг турқи бошқача
бўлади.

Кўктепадалигимни қаердан билдилар экан.




ЎЧОҚ АТРОФИДАГИ ОДАМЛАР

Кейин эсимга ўша Мамасодиқ бобонинг ғапи КелAH.

Одам боласи ўзини кўринган ўту чўққа уравермагани маъқул. Қозон ичида бўлгандан кўра, нима иш
қилишингни тушунмасанг-да, ўчоқ атрофида индамай
юрсанг ҳаммага яхши кўринасан.

Амакининг гап-сўзига қараганда яқинда ота-онамнинг тузалиб кетганликлари учун бизникида худойи
қилинаркан. Бригадир сувнинг пулини беришни чўзаётганмиш. Бу аслида унга ҳам боғлиқ эмаскан. Мени
ишлатишганини сабаби, табелни ёпиш учун, одамлар
гап қилмаслик учун экан.

Аввал хам худойи қилганмиз. Ростданам ўчоқ атрофида одам кўп бўлади. Гоҳида ош тўла лаганни меҳмонлар олдига олиб борадиган топилмайди-ю, лаганни қандай ушлаш керак, қандай юриш кераклигини ўргатадиган, ошни қаерга, кимни олдига олиб бориб, кимнинг
қўлига беришни тайинлайдиган ўтоғолар кўплиги эсимга
тушди. Худойи куни шуларни эслаб, роса кулсам керак.

Ушанда ҳам ҳеч кимга қўшилмайдиган Мамасодиқ
бобо алоҳида бир товоқ ошни олиб, ҳовлининг бирон
четига бориб, ёш болаларни олдига чақириб, биргалашиб ош еса керак.

Нима учун уни болалар яхши кўришса-да, катталар
ёмон кўради:

Эрта-индин худойи, ўчоқ атрофи одамга тўлса керак.

Мен одамларни қўлига сув қуйсам ва чой ташисам
керак. Қўлювгич ва чуввани тайёрлаб қўйишим керак.

ТУНГИ ТАШРИФ

Қишлоқда жаноза ўқир эркак қолмаса, эчкининг оти
Мулла Норқўзи бўлармиш..

Байрам кунларидагина келишга қурби етадиган
шаҳарлик газетчи ўғли, келини ва невараларини кўриб,



кампир ўзини қўярга жой тополмай қолади. Меҳмонлар келиши, невараларининг қий-чуви билан чолидан
қолган ҳовли тўлгандек бўлади.

Ярим кечаси бўлишига қарамай кампир уриниб-суриниб, ошхонада яшириб қўйган жойидан товуқ тухумларини этакларига солиб чиқади. Келинига тутади.

— Болам, болалар оч қолгандир, пишириб бергин..

— Қўяверинг. Ҳозир йўлда овқатланувдик.

Кичик келинини уйротиш ҳам эсидан чиқиб, довдираганча дастурхон ёзган бўлади. Жамалагига осилган калитлар ичидан сандиқнинг калитини пайпаслаб
топади. Меҳмонлар келганда қўйилади, деб болаларнинг кўзидан пана қилиб сандиққа солган қанд-қурс
билан дастурхон безайди. Хонани туршак, майиз ҳиди
ва сандиқ ҳид қоплайди. Қанд-қурсларни сандиққа
солиб юришига газетчи ўғли норозилик билдиришини
билади. Олдини олган бўлади.

— Келин мактабда, вақтида уятли меҳмонлар келиб
қолса чопишиб қолмайлик, деб озгинасини сандиққа
солиб қўяман-да, — дейди гуноҳ, иш қилиб қўйган боладек мўлтираб.

— Ҳа, ўзингиз биласиз, — дейди ўғил ҳам онанинг
кўнглига қараб. Нима шикоятларингиз бор, — дейди
энанинг кўнглини олган бўлиб, гапни бошқа ёққа бураркан.

— Менда шикоят нима қилсин, болам. Шу ёшга
кириб бировнинг устидан шикоят қилмаганман. Шикоят ёзган одамини умрини қисқартиради. Туҳмат ёмон
болам.

Газетчи ўғил маза қилиб кулади.

— Дарров туҳматдан гапирманг-да, эна.

— Шикоят ҳам туҳматни бир тури-да. .

Қанд-қурслар қанча кўп олиб келиб қўйилган тақдирда ҳам онаси бир-икки килосини душман кўзи учун
олиб қўйишини, қолганини ярим соат ўтмай қуниқўшнига тарқатиб юборишини, "ўғлиларим сизларга
ҳам олиб қелибди", деганча қўшни тавоқ юборишини
билади. Билгани билан индамайди. Энасининг шаҳар


лик болалари ҳолидан хабар олиб турганини элга билдириш учун шундай қилаётганини билмайди.

Ҳозир сандиқдаги мева-чеваларни олиб қўяётганда
ўғли ҳеч нарсани кўрмагандек, эшитмагандек тутишидан эна ўзини тиклаб олади. Қўлларининг қалтирашидан ҳали ҳаяжони босилмаганлиги билинади. Ликопчаси билан сандиққа тахланган меваларни битта-битта
дастурхонга қўяркан, биттаси тўкилиб кетади. Хижолат билан ўғлига қарайди. Ўғли яна кўрмасликка олди.
Шунда энанинг кўнгли батамом хотиржам тортди. "Худди отасининг ўзи бўлибди. Улғайибди. Эркак одам майда-чуйда нарсаларга эътибор қаратмадими, бу яхши," —
дейди ичида ўзига-ўзи.

— Сўрашиб олайлик, — дейди. Кейин сўрашади. Нафас олиши бир маромга тушгандан кейин ўзи сўраб,
ўзи жавоб беради. Ҳалиям чой келмаганлигидан хижолат тортади.

— Вой, эсим қурсин, чой қўймабман-ку2

Шаҳарлик келин, чойга зарурат бўлмаса-да, бироқ
кампирнинг кўнгли учун, деб уни жойидан қимирламасликка кўндириб, ўзи чой қўйгани туради. Эшикдан
чиқар-чиқмас кичик келин кўринади.

— Қаранг келин, меҳмонлар ўзи чой қўймасин..

Кампир ўғлидан қайта ҳол-аҳвол сўрайди. Худди биринчи маротаба кўраётгандек юзига термулади. "Кўзларингизга тўйиб олай", дейди. Неваралар катта энанинг
тап-сўзидан, қилиғидан пиқир-пиқир кулишади. "С0ғиндим-да, нима қилай, болажон", — дейди. Онанинг
илтижолари олдида невараларнинг кўнгиллари эриб кетади. Кўнгли бўш, одамларга меҳрибонлиги юз-кўзидан билиниб турадиган катта невараси тирқираб оқаётган ёшларини зўрға артишга улгуради.

б Кейин икки невара — Дилафруз ва Гулҳаёни икки
қўлтиғига олиб, бирини қўйиб, бирини ўпади. Неваралари билан андармон бўлса-да, ўғли билан сўрашишни
давом эттиради.

— Соғлирингиз яхшими, болажон2 Эртаю кеч намозимда дуо қиламан. Йўлда-чўлда, ўрда-қирда пано
улммм.21уои2. 676 kutubxonasi

ҳида асрасин, дейман. Невараларимни олиб келиб яхши
қилибсиз-да. Жуда соғингандим. Энди буёғи ёз, шаҳарда ҳаво иссиқ. Эртага кетиб қолмайсизларми, — дейди хавотир олиб.

— Эй, йўқ эна. Қизларингиз ёз бўйи олдингизда
бўлади. Озроқ тарбия қилиб берасиз-да энди. Отасини боққансиз. Боласини ҳам боқасиз-да. Ўзингиз айтганеиз- ку: "Отаси борга қул, онаси борга чўри керак
эмас" деб. Айтганингизни қилдим-да. Ўзини салкам
бутун дунё ўқийдиган газетанинг таниқли мухбиридек
ҳисобловчи ўғли ҳазиллашиб.

— Буларга ҳам шамол билан гаплашишни, ер билан
суҳбат қуришни, сувга салом беришни, дарахтлар айтганни қилмаганда уришиб қўйишу, сочни битта қилиб
ўрганда нима деб ўсиши-ю, иккита қилиб ўрганда нима
деб ўсишини, олинган тирноқлар билан рози-ризолик
тилашиб, барглар билан кафанлаб кўмишни ўргатасиз, — дейди ҳар бир гапини худди редакциянинг машинисткаларига ёзилаётган мақоласининг нуқта, вергулини жой-жойига қўйиб ўқигандек.

— Олашақшакларни қарғашни ҳам ўргатинг1 Самарқандни олашақшақ босиб кетди. Кейин хотинига бир
қараб, "атрофиниям" деб қўшиб қўйди.

Энага шу гап керак. Яйраб кетади.

— Шуларга қарамай, кимга қарайман. Шуларга
ўргатмай, кимга ўргатаман, — дейди. Неваралар шу ерда
қолишини билган кампирнинг қулоқларига энди гап
кирмасди. Ўзига- ўзи гапириб, невараларни бошлаб, ётоғига етаклайди. Дугона топган қизалоқдек севинади.

ЭСКИ ГАПЛАР
Арғимчоқ учганнинг гуноҳи тўкилади...
Учирганнинг ҳам. Тушида арғимчоқ учган жаннат
га тушармиш..
Арғимчоқ учганнинг оёқлари остида фаришталар

юради.
Бу гаплар жуда эски гаплар. Бу гапларни бурунғи
машойихлар айтишган, дейишади. Кампир бу гапларни


қизалоқлик вақтида эшитган. Ҳозир бу гапларни айтадиган ҳам, эшитадиган ҳам топилмайди.

Арғимчоқ мева берадиган дарахтга осилади. Бир вақтлар Барлос қишлоғидан Хўжатўпгача, ундан Авлиёотагача ўрлаган сой — Туркариқнинг кунчиқар бетидаги
жийдаларнинг шохлари арғимчоқларга тўла бўларди.
Шамолда ўзларидан ўзлари ажиб учардилар. Шундай
пайтларда қишлоқ аёллари арғимчоқларда фаришталар
учаяптилар, дейишарди. Шамол тиниши билан фаришта
учган арғимчоқлар талош бўларди. Одамларни феъли
қайтдими, сой бўйидаги жийдалар ҳам кичиклашиб
қолди. Авваллари ҳар бир жийдага арқон осиб арғимчоқ учса бўларди. Энди арғимчоқ солса бўладиган жийда
йўқ. Элни қисаман деса, дарахтини кўкартирмасмиш,
деганлари бор гапга ўхшайди. Бўйетар қизи бор отаоналар кечалари эл-улусга билдирмай арғимчоқ солиб
қўярдилар. Бунга етган бор эди, етмаган бор эди. Айниқса, эрта-индин тўшангага кирадиган қизлар, албатта,
арғимчоқда учириларди. Арғимчоқ учган келинчак
бўйида эрта ушлайди, — дерди кўпни кўрган кайвонилар. Эрта кўтаради, дейишади. Бешик тўй эртароқ бўлади. Боласи напойид бўлмаган-учмаган, бир эр, бир
рўзғор кўрган аёлларнинг арғимчоқ учиришини не-не
қизлар орзу қилмасдилар.

Успиринлар арғумоқ, қизлар арғимчоқ учишарди.

Арғимчоқлар армон бўлди...

ЭНА ВА НЕВАРАЛАР

Кампир дугона топган қизалоқдек севинади.

— Мани уйим иссиқ, ўша ерда ётишади, — дейди
биров сўрамаган бўлса ҳам. Катта қиз — Дилафруз кампирни қўлтиғига киради. Кампир ҳассасини ҳам унутиб одимлайди. Кичик қиз — Гулҳаё даҳлизда турган
энанинг протез тишлари солиб қўйиладиган сув тўла
пиёлани икки қўллаб авайлаганча, протезларга қарашга қўрққанча уларга эргашади. Опаси синглисига ОРЗИНИ
буриб, имо билан уришган бўлади. Энаси протезлар
www.ziyouz.cparkutubxonasi

дан қўрқаётганини билиб қолса хафа бўлишини тушунтиргандай имо қилади. Эна хурсандчилигидан зўрға оёқ
босади. Қаригандан кейин хурсандчиликка ҳам кучқувват керак бўлишини биларкансану, кеч бўларкан.
Етказган кунига шукр, дейди. Невараси қўлтиғига кириб, суянчиқ бўлар даражада бўйга етибди. У бу кунларни озмунча кутдимиё Қўллари қалт-қалт титраб,
кўзларидан ёш оққанча ётоғига етиб келади. Неваралари қўрқиб кетмаслиги учун олдини олиб, сизларни
жуда соғинганимдан ёшимни тиёлмаяпман, дейди.
Овутган бўлади. Қизлар ишонишган бўлишади. Йўл
юриб келган невараларининг ухлаб қолиши учун ёлғондан кўзини юмиб ётади. Кўз қурғур қани энди илинса...

ОБИХУДОЙИ

Кампир аслида мухбир ўғли невараларини олиб келса ўша куни ўлмоқчи эди. Ўлимни орзу қилиш мусулмоннинг иши эмаслигини чолидан эшитган бўлса-да,
нимагадир ич-ичидан ана шундай кунда ўлиб қолсам
керак, деб ўйларди. Нияти сувни катта невараси қуйишини исташи, сув қуйиш бегоналарга қолиб кетмаслиги, бу дунёда энди қиладиган иши қолмаганлиги, невараларини кўрса юраги бардош беролмаслигини англаган эди.

Кампир ҳар куни худойи — обихудойи қилади.

Қизалоқлар ўйини учун чиқарилган пақирчаларда
ҳар саҳар сойдан сув олиб чиқади. Чоғроқ пақирларга
кучи етмайди. Кимнингдир пақирлардаги сувни кўтариб чиқишини истамайди. Савобни яримта қилгиси
келмайди. Пақирчаларни ётоқхонасининг бир бурчагига қўйиб, устига биттадан чўп қўйиб, бу саҳаргача
тегмайди. Устига нарса ёпилган ёки чўп қўйилган идишга инсу жинс яқинлашмайди, дейди. Келгуси куни саҳарда пақирчалардаги сувни кўтарганча яна сув бошига боради, узоқдан-узоқ дуолардан кейин сувни сой
сувига қўшади. Кейин яна икки пақирчани сувга тулди
. 179 .


риб уйига қайтади. Сувни сувга қўшишдан зиёд савоб
йўқ, дерди қўни-қўшниларнинг хотин-халаж жамига.
Зора, бирортаси ўзидан кейин шу ишларни қилса, деган умидда. Сувни сувга қўшганидан хурсанд бўларди.
Савобини ота-онасига, жамики умидворларга бағишларди. Қўлидан келган яккаю ягона ҳалол меҳнати ортидан худо йўлига худойи қилган ҳисобларди ўзини.
Кампир сувни сувга қўшиш вақтини бутун юқори ва
пастки қишлоқлар биларди. Шунгача на бирор одам
Туркариқдан сув оларди, на бирортаси молларини сувга
қўярди.
Сой ҳовлининг кун ботиш томонида...

ЭНА ВА ЎҒИЛ

Тонг отиши билан дастурхон бошида эна-бола яна
сўрашишади.

— Сорлирингиз яхшими, болажон; Ишларингиз
авжми Дамликкинамисиз Катталарингиз тинчми: Газетчиларни одамлар яхши кўргани билан, катталар ёмон
кўраркан. Хаёлимда нуқул катталар билан экаришиб
юргандек бўлаверасиз. Феълингизни биламан-да.

— Нимага экаришаман, эна7 Улар билан менинг
бўладиган молим йўқ-кут

— Кўнглим бесаранжом-да болам. Катталаргаям худони назари тушгани учун катта бўлган. Ҳурматини
қилиш керак, демоқчийдим-да.

— Катталарнинг ҳурматиям, бошқасиям жойида,
фақат баъзисининг хаёли жойида эмас, — дейди мухбир ўғил орқаси қўзиб.

— Мени ҳурмат қилишимга уларнинг кунлари қолгани йўқ. Катталарниям ҳамма айтганини қилаверсангиз,
сиздан чойнак эмас обдаста ясаб, кейин таҳорат олишга
ёнида олиб юради, — дейди чўнтагининг таг-тагида қолиб
кетган ёлғиз сигаретасини олиб тутатаркан.

— Катта-кичикдан эҳтиёт бўлганингиз яхши-да, б0лам. Мусофир бўлсангиз. Катта шаҳар. Катта шаҳарларда одам одамни танимайди, дейишади.

. 180 .


— Танитамиз. Керак бўлса зўр қилиб танитамиз, эна.
Ўзингиз бизни шундай яратгансиз. Ҳамма уволу савоб
сизнинг бўйнингизда, — деганча ҳазилга олади мухбир бола.

— Бу гапларни аслида отангиз айтиши керак эдику-я, иложим йўқлигидан айтаяпман. Мен айтмасам
бошқа айтар одам йўқлигидан айтаяпман, болам. Бу
гапларим қарз гап. Меровсираган одамлар ростгўйликни
бетга чопарликка йўядилар. Ўтган машойихларни гапи
бу. Рост гап туққанингга ёқмайди, дейдилар. Айбга буюрманг. Катталар билан калла талашмаган яхши.

— Тезак билан тенглашсанг тенгинг тезак бўлодур.
Эна, буям ўзингизнинг гапларингиздан. Силлиқлаб
қўшиб қўядиган бўлсам, калласи борлар билан калла
талашса арзийди, эна. Ё, бирор гап эшитдингизми

— Йўғ-э, болам. Тоғларнинг тошлари орасида нимани ҳам эшитардим. Эҳтиёт бўлинг, демоқчи эдим,
холос. Машойихлар: "Чўпни бош этиб қўйсалар, бўйин
эг", деган эканлар-да.

— Эна: Катта китобларда ёзилганки: "Эҳтиёткорлик тақдирни ўзгартира олмайди", деб. Ишонаверинг,
мен бировни кўнглини воҳақдан оғритмайман, — дейди ўғил ўртадаги жиддийлашиб кетган суҳбатни бир Оз
юмшатиб.

Эна ўғлининг ҳеч қачон ёлғон гапирмаслигини билади. Шундан хурсанд бўлади. Рост гап ҳам ҳамиша
ҳаммагаям ёқавермаслигини билганидан, ўртада ўғлига
гап-сўз тегиб қолишидан ҳайиқиб, шу гапларни айтганди.

— Сиз китоб ўқигансиз, болам. Мен бир оми одамман. Китоб ўқигандан ёмонлик чиқмайди, дердилар
отангиз. Сизни айрича яхши кўрардилар. Умидлари
катта эди сиздан, — дейди худди ҳали-замон отаси эшик
ҳатлаб кириб келаётган оҳангда.

— Яратган одамгагина хат-қалам берилган. Хатқаламни ҳам ҳаммага бермаган. Ёзсангиз икки кулдириб, бир йиғлатиб ёзинг, бўлмаса ёзманг: Бу отангизнинг омонат гапи, — дейди Эна.




ПАҚИРЧАЛАР КЎТАРГАН ЭНА

Энанинг датти-датги пақирчаларини ҳовлига кўтариб чиққан невараларнинг қувончи ичига сиғмайди.
Айниқса, пақирчалардаги айиқчаларнинг расмларини
бир-бирларига кўрсатиб кулишади. Боғчаларида шунақа пақирчалар бўларди.

Энам боғчага борарканлар, дейди биринчи синфдалигидаёқ бир неча тилни ўрганиб олган Гулҳаё.

Ўғил ҳам бир майдон қизларига қўшилиб кулган
бўлади-ю, имо билан қизларини тинчитади. Кулги нимадан бўлаётганини тушунган эна уялганча жавоб беради.

— Кучим шуларга етади-да...

ОҚМИРЗА БОБО

Оқмирза бобо Туркқишлоқнинг юзи. Ҳамма шунақа
дейди. У кишининг гапини райкомлар ҳам, раислар ҳам,
дўмлар ҳам, мелисалар ҳам, юқори қишлоғу пастки
қишлоқликлар ҳам икки қилишмаган. Қишлоқ қизлари Оқмирза бобонинг ҳар замонда бир ясатиладиган,
эгар-жабдуқларига шокилалар қилинган отида келин
бўлишни орзу қилардилар. Эркакман деган борки, ҳаммаси урушга кетган замонларда Туркариқ бўйидаги
жийдаларга Оқмирза бобо арғимчоқ солиб чиққан.
Қишлоқда жаноза ўқирга мулла қолмаса, эчкининг оти
Мулла Норқўзи бўлармиш, деганлари ўшандан қолган.
Оқмирза бобо элнинг барча оғирини кўтарди. Фақат,
жаноза ўқимади.

Элга бош бўлиб бир пиёла сув билан бўлса-да, келин-куёвларни никоҳлаттирган. Уруш замонида ўғриям
кўп эди. Оқмирза бобо солган арғимчоқларга ўғри ўрмалаган замонларда бўй етган қизлар кечалари қараб
чиққанлари ҳали ёдида. Бобонинг арғимчоғида учган,
отида келин бўлиб борган қиз борки, барака топган.
Равиш топган. Кўзи битта бўлмаган. Шунинг учун бўлса
керак, бобонинг отини эшитган, билган борки, унинг




олдида гапирмайди. Гапира олмайди. Айтишларича,
Туркариқни ёқалаган, ундан сув ичган қишлоқларнинг
барчасида тинчлик, барака, инсофнинг тарқаб кетмагани Оқмирза бобонинг борлигидан эмиш. Шундай
буюрилган бўлиши керак эмиш. Бу гапнинг рост-ёлғонлиги бобо ўтгандан кейин билинармиш.

АРРИМЧОКҚ, УЧГАН ФАРИШТАЛАР

Кампир туш кўрибди. Тушида тенгқур дугоналари
арғимчоқ учишаётганмиш... Тавба, умр ҳам арғимчоқнинг бир бориб келишига тенг, ундан ҳам қисқа бўлишини ўйлаб кўрмаган экан. Шу кунгача ўз умрини узундан-узоқ даҳшатли умр, деб ҳисобларди. Арғимчоқ олдинга учганда тенгқурлар қизалоқ, жамалакли қизалоқ,
қийқиришган қизлар эмишу, арримчоқ ортга қайтганда ҳозирги кампирлар эмиш. Кампирлар арғимчоқ учаётганмиш. Туркқишлоқ кампирлари Энақиз, Яхшигул,
Мукаррам, Оқгул. Фақат Санам йўқ эмиш. Кўринмасмиш.

Эна одатига кўра саҳарлаб сойга тушди. Юз-қўлини
қайта ювди. Пичирлаб: "Юсуф пайғамбар яхшиликка
йўйсин", деганча тушини сувга айтди. Сув тушни олиб
кетди. Кейин нимчаси — калтачасини чўнтагидан бир
парча нон олди. Етти тўғрам қилиб сувга ташлади. Балиқлар есин, деди.

Нимага Санам арғимчоқ учмадиё Бирор иш қилиб
қўйганмикан — ўйлади ўзича. Бугуноқ у билан сўрашиши керак. Санам сал шўртумшуқроқ. Эрини хафа
қилганмикан; Хотин киши ҳақидаги биринчи сўров
эридан бўлади Хотин киши эрининг тўшидан қайта
бош кўтаради.

Энанинг хаёлларини чувиллашганча ортидан келган неваралари бўлди. Уларга қўшилиб сойдан кўтарилди. Битта-битта пақирчаларни кўтариб, бир-бирига гап ўргатиб кетаётган неваралари ортидан қараб
қоларкан, етказган кунига шукр деди, берган ризқига
шукр деди. Неваралари худди ўзи ўргатгандек, бир




қўллари билан пақирчаларни, бир қўллари билан сув
тегмасин деб, кўйлакларининг этагини тутамлаб олганларини кўриб, кулиб қўйди. Хаёлидан ўтказди: шундай
қилиб катта сатилларни кўтаришади.

ТАРҚАТИШ

Эна ростдан ҳам неваралари шу ерликларида ўлиб
қолишига ишонарди. Ёш бир жойга бориб қолган. Тараддудини кўриб қўйганди. Орадан икки кун ўтгач, қизларию келинлари, қиз невараларини чақириб борини
бўлиб берди. Кимга катта ўғли олиб берган, кампир
бисотидаги яккаю ягона тилла исирға, кимгадир чолидан қолган узук, кимгадир мухбир ўғли олиб келган
"қон босимингизни нормал ушлаб туради", деб берган
кумуш билагузук, кимгадир жемфер, кимгадир яна
нимадир тегди. Невараларини ҳам қуруқ қўймади. Дили
қизга энанинг паспорти, Гули қизга калитлар осилган
жамалак тегадиган бўлди. Маъракасида ва маъракадан
кейин кимга нима бериш лозимлигини катта қизига
қайта-қайта тайинлади. Дили қизга ёздирди. Кейин
ўқишни билмаса-да, ёзиқни олиб чўнтагига солиб
қўйди.

Ёлғиз катта қизини олиб, чолининг бошига борди.
Невараларига дарча олдидаги супада кутиб туришларини, супада ўйнаб туришларини тайинлади. Салкам
саксонга кириб, Жаркўчанинг у бошидан-бу бошига
минг марта бориб келган кампир кун келиб бу ҳолатга
тушаман, деб ўйламаганди. Ҳар бир қадам босиши бир
кунга, бир йилга тенглашиб бораётгандек туюлаверди.
Жаркўчада чантга ботиб ўтган кунларга нима етсин.
Жаркўчанинг нақд биқинидан туртиб чиққан мана бу
катта тош, тош пойидаги ҳалқоб сувнинг ҳам унга қатта ёрдами теккан. Шу ерда у эчкини ушлаб олган. Ўша,
ўзининг тўйига келган якка-ёлғиз эчкини шу жойда
ушлаб олган. Акаларнинг барчаси урушга кетган, ёлғиз
катта акаси урушдан бир оёқда қайтган, синглисини
тўйига деб берилган эчкини яхши боғлолмай қочириб




қўйган, ушлаб берадиган одам йўқлигидан синглисининг ўзи Жаркўчада эчки қувалаб шу тош тагидан
ушлаб олганди. Кампир харсангтошга эски қадрдонлардек қараб қўйди. Қадрдонлардек у билан кўкайида
хайрлашди. Ҳаво ёпилиб келаяпти. Ҳадемай ёмғир
ёғади. Тошнинг тагидаги кўлмак ҳам тўлиб қолади. Қайтишда дугоналари билан тилашишади.

Чолининг бошига бориб рози-ризолик тилади. Катта
қизига ўзини қаерга қўйишларини кўрсатди. Энди
қиладиган иши қолмаганлигига иқрор бўлди. Кўнгли
тинчиди. Авлиботадан қайтишда Туркариқ бўйларида
осилган арғимчоқларга кўзи тушди. Бир муддат боши
айланди. Ўтирди. Катта қизи суяган бўлди. Арғимчоқларга қайта қаради. Аввалига учаётганлардан ҳеч кимни танимади. Арғимчоқдагилар тушида қандай бўлса
шундай кўринди. Тавба қилди. Ўрнидан тураркан ичичидан қандайдир қувват келаётганини, куч энаётганини сезди. Яшагиси келганини ҳис этди.

Йўқ. Ҳали ишим бор, деди. Ердан ёшига мос бўлматан қувват билан даст кўтариларкан, катта қизи неварали, боши анча иссиқ-совуқни кўрганига қарамай,
энанинг ҳаракатидан довдираб қолди. Пилдираганча
кетаётган онасининг ортидан ҳассани кўтарганча эрташди.

— Қиладиган ишим бор. Дилижонни ўзим арғимчоқда учиришим керак. Ўзим бош бўлиб тўйини кўришим керак. Ўлиш қочиб кетмайди. Қолган невараларимнинг тўйини ким ўтказади" Мен борганда нима
дейман. Ташлаб келдим, дейманми Уят эмасмиё

Кампир эридан гап эшитган хотиндек ғайрат билан
одимларди.

Катта қизи бундан қирқ беш-эллик йил олдин онасининг ортидан шу кўчаларда, шу зайлда юрарди.
Ўшанда, онасининг елкасида бир боғ ўтин ёки ўт
бўларди. У эса йиғлаганча, орқада келарди. Ҳозир
ўшани эслади. Лекин, онасининг елкасида ҳозир нима
борлиги, елкасига нима олганини, нимани юклаганини билмасди...




Оқмирза бобо нимага жаноза ўқимаслигини кампир энди англаган бўлди. Бу ишга катта савод, билим
керак. Қишлоқнинг жанозаларини раҳматли қайнотаси ўқишини, одамлар фалончи жанозамни ўқисин дейишлари, васият қилишларини эслади. Кичкинтой невараси Иброҳимбекни эскичага ўқитишни ўғлиға тайинлашни, ўқитишга ўғлининг сўзини олишни дилига
тугди. Оққан дарё оқиши керак, деди. Нимага шу кунгача шу ишни қилмаганига ақли шошди.

Энди хасга бош қўйиш йўқ.

СЕЛ КЕЛИШ ОЛДИДАН

Ҳаётбошининг чўққиларини қалин туман босди.
Кечиккан кўкламнинг совуқ ҳавоси чўл томондан келди. Дарахтларни қаттиқ-қаттиқ силтаб, юлқилаб ўтди.
Кейин, шаррос ёмғир қуйиб берди. Эна ва катта қиз
Даврон чўпоннинг ғовидан пана топдилар. Ҳаял ўтмай,
кўклам ёмғири бирпасда ўтиб кетди. Энди тоққа ёққан
ёмғирнинг сойлару ўнгирларда дов-дарахтларни юлқиб, йўлида дуч келган нарсаларни олдига солиб келадиган сели келади. Кампир селнинг ҳидини олди. Селнинг ўзидан олдин келадиган ваҳимали овозини эшитмаса-да, худди раҳматли чолидек Каттатоғ томонга
қулоқ тутди. Тезроқ уйига етиб олиши керак.

— Селдан кейин барчасини қайтадан бошлаш керак, — деди қизига қараб.

Қизи бу гапни эшитмаганига анча бўлганини эслади. Бу нақд отасининг гапи. Ҳар доим сел келиши 0лдидан, ғайратланиб шу гапни айтарди. Бир ўзи бир кунда
бир неча одамни ишини қиладиган онасининг кўзларида ўша ғайратни кўрди.

Санам билан гаплашишни бошқа вақтга қолдирди.
Шамол тиниши билан уйига шошилди.

Ҳадемай, Жаркўчани сел тўлдиради. Сел кўчага эга
чиқади. Эл Жаркўчанинг лабида селнинг ётишини ку
тади. Кейин сел олиб келган қайроқтошларни теришади.




Неваралар дарча олдида қалдирғочдек тизилишиб,
энани кутишарди. Эна шундай туриб туришларини тайинлаган. Эна уйига етиб келиши билан ёмғир забтига
олди. Ёмғир дўлга айланди. Неваралар дўл доналарини
энага олиб келишади. Эна дўлни олиб, дуо ўқиган бўлади-да, тахмонда турган кўрпаларнинг орасига қўйишларини тайинлайди.

Невараларини атрофига йиғиб, оят калималар ўргата
бошлади. Ора-сирада нимага бундай қилаётганини ҳам
билдириб қўяди.

— Ўтганларнинг уйлари (атайин гўрлари демади, неваралари қўрқмасин деди) уларнинг ўғил-қизларининг
ўқиган дуолари билан ёришиб туради. Дуои фотиҳа
бормаган уйлар қоп-қоронғу, фотиҳа борган уйлар ёруғ
бўлади. Дуои фотиҳалар ўтганларнинг олдига қўйилган косани тўлдириб туради. Фотиҳага тўлган коса тасбеҳ айтади. Ундан ялтираб нур чиқади. Фотиҳа бормаган коса занг босиб кўкариб кетади.

— Зангнинг ранги кўк эмас, сариқ бўлади-ку, — деди
Гули қиз. Опасини бир чимчишидан кейин жим бўлди.
Кампир ўзини эшитмаганга олди.

— Ким биринчи бўлиб ўргатган оятларимни ёддан
айтиб берса, бир нарса бераман, — деди.

Гули қиз кампир ўргатганларини барини бир бошдан ёддан шариллатиб айтиб берди. Кампир суюнди.
Чеккаларига қадама тугма урилган, ўртасига иккита қуш
расми қўлда тўқилған қадими рўмолчасини ўраб-чирмаб қўйган жойидан олиб берди.

— Яна ким биринчи айтиб берса, бир нарсам бор, —
деди.

Кейин тирноқларни фақат жума куни олишни,
олинган тирноқларни бир жойга тўплаб тут баргига
кафанлаб ерга кўмишни, кўмаётганда: "Ер сенга топшираяпман, шамол сен гувоҳ", деб айтишни ўргатди.
Қиш вақтларида тирноқ олиш учун кеч кузда тут баргларидан бирор тоза жойга кераклича йиғиб қўйишни
тайинлади. Кейин ихлос билан невараларига ўзи ўлғанда айтиб йиғлашни ўргатди. Охирида ўзи қўшиқ айт



ди. Бу менинг қўшиғим деди. Ўзим айтишим керак
деди.

Ой кўрдим омон билан,

Оғзим тўлсин намоз билан.

Шу ойларда кетар бўлсам,

Равзам тўлсин имон билан.

Хиргойи тугар-тугамас Гули қиз яна сўрайди:
— Равза нима, эна

— Равза — бу одамнинг сўнгги уйи.

— Дуо идиши турадиган уйимиё

— Xa.

МОМАҚАЛДИРОҚНИНГ КЕЛИШИ

Момақалдироқлар гумбирлаб эшик-деразаларни
силтаб қўйди. Ёш-қари бир сесканди. Энди ёмғир тинишига кўп қолгани йўқ.

Қуёш чиқди. Бир учи ҳув этақда — кўз илғамас узоқлиқдаги Рубдинтоғдан кўтарилган Ҳасан-Ҳусан камалак ер-осмонни эгаллаб, бир учини Ҳаётбоши ортига
беркитди. Одамлар болаларига, невараларига уй қуриш
ниятида селдан кейинги Жаркўчада тош теришарди.
Сел Жаркўчанинг ғуборини ювганди.

Атрофни ғиппа босган, бир неча соат жонлиғу жонзотга кун бермаган туман вақти-соати етганидан Каттатоғ бошига қочиб кетарди. Унда-бунда узилишиб
қолган парча-парча туманлар қўшиндан қолиб, душманга асир тушишдан қўрқиб, жонҳолатда оқсоқлан
ганча қўшинга етиб олишга интилган аскарлардек Yo
пишарди.

ЖАРКЎЧАНИНГ ЁШАРИШИ

Кўклам келиши билан Жаркўчага кўк оралайди. Қут
киради. Икки юзида қизғалдоқлар юз очадилар. Чучмомалар бўй кўрсатадилар. Қишлоқнинг кал эчкилари
ҳам чиқолмайдиган марзалари номини фақат қишлоқнинг кайвони кампирлари-ю, салласи катта чоллари



гина биладиган турфа гулларга тўлиб кетади. Ҳовлисини сел олишдан қўрқиб, қайроқтошдан девор кўтарганларнинг деворларини ҳам гул чулғайди.

Кўкламда Жаркўча ана шундай ёшаради.

Кейин, кўчага булбуллар ин қурган садақайрағоч-у,
бойўғли эга чиққан оқ толу қора тол, бодому жийданинг қуш тилидек куртаклари зеб беради. Буларнинг
барини Гулсин момонинг чолининг отасидан қолган,
уч кишининг ҳам қучоғи етмайдиган кўк теракларининг косадек-косадек келадиган қоп-қора кўзлари кузатиб туради...

Жаркўча бориб-бориб Ҳаётбоши тоғининг остидаги Акабобо тўласининг оғзида тугайди. Бобо ёлғиз
яшайди. Қишлоққа фақат бирор маърака бўлсагина
тушади. Ҳеч ким у кишини маъракага айтмайди. Аслида айтишга улгуришмайди. Ўзи билиб, тўғри маърака
бўлаётган дарчага келаверади. У киши қишлоққа туша
бошласа одамларни хавотир, ваҳима босади. Кимни
уйида қайтиш бўпти, деганча ортидан қараб қолишади. Акабобони кўрган одамни ўзи ҳуши бир ўзидан
учади. Чап қўли бошқа қўлидан бир тирсак ортиқ.
Осилтириб юрса салкам ерга тегади. Шунинг учун елкасига хуржун осиб, чап қўлини хуржунга солиб юради. Шунинг учун бўлса керак, яна битта оти бор —
Ортиқ бобо. Лекин, кўпчилик Акабобо дейди.

ЯККАТУТ ТАГИДАГИ ЎПИШИШ

Абдушукур Мукаррамни Яккатут остидаги ўқариққа
олиб тушиб ўпаётганида устиларига сувчилар келиб
қолганини, сувчилар йўталганда ҳам Абдушукур эшитмай Мукаррамни қучоғидан қўймаганлигини, кейин
Манноп сувчи бақирганча: "Тур икковинг ҳам, ҳозир
бу ерга сув келади", деганча Бураматут тагидан ҳайдаганини бутун қишлоқ аллақачон билади. Бундан кейин
Мукаррамга фақат Абдушукур совчи қўйиши мумкинлигиниям. Янаям ким билсин.




БУРАМАТУТ ОСМОННИ
ЁҚАСИДАН ОЛАДИ

Нодирнинг Гулчеҳрага бўлган муносабати ўзгача
эди. Бураматут панасида бўлган воқеани биз ўспиринлар ҳам бир неча марта кўрганмиз. Бураматут — қишлоқ
адоғидаги тутзорнинг қоқ ўртасидаги баҳайбат якка
ўсган тут. Тут қишлоқнинг у бошидан ҳам, бу бошидан
ҳам азот кўринади. Осмонга буралиб-буралиб ўсган.
Қишлоқ шу тут номи билан аталади. Бировлар Яккатут
ҳам дейишади. Кимдир бу тутни, "бир авлиёнинг гўрини устидан чиққан" деса, яна биров, "авлиёга бало борми, коммунистлар экишган", — дейди худди ўзи сув
қуйиб тургандек. Нима бўлгандаям Бураматут ҳақида
яқин атрофдагиларнинг билганлари шу. У қишда
қўрқинчли кўринади. Нақд ерни ёриб чиқиб осмонни
ёқасидан олаётгандек бешта катта-катта шохлари —
беш панжани эслатади. Панжаларга пайваст бурама
танаси эса йўғон ва ишончли билакдек кўринади. Баҳор келиши билан Яккатут барг чиқариб, панжаларини яширади. Ваҳимали Бураматут зум ўтмай бир тўп
катта гулдастадек чиройли кўриниш олади.

ЎТИН ЎҒРИСИ ЎҒРИ ЭМАС

Этаги Каттакўлга туташиб кетадиган қишлоқнинг
яккаю ягона йўлининг кунчиқар томонини симёғочлар
эгаллаган. Улар баландроқ. Кун ботиш томонини узоқ
ТОҒ туман марказига олиб ўтилган телефон симёғочлари эгаллаган. Қишлоқда ҳеч кимда телефон йўқ. Телефон симёғочлари йўлнинг бу бетидагилардан пастроқ.
Ҳар икки томонни ҳам одамлар чўлдан олиб келиб босган ғўзапоя ғарамлари эгаллаган. Улар кўкламнинг ярмига бориб тугайди. Аниқроғи, қўни-қўшнилар бирбировидан ҳадиксираб, охири кўриниб қолган ғўзапояларини ҳовлига киритадилар. Ўчоқ бошига, тандирхона
атрофига йиғиб оладилар. Қишлоқда ўтин ўғрисини
ўғри ҳисобламайдилар.



Симёғочларни эгаллаб олган лайлак уялари қишлоққа саловат бағишлайди. Биринчи бор келган одам
дабдурустдан бунча лайлак уяларини, қўл чўзса етадигандек яқинликдаги уяларида турган лайлакларни
кўриб, айниқса уларни одамлардан қўрқмаслигини,
ҳатто колхознинг юрса дунёни бузиб тариллайдиган
тракторларидан ҳам ҳайиқмасликларини, парвойиларига ҳам келмасликларини кўргач ҳайрон бўлиб, қаерга
келиб қолганликларини бир зум англай олмай қоладилар.

Яккатутни лайлаклар ноғора қоқиб уйғотадилар.

Лайлаклар ин қурган жойга бало йўлиқмасмиш.

САЛОМ, ЛАЙЛАКЛАР

Ҳар йил шундай бўлади. Уйларининг орқасидаги
симёғочга ин қўйган лайлаклар учиб келиши билан
унинг ичига ўт тушади. Кўзларида яшашга, яшаш учун
курашишга бўлган ҳиссиёт кучаяди. Ётган ўрнидан икки
қўлига тиранганча аста қўзғалади. Деразани очиб ўзича
лайлаклар билан саломлашган бўлади.

Салом, лайлакжонлар — дейди. Юртимизга омонлик олиб келдингизми Тинчлик ола келдингизми: Биз
сизлардан фақат шуни кутиб қоламиз. 1 Мен сизларни,
биласизми, ҳар куни, ҳар соат кутдим...

Уни ҳамма юролмаганлиги учун Нодиршол деб аташарди. Онадан шундай туғилмаган. Эслолмайман-У, айтишларича, беш-олти ёшларида қаттиқ лат еб шундай
бўлиб қолган, дейишади. Ёшимиз тенг. Мен тўртинчи
синфда ўқийман. У мактабга боролмайди. Лекин, ҳамма
фанларни синфкомимиз Норхўжадан ҳам яхши билади. Мен Нодир билан қачон танишганимни эслай олмайман. Тушгача мактабда, кейин баъзида, то қора
шомгача у билан бўлардим. Алгебрадан уйга берилган
вазифаларни бирор марта ўзим бажарганимни эслай
олмайман. У ҳеч қачон ёлғон гапирмасди. Ҳар сафар у
билан хайрлашиб, уйимизга кетарканман, унга ҳеч ким
қилмаган яхшиликни кўрсатишни кўнглимга тугардим.




Кўзлари эса беозор... унга бир зум ҳам тик боқиб
бўлмайди. Нимагалигини исботлаш учун сўз тополмайман. Тушунтириб беролмайман.

БУРЧАК ВАРРАКЛАРГА ТЎЛГАНДА

Яқин кунгача унинг олдидан ўзимиз тенги болалар
узилмасди. Чунки, барчаникидан зўр варрак ясар эдида. Ҳамма гап унинг опаси сариқ касалдан кетгандан
кейин бошланди. Аввалига врачлар уларникига ҳеч
кимни қўйишмади. Кейинчалик ота-оналар болаларининг унинг олдига киришга рухсат беришмади. Эҳ,
унинг ўша кундаги чеккан изтироблари...

Нодир эртаю кеч ётадиган каравот шундоққина дераза олдига қўйилган. Қишин-ёзин жойи ўзгармайди.
У деразадан ҳар куни дўстларини кутарди. Ясаган варрагидан уйнинг бир бурчаги тўлганди. Менинг ҳам
кўчага чиқишим, уйларига боришим врачлар уйма-уй
юриб, сариқ касаллигига қарши ўзларича дори сепиб,
саситиб, бир нималар қилганидан, вақтинча уйларига
кирмай туришни катталарга тайинлаганларидан кейин
тақиқланди. Дадам пичан бригадасида бригадир. Ҳафтада бир уйга келса келади, бўлмаса йўқ. Опамнинг
кўзини шамғалат қилиб уч-тўрт кунда бир олдига 60риб турдим. Нодирнинг бир опаси ва бир укаси бор.
Дадаси колхозда шофёр. Эрта тонг ишга кетиб, кеч шом
қайтади. Унга биргина қарайдиган — опачаси Назокат
эди. Нодир шу кунгача барчага бирдек яхшилик қилишни истарди ва қиларди. Онасининг вафоти туфайли кишиларнинг муносабатидан сўнг, у ўзгариб қолди. Бўларбўлмасга жахли чиқиб кетарди.

Кунларнинг бирида дадам, Нодир жўрангдан хабар
олиб турибсанми, — деб қолдилар.

Ҳа, дейишни ҳам, йўқ, дейишни ҳам билмай қолдим. Xa, десам врачлар тақиқлашган, онам менга кўзқулоқ. Иўқ, десам, ёлғон гапирсам ё йирлаб юборишим, ётобим қочиб қолишини мен ҳам, дадам ҳам биламиз. Беихтиёр "ҳа" маъносида бош ирғадим.



Дадам индамадилар. Бу, энди Нодирни олдига аввалгидек хоҳлаган вақтимда боришим мумкин, дегани
эди.

Дадам зўр-да. Гапирмасанг ҳам ичингдагини билиб
блаверадилар. Мен ҳам катта бўлсам шундай бўлишни
истайман.

Дадамнинг индамаганликлари, бу розиликлари белгиси эди. Энди бўлар-бўлмас нарсаларга ваҳима қиладиган онам ҳам, қишлоқнинг деди-ведичи хотин-халажи ҳам мен ҳақимда гапиришга ҳақи йўқ. Борма, деб
қолишса, дадам жўрангдан хабар олдингми, десалар
нима дейман, — деган гапни ўйлаб топиб қўйдим. Мен
отамнинг эркаси эдим. Лекин, эркалик сиз ўйлаган
эркатойлик эмас. Бошқача. Мактабда яхши ўқиганим,
молларга вақтида хашак етказиб берганим, ўзимдан
катталарни гапини икки қилмаганим, ёлғон гапирмаслигим, мактаб ўқитувчилари ҳар замонда дадамга мени
мақтаб қўйишлари учун бўлса керак, деб ўйлайман.
Мени дадамга қаерда ва қачон мақташларини кейин
билдим. Бирор телешка пичан ёки сомон олиш учун
дадамнинг олдига боришганда аввал мени мақташаркан. Буни менга Ботирқул ака айтган. У киши дадамнинг шофёри. Баъзида туш маҳаллари онам пишириб
қўйган бир қозон ошни олиб кетгани келганида менга
устига кандир қопланган идишларини муздек қудуқ
сувига тўлдиришни илтимос қилиб, ўзи ўчириб қўйилган бўлса-да, ҳар замонда "пис" этиб ҳаво қўйиб юборадиган юк машинаси билан андармон бўлганча, "йиғитнинг гули, зўр гап бор, кейин айтаман", — деб
қўярди. Идишларни қудуқ сувига тўлдирар эканман,
бугун хирмон бошига фалончи муаллим борганлигини,
мени роса мақтаганини, дарсларини яхши кўришимни
айтиб кулади. Чунки Ботирқул ака айтган ўқитувчи
бизни синфимизга умуман дарсга кирмаслигини биларди. У ўқитувчи катта синфларга дарсга киради.

— Ўқитувчилар уста бўлади-да, бригадирларга қайси
гап ёқишини билишади. Сиз маҳкам бўлинг, — деганча
елкамга қоқиб. Ҳозирдан соянгизга, отингизни эши



тиб, пичан беришаяпти, ҳадемай ош ҳам пишиб қолса
kepak!

"ҚЎЛИНГНИ КЎЗИ БОЛ"

Ўқиш бошланди ҳамки, унинг олдига синфдошларим Салим, гапирганда "р" ни "л" дейдиган Шукур чучуқдан бошқа ҳеч ким келмасди. Уни кўпчилик унутган эди. Гоҳида учаламиз бирданига унинг олдига 60риб қолардик. Эҳ, унинг ўша палладаги қувончини.
Ҳаммасини айтсам йиғлаб юборасиз. Биз уни "профессор" деб атардик. Чунки ҳеч ким йўқлигида фақат китоб ўқирди. У бизни ўз билими билан ҳайратга соларди. Кўзини юмиб, дунё харитасидан исталган давлат
ўрнини аниқ кўрсата оларди.

— Қўлингнинг кўзи бол, — дейди Шукур чучук ҳайратини яшира олмай.

Баъзида кечқурунлари Назокат опа мени опамдан
сўраб олиб кетарди. Шу кунлар дадаси юк ортиб, узоқларга кетган бўларди. Мен жўрам билан бир уйда ётардим. Охирги марта ётганимда у бир китоб — асар мазмунини айтиб берганди. У шундай тугайди. Қаҳрамон
бола юра олмаса-да, интилиш, меҳнатдан қочмаслик
натижасида сувда балиқдек сузадиган бўлиб кетади.

Кейинги пайтларда у салга чарчайдиган бўлиб қолди.
Ўз- -ўзидан ранги оқариб, қалтирайдиган бўлди. Шунда
уни энг яхши врачларга олиб бориб кўрсатгим келарди. Шундай қилиш ниятим ҳам бор эди...

ТОНГДА КУТИЛАДИГАН ҚИЗ

У ҳар тонг бир қизни кутиб яшайдиган бўлиб қолди.
У қиз биздан тўрт ёш катта, тўққизинчи синфда ўқийдиган Гулчеҳра эди. Уларнинг уйлари охирги лайлак
ин қурган симёғоч остида. Ҳар сафар кўчадан мактабга ўтаётганда Нодир учун дунё унутилади. Унинг
назарида дунё дегани фақат шу қиздан бошланиб, шу
билан тугаганди. Уни мен Нодирнинг кейинги вақтларда дераза рахига чиқиб мўлтирашидан сезгандим.



Назаримда, у шу кетишда эрта-индин юриб кетадигандек эди. Чунки, яхши одамлар ҳеч қачон қийналмаслиги керак, деб ўйлар эдим. Бугун эрталаб ҳам
шундай бўлди. Нодир дераза токчасига чиқиб олган.
Утган-кетганларни кузатади. Улар ичидан Гулчеҳрани қидириши менга аён. Ана у келаяпти. Уни мендан
олдин Нодир кўрганига ишончим комил. Гулчеҳра ҳар
доимгидек, унинг олдидан ўтаркан салом беради. Кулиб ҳам қўяди. Нодир ичида нима деганини билмайман-у, бошини эгганини кўраман. Гулчеҳра ўша-ўша
одим билан кетаверарди. Нодирнинг юзидаги қувонч
аста-секин тарқала бошлайди. Кейин-кейин бутунлай ўзгариб қолади. Токчадан ўзини каравотга ташлайди.

Мен Нодир қилиқлари ўзига ярашмаслигини билса
ҳам, Гулчеҳрани севса керак, деб ўйлагандим. Ундай
эмас экан. Нодир у билан яшаркан. Унинг хаёли билан
яшаркан. У учун яшаркан. Улар бир одам эканлар.

"ТАБАССУМИНГИЗНИ АЯМАСАНГИЗ"

Мени эса Гулчеҳранинг яқинда мактабни тугатиб
шаҳарга кетиши қийнайди. Кетиб қолса бечора Нодирнинг аҳволи нима бўлади Балки, Гулчеҳра кетмас
Билишимча, Нодир учун заминда Гулчеҳранинг табассумидан ортиқ нарса йўқ. Буни Гулчеҳра ҳам тушунади. У ўта ақлли қиз. Бўлмаса Нодирнинг ёзган хатига
бошқа қиз бўлса, "Шол эдинг, энди жинниям бўпсанг" —
дер эди. Хат жуда қисқа ёзилганди.

"Табассумингизни аямасангиз Мени бу дунёда ушлаб турган нарса ҳам шу, агар билсангиз",

Хатни Гулчеҳрага мен олиб бориб берганман. Не
азобларда, не хаёлларда берганимни ўзим биламан, Худо
билади. Рости йўлда очиб ўқиганман ҳам. Бирор ортиқча гап бўлмасин деб. Шу менинг унинг олдидаги
гуноҳларимдан бири.

Бу воқеа ёзда, Гулчеҳра шаҳарга ўқишга кетиши олдидан бўлиб ўтганди.




Нодир билан алланарса устида талашиб-тортишаётгандек, дераза ортидан ўтадиган ёлғизоёқ йўл уларнинг дарчаларига олиб боради. Шу йўлда катга сумка
кўтарган Гулчеҳра кўринди. Нодир ҳамма нарсани унутди. Тетикланди. Зум ўтмай эшик пойида Гулчеҳра
кўринди. У Нодир билан шаҳарга кетиши олдидан хайрлашгани келган экан.

У ўқишга кирди. Қишлоққа онда-сонда келади. Лекин ҳар келганида Нодирнинг ҳолидан хабар олади.

Акабобо Гулчеҳрани кўрмаган бўлса-да, у ҳақда, Нодир ҳақида биз қўй боқиб унинг тўласига меҳмон бўлганимизда, сўраб қолади.

— Аёлнинг эркаги керак бўлса эркакнинг эркагидан ўтади. Бу қиз шунақалардан, — деб қўяди. Подшоларга хотин бўладиганлар шунақа бўлади.

ЛАЙЛАКЛАР САҲАРДА КЕЛАДИЛАР

Ўшанда тонг отаётганди. Салим, Шукур учаламиз
менинг каталакдек хонамга тиқилиб, ўзимизча имтиҳонга тайёрланардик. Бизнинг Қишлоғимиз қирнинг
устида жойлашганлиги боис Каттакўл ҳам, уни ёқалаган лайлак инлари ҳам кафтдагидек кўринарди. Ажиб
бир шовур билан лайлаклар учиб келди. Биринчи бўлиб
Нодирларнинг уйи олдидаги инга лайлак қўнди. Кейин иккинчиси. Зум ўтмай дераза ойналарининг сингани эшитилди. Шошганча деразага ёпишдик. Кўрмасак-да сезардикки, Нодир дераза токчасида ўтирганча лайлаклардан аҳвол сўрарди. Унинг овози паст
бўлса-да, уйлари анча узоқ бўлса-да, гаплари аниқтиниқ барчамизга эшитиларди. Биз кўз ўнгимизда
сеҳрли олам ҳақидаги эртак намойиш этилаётгандек
Жим қолдик.

У лайлаклар билан аввал саломлашди, сўнгра саволга
тута бошлади.

— Яхши келдиларингизми

— Юртимизга тинчлик ола келдиларингми7

— Бизда абадий қола олмайсизларми




— Мен сизларни кўра олмайманми, деб қўрққандим

—– Сизлардан баланд-баландларга парвоз этишни
ўтиниб сўрайман. Барча кўнгли яримлар ҳақи-ҳурмати, осмонни тириклик қўшиғига тўлдириб учингиз

— Мени кутинглар...

АКАБОБОНИ ҚИДИРГАНИМ

Имтиҳонларни топшириб уйга қайтаётгандик, Нодирларнинг уйи олдидаги "Тез ёрдам" машинаси бизни
хаёлларимизни талотум қилиб юборди. Қанча уринсам-да ўзимни тутиб туролмадим. Йиғладим. Чунки,
энди уни кўролмаслигимни ҳис этардим. Ҳис этганим
сари қўрқардим. Унга нисбатан билиб-билмай қилган
эътиборсизлигим учун ич-ичимдан эзила бошладим.
Наҳотки энди у йўқт Наҳот кетиш шунчалар осон
бўлса 1

Минг бир илтижо билан йиғилганлар орасидан Акабобони қидирдим. Хайрият, йўқ эканлар. Келмаганлари рост бўлсин; Бир вақтлар жўраларим билан узоқдан югуриб келиб, устидан сакраб ўтиш ўйнайдиган
Туркариқнинг энг тор жойидан йўл яқин бўлиши учун
қандай қилиб сакраб ўтганимни билмайман. Бошқа вақтлар зўрға ўтардик. Кўпинча бир оёғимиз ариқда қолиб
ҳам кетарди. Фақат бўйи биздан салкам икки баравар
келадиган Зўлпон лўлигина ҳеч қачон сувга ботмасди.
Биз унга тирриқлик қилиб, сувга бир ботсанг бетқўлингни бир ҳафта учун ювиб олардинг, дердик.
Бироқ, ана шу ариқдан ўтиш, ариқнинг бу бетидан нариги бетига сакраб ўтганимдан кейин, мен ўзимда бошқа ҳолатни сездим. Бошим совугандек, ҳар бир ҳужайраларнинг қандай ишлаётганини сезгандек бўлдим.
Атрофимдаги борлиқ бошқача рангда кўрингандек,
бошқача мазмун ва моҳиятга эгадек сезила бошлади.
Қандайдир шовур аввал қулоғимга эшитилгандек бўлсада, кейин бутун танамни шу шовур эгаллади. Бутун
вужудим билан уни эшитдим, ҳис этдим. Мен ўсмир



лиқ билан хайрлашаётганимни, Нодирнинг бугунги
аҳволи бизни ўсмирлик билан эрта хайрлаштираётганлигини англадим.

Маълум бўлдики, Нодир бир неча маротаба Самарқанддаги катта дўхтирларга ўзининг аҳволи тўғрисида
хат ёзган, жавоб олган. Кейинчалик Гулчеҳра ўша
дўхтирларга учрашиб, охир-оқибат Самарқанддан "Тез
ёрдам" машинасини ўзи билан бирга олиб келганди.

Уни машинага чиқаришларини серрайганча кузатиб турдик.

"Тез ёрдам" ҳайдовчиси қачонлардир шу қишлоққами ёки шу атрофдаги қишлоққами, худди шундай
юролмайдиган бир қизни олиб келганини кўринган
одамга айтаверади. Лекин ҳеч ким унинг гапига жавоб
бермади. Тўғриси, ҳайдовчининг гапига ҳеч кимнинг
жавоб бергиси келмади. Талмовсираган ҳайдовчи хижолат ҳам тортмай машинаси ойнасини артган бўлди.
Бекорчи ҳамсуҳбат топилишидан кўнгли узилиб, биров арпасини хом ўргандек, машинаси эшигини ичидан қаттиқ ёпди-да, кабинасидан чиқмай ўтираверди.

ЛАЙЛАКҚОР ОСТИДАГИ ЛАЙЛАКЛАР

Уша қиш лайлаклар кетмади. Нодир улар билан хайрлашмади. Қору ёмғирда ҳам лайлаклар инларини тарк
этмадилар. Лайлакқор ёққанда лайлаклар инларида тик
турганини камдан-кам одамлар кўрган бўлса керак. Бураматут қишлоғининг Каттакўл ёқалаб ўтадиган ягона
йўлининг ҳар икки томонидаги симёғочларнинг деярли барчасига лайлаклар ин қўйган. Бир марта санаб
чиққанимизда йигирма еттита чиққан. Катталар лайлаклар инини санашга қўймайдилар. Лайлакларни инини ва одамларни санаш бехосият эмиш.

Лайлакларнинг қишдаям кетмаганини эшитган
Тошкенту Самарқанддаги олимларнинг оёғи Бураматутдан аримади. Расмга туширишди, кинога олишди.

Одамларнинг уйларида ижарада туриб, лайлакларни
кузатишди.

www.ziyouz 28m kutubxonasi

Бураматут осмонини қоплаган инлардаги жуфтжуфт лайлаклар энди Нодирни кутишарди, назаримда.

КЎНГИЛГА СИЕМАГАН ТЎЙ

Эрталаб айтувчи — товачи Жаркўчани танг қилиб,
тўйга чорлади. Қисқаси, Мукаррам билан Манноп сувчининг ўғлига нон синдиришаётганмиш. Ҳозир кўнгилга
тўй сиғармиди. Кўнгилга сирмаган тўйни қоғозга тушириб нима қилдим.

ЭРТА ТАРК ЭТГАН ЎСПИРИНЛИК

Орадан уч-тўрт кун ўтгач Назоқат опа мени кўчадан кўриб қолиб уйларига чақирди. Иккита катта-катта папка берди. Жўрам менга деб қолдирган экан. Уларни очмадим. Очолмадим. Очишга тайёр эмаслигимни
англадим. Биринчи папканинг устига "Табассумингизни аямасангиз", деб ёзилган бўлса, бошқасига "Биз ҳали
учрашамиз", дейилганди.

Нодирнинг Гулчеҳрага ёзган хатларининг баъзиларини эгаларидан бошқа фақат мен ўқиганман. Хатлар
икки нусхада ёзилишини билардим. Папкадагилар уларнинг бир нусхалари шекилли. Анчадан кейин ўзимда
куч топиб, биринчи папканинг боғичларини ечдим.

"Гўзал қизлар табассумидан жой олишга фаришталар талашадилар".

Бошқасини ўқишга кучим етмади. Кучим етса бир
куни очарман. Шунда бирга ўқиймиз..

Эрта тарк этган ўспиринликнинг биров ишонадитан, биров ишонмайдиган кечмишлари, унинг ЖОВдиРаган кўзларига ҳайрат ёки сўқирлик билан боқиш ҳам
тақдирдан эканлигини Туркқишлоқ ўспиринлари аллақачон англагандилар..

Фақат уни қандай айтиб беришни, T
кейин биров тушунадиган қилиб айтишни ўрганганимизча йўқ. Акабобонинг айтишича, бир гапни одам"
ларга тушунарли қилиб айтишдан оғир иш йуқ экан.

айтганингдан

www.ziyou?285om kutubxonasi

Кетмон чопишлар иш эмас, эрмак эмиш. Кўнглимда
Ақабобо мени чақираётгандек бўлаяпти. Насиб этса,
бирон соатлардан кейин олдиларига бораман. Олдин
папкаларни биров тополмайдиган жойга яширишим
керак. Қишлоқда ўзи иккита одам кирмайдиган жой
бор эди. Энди биттаям йўқ. Тегирмон ҳам, ертўла ҳам
эгали. Нодирнинг омонатини асрашга барибир жой
топаман. Топдим. Акабобо яшайдиган Новустепага
яшираман. У ерга ҳеч ким яқинлашмайди. Новус қанақа
жойлигини айтсам қўрқиб кетасиз. Новуснинг кун чиқиш томонини Кўкалай бўри, кун ботишини Қоракалла деган бўрилар қўриқлайди. Улар ҳақида кейинги
сафар.

ҲЕЧ КИМ ЭШИТМАГАНУ,
ҲАММА БИЛАДИГАН ГАПЛАР

Эл Охуннинг орқасини суриштиришдан ўзини тияди. Бошқа бўлганда-ку, қўяверасиз. Элини Қўнғиротнинг қайчилисидан эканлигини аввалдан билади. Тўпи
хизруйли эканлигини яқинда эшитган. Уруғининг қўли,
тирсаги, бўғини, аймоғи, баймоғи, қаймоғидан хабар
топганича йўқ. Лекин, бировни олдига чақириб айтмаган. Охуннинг гапи деб бирови бировига оғиз очмаган
бўлса-да, нимагадир бу гапни Халила Охундан чиққан

дейишади. Ишонишади. Ич-ичдан ишонишни исташади.

Янгиси бундай:

Кўнглинг қоварса дарё ёқала.
Дунёнг кўтарса авлиё орала.

Ҳозир ҳамма шу гапни айтиб юрибди. Хизруйли
авлиё деб мозоротни айтармиш...

Тошкент. 2006 йил.



Ҳикоялар

 



ОТА ЧИРОҚ
1. Кул босган хаёллар

Бир вақтлар, тонг эртаси шамолнинг ҳуриллаб келишини хуш кўрар, кўксига тегса гурилларди. Бўрон
билан эрмакка олишарди. Кифти ўнг келган чоғлар
кўтариб урарди. Ҳозир йўлини ҳовлиқиб кесиб ўтган
боди ҳаводан ўзини зўрға четга олди. Шундоқ ҳам нафаси етмай, ўпкаси оғзига тиқилиб турувди. Адоғи
кўринмайдиган, очиқ-ёпиқ, қўшни-қават мозорлараро
ўзига макон, капа қидирди. Қарғиш қорайтмаган, сағирлик сарғайтмаган, эгасизликнинг юрак ютар ваҳимаси ис осмаган кулба, бошпана қидирди. Илғамасада, қуёш тафтидан тусмоллаб биров Михтепа, бошқаси
Мир, яна бири Миқтепа дейдиган, эскини одами Муғ
атамиш тоғ томон кўз тиқди. Зориқди. Дамсар уришга
қўрқди. Қўшилишиб жони чиқиб кетардек туюлди.
Жардан дили сўлғиниб эмаклаб тушаркан, Саккокий
ғорига бўйлади. Машкот, чироқ қўяр токчасидан сиғиндидай жой олди. Хомуш тортди. Хатар босди. Сесканди. Кўнгли беҳузур, вужудини қаеридадир, нимадир безовта бўлди. Ичи тўкилиб бораётганини ҳис этди.
Нақди еб бўлинган, насияси гаровга қўйилган умр кўзига йўлиқди. Шаънининг шами сўнган, куя тортган бевош бош, милтиллаб-мўлтиллаб на кетарга, на қўшилиб яшашга қўяди. Карахтлик мургилатди. Бир вақтлар шамхолнинг (пилта милтиқ) ёнари ёнмай, пистадай
ўқни отишга қийналиб, туриш-турмуши тутаб кетишига гувоҳи бўлганда, пистон-пилталарнинг ҳолига
кулганди. Дунё кулгулик эмаслигини кўздан нур, тилдан ҳукм, белдан куч, илкдан қувват кетганда англаганинг бефойда. Хох, кўм, хоҳ очиб йиғла.




Давлат ноғорасини чалганча тупроқ маҳалласида
қолиб кетган, сонсиз шоҳларнинг саноқда йўқ мозорлари, тўплаган ҳисобсиз моли-дунёси эгасини топиб,
қаричлаб ўлчаб ўралган кафанлар жиягининг чиригиям қолмаган қабрлари ёқалаб алғов-далғов кўнглини
судраганча силласиз сирғалар экан, ор ўрнига ўрон, шон
ўрнига нишон талашиб бир-бирини қисган, ер ютиб,
қўшмозор бўлиб бирлашган оғзи очиқ лахатлар лабида
тиккайган тикан-хори муғилон шохидан қовжираган
жойтанламас — беномус арпабодиён чаноқларига тортилган, осилган эгасизлик байроғидек пирпираётган
тўрларга тил солди, бир қават қайноқ ҳаво устига каштасини келтириб суркади-да, ямламай ютди. Шами
шаън, чилласи чироқ кўрмаган уятли мозорлар бетига
қарамай, гангираб, беихтиёр ортига ўрмалаганча қайтаркан, боягина қилган иши ўзига ёққандай бўлди.
Обимашхҳад дегич, бир маъниси Қабристон суви, бир
маъниси Отамозор бўладиган ариқ ёқалаб сувлоққа
тушған каптардек тизилишган ғорлар оғзидан ўғридек
мўралади. Аввал Мискин Ота отлиқ машойих, кейин
бошқа ғорлар шифтларига безга юз йилликлар осган
тортанак беланчакларини, ўргимчаклар эшган тўрларни милклари орасига олиб ямлади. Узиб ейишга камида тиш керак. Ғор оғзига тўр осиб, оёқ-қўллари ғужанак бўлиб, ичкаридан чиқаётган ҳовурда ҳалинчак учаётган ўргимчакларда қулоқ бормикан, эшитармикан,
деган ўйда қарсак чалганди, саноқсиз ўргимчаклар оёққўлларини аввалига баравар ёзганча сергак тортдилар.
Бир зумлик саросимадан кейин арқонларига тортилганча югуриклаб, юқориладилар. Бехавотир, тинч деб
ўйлаган манзилларида тўхтаб, овоз қаердан келганлигини қидирдилар.

Қари Олов ғор кунжига тиқилар экан, бордан кам,
йўқдан кўра бор гуноҳни бўйнига олиб, алами ичида
одамдек ютиниб, кўргуликлар битта қўймай қоқиб олган тишсиз, ташландиқ ўрадай ўпирилган беўхшов
оғзини тилини чиқариб артган, тозалаган бўлди-да,
чўри пасайган кўзларини бамайлихотир юмди. Хотир




майлича, хотир истагича, хотир изнича, хотир хоҳишича юмди. Дард улғайди. Хотир ғами улғайгандан
улғайди. Оч канадай бостириб келди. Сўнгги салкам
етти юз йилда биринчи бор ўз ҳовурини ўзи кўрди.
Қора тер қуйилиб келди. Суст босди. Нимагадир токчалар қорасига пешонасини ишқаб-ишқаб, суркабсуркаб олгиси, эркалангиси келди. Қачонлардир бу
жойларда бўлганлик шарпаси лип этди. Ер бағирлаб
келган сукунат қўл берганини сезди. Сезгиси тусмоллаб тўхтаган жойга — сукунат кўзига термилди. Тубсиз жарнинг қоронғулиғидан бошқа қаролик кўринмади. Қўшилишиб, бошини елкасига осилтирганча,
Афросиёбни айлангани чиқишга юраги етмади. Шавкатли турк мозоридай мағрур қир, қадимий қаср култепаси ҳидига димоғини тўйдириб олгач, қачондир, ниманидир йўқотиб қўйганини, лекин нималигини эслолмаган боладай изига қайтди. Тенгқур, қурдош
тополмади. Топгани, танигани Каттатоғ сувидан тикка бўлган деворлардаги ҳид бўлди. Давру замона тахма-тахт қилган, гадо гўри оёғи учида тизилишган шоҳлар мозорларига қаради. Гўр ҳам эгасига ўхшаб б0раркан. Илма-тешик қабрлардан бир-бирини қувиб
чиққан юмронқозиқлар инларига қайтиб, бошларини
чиқарганча жўрттага мўраладилар.

Яғринигача яғирлашган, қўймичигача қўтирлашган,
бироқ узайиб узилмаган умр устомонлигига ишониб,
кечагина энди бу ерни елкамни чуқури кўрсин, деб этак
қоққан ўрнидан ўзга тинч жой тополмаслигига иқрор
бўлди. Ердан бўғзини зўрға чиқариб турган сағана тошларининг совуқ ва хира ялтирашидан ўзини олиб қочганча мункиллаб, милтиллабгина ётоғига ўрмалади.
Айвондан Каттатоғ ёқалаган, бир вақтлар қўрларидаги
чурларга осмондаги Юлдузлар ҳавас қилган Муғ ҳам,
шуҳрати сўнмас шаҳар ҳам бирдек кўринади. Тушунадиган топилмаса хам шу икковгинасини кўриб турса
бўлди. Шаштинг, ёнишинг ўзингникига ўхшамаса, тенгқурларинг тугул туғишганларинг, ўзингни-да ўзинг танимас экансан.




Каттатоғ ва Самарқанд кўрганини ҳеч биров кўрмаган. Шаҳар неча бор харобага айланганини, на эркагу
на аёл, на соғу на хиёл, на дарвешу на девона Шоҳ
Жутгузнинг: "Бор эдим Нуҳ, вақтида, йўқ этмади тўфони ҳам... Тегма эранлар итига, бир бошига минг бош
кетар", деганча ҳувиллаган кўчаларда ўзига-ўзи гапириб, ҳу-ҳулаб асрлар санаган вақти, бесалом, бехабарлар касрига қолган, бузуқилик даврони неча бор қайталанганини, қатордагини бари мард бўлмаслигини
биров билмаса-да, ўзи кўрган. Совуқдан поча қоқаётган Шоҳга иссиқ бўлсин деб, моғорасига чўғ ташлаб
кетиб, қаландарни тентакдек тентиратган, суюнтирган
кунларниям тилини бир чиқариб эслади. Ўзи шунақа
олов зоти сал ўнгланса, хурсанд бўлса ҳайратини яшира олмаган ёш боладай тилини бир чиқариб олади.

Таниш шамол сочи тўзиб, туртиниб-суртиниб аввал Турк Афросиёб ўтган кўчаларни тусмоллаб югурди. Отасини кўз олдида туюқсиндан ер ютган боладек
изиллади. Ўзини ўнглаб, барча улуғлар улуғи, Ғарбу
Шарқ чақмоғи Ҳиндистонни олиб қайтгандагидек, бошлаб Ҳазрат Шоҳни тавоф қилди. Туман оқо хонақосида нафасини ростлади. Боғи Чинор сари жўнади, ундан Боғи Беҳиштга қараб кетди. Боғи Баландга келиб
қўнди. Катта эналар қўними — Ишратхона мозоротида
йивлагиси келди. Кўксарой, Бўстонсаройни ўраган Тошқўрғонда тош қотди. Нимани, кимни, не бирни изини
изиллаб излаганини ўзида билмади. Самарқанд авоми
бузуқилик давридан буён Жонмард қассоб мозори дейдиган Шердор мадрасаси супасидаги, аслида Турк пири
наслидан бўлмиш машойих саранасига мингинчи бор
бош урди. кДевори қиёмат" устида оёқ учида тураркан, сўров бергандек узоқ вақт ўйга толди. Регистон ва
Арки Олий ўртасидаги булоқни қидирганини, тополмагани, ишонимли от ва эркин шамол даврини қумсатани, юраги куйиб соғинчини совутгани, ўзини Зарафшонга бир ташлаб олгани, охирида шаҳарни бало-қазолардан ҳимоялагандек тўрт томонига ўзича дам солиб,
рўпарадаги хаёли равоқларидек айри тушган,

205

TOC TEB”



васи ўйиқ иморатдан жой топганини кўзлари милтиллаб кузатиб турди. Шамолнинг ҳам унинг ҳолига кўзи
тўрт бўлиб, тирикмикан, деб қараб турганлигини
қўққисдан тусмоллади. Илкис илради. Лип этганча гувиллаб етиб келишидан хавотирланди. Кўрмаганга олдиқўйди. Дард ҳам давр ғанимат деганча, қайрилган
қаҳрини қайрарга тош тополмай дами қайтди. Хўрланган ҳурлик янглиғ карахт, хўрликка йўлиққан ҳурликдай дирдиради. Хўрлик ва ҳурлик орасини ўлчарга етарлик ўй тополмади. Ҳурликдан хўрликка ўтар йўлларнинг қисқалигини чамаласа-да, хўрликдан ҳурликгача
йўллар адоғи кўринмади. Ўпирилган яккамозор устидан ўтаркан, оёқ тиққан ковушидан чаён чиққан хотиндек ирғиб тушди. Соялар ортидан эргашди. Тўхтаса
тўхтади. Ҳардамхаёл, судралганча капасига кираркан,
ортидан қаро тортиб эргашган ҳар бир юзқаролик: тилдан кетиш, беўйлик, эътиборсизлик, она тилдан орланиш касридан бошланган орсиз жон талвасаси чандиғй,
ютумга юз буриб оч қорин еб қўйган илм уволи, кўзи
йилтиллаган мурдадил дўст хиёнати заҳри, зарари фойдасидан кўп соддалик нуқси, ҳаромтавоқлик ювиндиси
юқи, кўнглини бўшидан этагини ҳўли қуримайдиган
ишонувчанлик андуҳи, кибру ҳаво ювиқсизлиги, қарамлик Яялоғининг қасмоғи, кўзни бир сиқим тупроққа
тўлдиришга зор дарбадарлик оҳу зори, шармисор сиғиндилик шарпаси, дунё талашиш исноди иси, хун ҳақи
сўрар тили таги билан кесиб олинган қонлар изи, комардга муҳтожлик мустарлиги, маврид-бемаврид кайФу сафо сассиғи жамики сояйи зиён қатордан ўз на
сли-насаби, мансабу мартабасига кўра жой-жойини
эгаллади...

2. Самарқандни яхши кўриш

— Самарқанни Самарқандай яхши кўрадилар, — дедилар Энам эгаси кўпкарига қўшадиган отига дам солиб
қарагандек эгнимга бир сидра назар ташлар эканлар,
сокин ва секин, бироқ минг йилдан кейин ҳам эшити



либ турадиган, эсдан чиқмайдиган, ўчмайдиган оҳанг ва
маромда, нафақат менга, балки ҳамсуҳбат бўлаётганидан ДИМОРИ ЧОҒ шамол, яна омон кўрганидан кўнгли ёришиб, эсанкираган кундуз, тепамизда бош эгганча ҳавас
билан чапак чалиб турган тут, чиллани каттақоридан
қолган музни кўтаролмай қийшайган тарновга илиниб,
қилар иши ин қуриш ҳам эсидан чиқиб, тумшуғига
қўндирган читирни нима қилишини билмай, гапга гоҳ
чап, гоҳ ўнг қулоғини ўнглаётган мусичагаям айтгандек.
Қўшиб қўядилар: Тошканни донини еган чумчуқ Маккадан, Самарқанни кўрган жаннатдан.

Энам ўзлари шунақа. Гапирганда кун-тун, ой-юлдуз, тоғ-тош, ер-сув, иссиқ-совуқ, қуш-қузғун, довдарахт, қор-ёмғир билан одамдек гаплашадилар. Одам
ўрнида кўрадилар. Ҳар бир гапларини ёд олишим зарурлигини товушларини паст-баланд қилиб билдирган,
қарз гапни тайинлагандек бўладилар: .

— Ё пирлар, деб оёқ босинг, балажон. Ё отақўним,
деб босинг, балажон. Ё оталар, денг, балажон.

— Энажонлар десам ҳам майлимиё

Меҳмон киприклар аллақачон тарк этиб, фаришталар жой талашаётган мижжаларини тенг юмиб, вақтниям тўхтатиб қўйиб, бир майдондан кейин секин, бирдек баравар тенг очарканлар, розилик билдирган бўладилар. Кўнгилларини топганимдан хурсанд бўламан.

— Келдик, денг, балажон. £

Овоз чиқарсам эшитганлар кулишларини хаёл қиламан:
— Ичимда айтсам ҳам бўладимиё
— Кўкайда айтганни етти қат осмон эшитади.

— Самарқанд ҳаммани танийдимиё
— Ўзини таниганни танийди. g !
Кимга қўшилиб боришимни кўкайдан ўтказгандим:

— Лашкарни қўшинг, чирон, дедилар. ,
Ёлғиз кетаётганимдан иккиланиб, гап тополмай, сиз
орқамдан қараб турасизми, деган гапни қандай айтсамикан деб тургандим: Энам оғиз очмасалар ҳам аъзойи
баданларидан овоз чиққандек, дасторни катта қуйган




бошларини хам қилиб, ҳа, шундай, дегандек бўлдилар.
Қўшилишиб осмон ҳам хам бўлғандек туюлди. Худди
бировга гап қўшгандек, қўшиб қўядилар: ёлғизни ёри
худо.

3. Шарққа ҳижрат

Эски ва янги мурдалар ҳиди қўшилишиб, уйқашибсуйкашиб сузиб юрадиган, таппонига қараб тўғрисўздан тонмайдиган фоҳишалар макони Венецияга аввалига авраб чақирилган ва саккиз йиллик тутқунликда
ушланиб, айтганидан қайтмаган, кейин Римнинг Гуллар майдонида ёқилган гулхан устига тикилган бандини икки ямлаб бир ютган олов, орадан минг йил ўтиб
ҳам ўчмаган бўлса-да, ўшанда ундан сачраган учқунлар зум ўтмай шамолларга қўшилиб Ер шарини аллақачон кезиб чиққан, Қуёш атрофида айланувчи сайёраларга хабар бериб улгурганди. Этагидаги кулни
қоққан учқун хаёлини йиғиб олгани бир зум осмонга
тикилди. Атрофни ўраган кардинал, епископлар оралаб ўтди. Юлдузлар йўл кўрсатдилар, ёқасини ўйнаган
эпкин кўнглини кўтарган бўлди. Текин томошага ўч
оломондан узоқлашар экан, тириклай ёқилган юзлаб
одамлар руҳлари изғиётган майдон четидаги яйдоқ
эшакка кўзи тушди.

Авваллари, "Қурбонлик майдони", кейинчалик "Ватан саждагоҳи" аталган жойда ўрнатилган Ромул ҳайкалига бош эгди, қўл силкиди. Рим Форуми билан кесишадиган Муқаддас кўчанинг қайроқтошларида макмак ўйнагандек сакради-да, Капитолий қирларига
ўрлади. Чим босган Август хонадони, Император саройининг қарғиш йиқитган, арвоҳ ҳам кирмай қўйган
харобаларини пайпаслаган бўлди. Бўйма-бўй, қаватмақават келадиган Микеланжело Буонарроти ва Абу Али
ибн Сино кўчаларида бир вақтнинг ўзида бараварига
югуриклади. Капеллада "Ёруғликнинг Тундан ажралиши", Қуёш ва Ой; дарё ва гиёхлар; Одам Ато, Момо
Ҳавонинг яратилишлари, "Гуноҳкор инсоннинг кўчи



ши", "Нуҳ қурбонлиги", "Катта тошқин" суратлари
ёлқинлари билан аввал қўшилишиб, кейин айрилишди. Каракалла тепалиги теввасига чордона қуриб узоқ
ўтирди. Орадан юз йилликлар ўтиб, ўзига қўйилган
сағанадаги ёзиқларни овоз чиқариб ўқиди. "Ўша жойда, қаерким, гулхан ёқилган жойда, олдиндан кўрилган
юзйилликлардан",

Бурро Ўтюракни чап кўзи оқиб тушган, оғзига ювиқли-ювиқсиз қўллар тиқилаверганидан кўнгли айниган
Римнинг катта рапидадай "Тўғрисўз тақдир тоши" кузатиб қолди.

Келлин эшаги" уни гулханга мубтало қилган, оловга
олиб келган бўлса, буниси ҳижратга олиб кетишини
сезди. Яйдоқ минганча, йўлга сиғмас дўлбаржиндай
жўнади. Конигил қўриғи марзаларидаги қадим хумдонлар ёнида уловдан тушди. Хумдонларга бир-бир кириб
исинди. Учрашувга тайёрланар экан, шами ёнишини
истади. Жаҳонгирни мингини кўрган Суғд дарёси сувига бош-оёқ ювинди. Қадим замонларда олиб келинган элдошлари, элга эл бўлиб кетган милетликлар ватан қилган тоққа қаради. Шамолини туйди. Ўрниларида бўлгиси кеп-кетди. Юзини ой нури ялтираётган сувга
солиб кўрди. Ўзи ўзига ёқди. Тенгқурлар саломини эгасига етказди. Самарқандга Римдан авваллари ҳам кўп
саломлар келган. Яланг оёқларига ботган, илашган тангани қўлига олди. Антиохни таниди. Ватандошлик ҳисси
қўзғолди. Артиб қўйнига солди.

Ўсмат ота этагидаги Дунётепа ғорини эслатадиган,
бироқ йўлаклари узун, хоналари катта, чироқ токчалари кўп, ҳашамли-ҳашталали бўлган Сиёб елкасидаги
ғорларга бош тиқиб кўраркан, Римнинг адоқсиз катакомбалари таъмини туйди. Қурум босиб паққос қорага
бўялган деворларнинг унда-бунда кўчган жойидан
мўралаган сап-сариқ жартупроқ баҳайбат махлуқ кўзидек бақрайиб ҳайиқтиради. Кўз етмас пучмоқларидан
гуриллаб чиққан тўда каптарлар ваҳимасидан кейин
юрак ютиб, қайтиб биров яқинига йўлолмайди. Каптарлар парвозидан Ўтюракнинг ДИМОРИ ЧОҒ бўлди. Рим



дагидек каптарларга дон сепмоқчи бўлганда қўли калталиги эсига тушди. Дон сепиш ва теришнинг ўз вақти-соати бўлиши шунда сезилди.

4. Самарқанд афсоналари

Самарқанддан ўтмаган матал матал эмас. Маталлиги йўқ.

Қуёш уялганидан Самарқандга яқин келолмас эмиш.
Кун ҳар кун қиёмда туриб кетармиш. Юлдузлар жой
талашиб саф тортармишлар. Йигит кишининг бир қарашига ой интизор, юлдузлар илҳақ эмиш. Эр киши тик
боқса қуёшнинг қуввати ошармиш. Самарқанддан туриб қараса, албатта. Фаришталар, ой-юлдузлар аввал
бошдагидек сафда, саждада туришга зор эмишлар. Энам
айтган.

"Бу дунё — гуноҳкор инсонлар учун қувончдир".

"Тушингдан ўзга дўсти содиқ бўлмас",

"Замин инсонлар елкасидаги, инсон замин гарданидаги юкдир".

"Йўқликка сайр этишдек яратишлик бўлмас",

"Ироқ шоҳи бўлсанг-да, Чин подшоси эрсанг-да, келаринг шу ер — ер ости. Нима учун қалбингни бу
ўткинчи дунёга боғлайсан".

"Сен қалбларимизга нур, қабрлармизга нур, кўрарларимизга нур, эшитарларимизга нур... нур...нур... бағишладинг".

"Жаннат эшиклари эллар учун очиқ, меҳрибонларга меҳрибонлиги абаддир".

"Шохлар сенинг пойингга бош урадилар.... сенга
муносиб бўлмоқ учун".

"Саждайи холис — на ҳокимият ва мол-мулк".

Бу ёзиқларни Мозори Шоҳ — Шоҳи Зиндадаги иморатлар пешоналари, бетлари, елкалари, кўксидан кўчириб олдим. Аввалига дафтарчамга ёзиб олишга уялиб
тургандим, қарасам, қарри-қурри ажнабийлар биноларни суратга туширар, ёзиқларини ўқишга, маънисига тишлари ўтмаса-да, кечиккан ҳайратларини ёшла


рига ярашмаган беписандлик билан яширмоқ бўлардилар. Сурат олгичим йўқ-да. Бўлмаса, мен ҳам суратға олардим. Эвамга кўрсатардим. Лекин, шунда бирдан
иморатлардаги ёзиқларни кўчириб олишни ўйлаб топдим. Ёзиқлар ораси узилиб тушган бўлса-да, кўз еттанча кўчира бошладим. Биров нима қилаяпсан демади. Қайтага сайёҳлар ишимдан завқланиб томоша
қилишди. Бир-иккитаси чиқиллатиб суратгаям олди.
Шунда, чеккароқ жой топиб ёзиқларни кўчирганман.
Кўп нуқта қўйилган ўринлар ёзиқларни кўчиб кетган
жойлари. Аммам нарироқда қараб турғанлар. Қачон
ишим тугаса, шунда кетишимиз, ўтган-қайтганга эътибор бермай кўчираверишимни тайинлаганлар. Шундай
қилсам Энам чин хурсанд бўлишлариниям. Буни ўзим
ҳам биламан. Костюм-шим олиб бераман деганлар.
Костюм-шимим бўлмаса-да, шошгандан бор деб юборганман ўшанда. Катта шаҳарда ёлғон гапирганингни
одамни ўзиям билмай қоларкан. Энам: кимки ёлғон
гапирганда бировга зарари тегмаса, зарари ўзига бўлса,
ҳечқиси йўқ, — деганлар. Қачон костюм-шим кийишимни сўраганимда Энам: шуям гап бўптими, балажон. Ҳали беклар беглаб чақирмас, пошшолар элчилаб
сўрамас, шоҳлар тўн ёпмас экан, келганим ёлғон, —
деганлар. Беклигиям. Мен ҳали боламан. Бунақа гапларни тушунмайман. Энамга кўз бўлиб, игнага ўзим ип
ўтказган, энам ўз қўллари билан тикиб берган чийбахмал шолворим, ит ёқа, енгларига қўшбўғма урилган бўз
кўйлагимни керак бўлса интуристлар роса томоша
қилишган. Ушлатмаганман.

Дунё Самарқанднинг бир ёзиғига тенг келмас эмиш.
Тарозининг бир палласига дунёни, бир ёғига Самарқанд ёзиғини қўйса, ёзиқ босиб кетармиш. Ёзиқнинг
тоши овирмиш. Аввал ёзиқ, охир ёзиқ эмиш. Энам
шундай деган.

5. Афросиёб меҳмонлари

Меҳмон олиб келар, меҳмондай олиб кетар шамоллар Афросиёб устидан майин ўтадилар. Унинг ҳар бир



кесаги учун ҳисоб берар жой борлигини биладилар.
Ҳар баҳор байроқлар меҳмонга келган бўладилар. Узункалта, катта-кичик. Кўзларини катта-катта очиб эҳтиромли қўрқув ва рағбатдан умидворлик нигоҳи билан
қарайдилар. Ям-яшил байроғини елкасига ташлаб чиққан Афросиёбни ўзигагина хос, ўзигагина ярашиғлиқ
улуғворлик ва мурувватини туядилар. Ҳаммасиям эмас.
Шамол париллатган бўлади. Меҳмонлар бўйларини
бўйлаб кўришга ботинадилар. Азалиятдан шавкат ва
шараф туғини кўтариб келаётган туғдоналар ҳидига
тўйинмоқ истайдилар. Бу туришлариям азмойиш, таажувот, нанимат эканлигини, унинг довруғига бир холчалик безов бўлолмасликларини, тоғлар ҳам бу тепалиқлар билан тенглаша олмаслигини кўкайлари дириллаб, пириллаб англайдилар. Ҳолининг аҳволини кўтаролмайдилар. Самарқанд шамолига, азал ва абад
шамолига муносиб бўлмоққа жон-жаҳдлари билан тиришадилар.

Мочаси ҳангисини қувадиган Москов Исмоил отлиқ
қишлоғидан топган, бисотидаги яккаю ягона қадим Хоразм тангасини Кремлъ камончилари дастидан куйган
кафтига омонатгина олганча келади. Бўйнида Туркистон босиб олинишининг 1,5,10,25 йилликларига тамғаланган тангалар бўлади. Оғир йилларда оч-яланғоч,
сарғайган сағирларига бошпана бўлган, болалигига б0риб, муаззам иморатларнинг девор-тўшларига номлари, қаердан, қачон келганликларини ёзиб қолдирган
дарбадар, етимлари учун кечирим сўраган бўлади.
Қавми одатича бир сув кечса ваъдасини унутадиган,
Тўхтамиш дегич Московни кулини совургандан кейин
етти йил ўтиб-ўтмай қилмишига ҳисоб бергани, тупурган тузлуғи тузи тутгани, ўшанда дарахтларигача
кўсов бўлган, етти яшар гўдак бола эканлигини, қарамлик ва хиёнатнинг аччиқ тутуни ичра ўзига келолмаганини, бирор-бир бошпанаси қўноқликка арзимай нонтуз тутолмаганлиги, пешвоз чиқолмаганини, орадан
икки юз йил ўтиб шаҳар номини олган қўрғончага Ғарбу
Шарқ хўжасининг ўшанда қараб қўйишни эп кўрмага



ни сабабини англайди. Етти яшар болакайга қилган муруввати, қулликдан озод этгани учун қуллуқда, тазарруда турган бўлади. Оталар кечиримли келади, ёнбошидан жой кўрсатган бўлади. Болаликка айб тақамайдилар.

Болалигида оти Олтин Су бўлган Самарқанднинг
довруқли ўғли Муғупта ҳали Зардўшт номини олмасидан, оқ туяга минмасидан олдин Муғ тоғидан тушиб
келгандаги илк таваллосини қабул этган Зарафшон не
бир афсоналарни фақатгина ўзи билишидан писмайиб,
ўнг тирсагини ерга, кафтини иягига тираб, ирмоғлари,
аймоқлари Шунқор, Ойқор, Муғдан ҳам баланддан
бошланадиган хилқатларга кўз тикиб, ёнбошлаганча
талтаяди. Югурук эрка ел шўхлик қилиб этагини кўтариб қочади. Қисматга хушнуд аҳли беҳишт қироатида
қўшиқ айтиб жўнайди. "Қадр маълум, жинс маълум,
ажал маълум..."

Саркаш Искандар шаҳарни кунпаякун этиб, отасининг довруқли саройи залларини безаган қирмизи мармарлар Афросиёб кўчаларига оддий тош ўрнида тўшалганидан ғаши келгани, энсаси қотганини, деворлардати суратларга маҳлиё бўлгани, малика Рассанога уйланиш тўйига тайёргарлик кўрилаётгани ҳақидаги суратни
ҳавасга чиздирганини кимгадир айтгиси, Искандар ва
Рухшона севгиси туғилган тепаликни ишонимли одамга кўрсатгиси келади. Муҳаббат бодасидан кайфи саҳбо тортган, Ер юзи жаннати отлиқ Самарқанд ва севишганлар жаннати аталмиш Римнинг дардлари дунёга сиғмайди. Ҳайрати ҳад билмас катта севгилар, севишганлар сурати ҳам. Жаҳонгир ва Малика суратлари
Ватикан ертўласида кўкрагини захга бериб ётганини
шамол хабар берган, муғтан уларни бирда бориб кўрг ан.
Бировга айтгулиги йўқ. Асл суратлар Римда, ёзиқлар
Самарқандда бўлармиш. Буни ким айтганини айтиб
бўлмайди.

Афросиёб мингтепасини шахмат тахтаси ҳисоблаган қарғалар фил суягидан ясалган, қачонлардир ин
лар кўтарган, жаҳонгирлардан қолган доналарни, от

213



К,

ларни сурадилар. Шахмат тахтаси катаклари бири оқ,
бири қора бўлди. Қарғаларни-да бири оқ, бири қора
бўлади. Рақиблар оқшомдан қорашомгача ўйин устида.
Мозори Шоҳ зиналари ёқалаб, бир бало қилиб ташқарига чиққан ҳазориспанд, эҳтиёти шарт исириқ солган
бўлади. Бир қулоғи суҳбатда. Гап-сўз бир вақтлар Беруний ва Сино бошлаган, орадан минг йил ўтиб Эйнштейн ва Борн деганлар давом эттирган суҳбатни судрашдек туюлади.

— Мен сенга айтсам Қоракалла, ақлдан ташқаридаги нарсани ўзи йўқ нарса. Борлиқ ақлда макон топади, дейди бўйнига "Эзоп" деб ёзилган тахтачани осиб
олган ва ҳар замон жойида турибдими деганча ушлабушлаб қўяётган Ола қарға.

— Бор ақлда ақл бўлса. Борсан бор, йўқсан йўқ.
Кўчдинг ўчдинг.

— Ҳа, энди майдалашма. Одамлар, умуман жонлиқлар хаёлини ҳисоб-китоб қилиб бўлмайди. Фақат
ортидан эргашиш, олдиндаги, ён-вердаги кўргулигу
кўринишлардан керагини олган маъқул кўринади, дейди Ола қарға шляпаси қасирғасига қачондир кириб
қолган ва болалаган сичқонни чап оёғи билан олиб
ирғитиб ташлар экан, сичқончалар тум-тарақай қочадилар. Оёғи ерга тегиши билан биринчи қилаётган
ишлари қочиш ва ковак, тешик ахтариш бўлади. Биров ўргатмаса ҳам. Кераксизидан қутилиш лозим ёки
булардек қочиш керак, дейди шошгандан қанотларини бир силкиб сичқончаларга йўл бераркан, сўзида
давом этиб Ола қарға. Ҳамма бало нафсни қондириш
ҳаракати, ҳирсларини уялмай-нетмай меҳр деб билишларида. Меҳр билан манфаат, ҳирсни айриг
қилишни истамасликларида.

—– Ол-а, Ола. Гап Ақл ва Макон ҳақида эди. Ақлнинг макони ва маконларнинг Ақл майдонига сиғиши,
ўзга, турфа оламлар ҳақида эди. Ҳар доим олиб қочасан. Гапим ҳам қочиб кетди. Шоҳ.

— Маълум ақллар маълум маконда қадр топадилар.
Қочдим.




— Маълум маконнинг маълум даврини яна унутдинг. Шоҳ.

— Осмону заминда нарсалар бари, одамнинг фикридан эмас ташқари, дейишган. Қочдим.

— Ақл ва руҳ хотир истаса, қувиб етмас макон
бўлмас. Утганиниям, келариниям назарда тутаяпман.
Шоҳ.

— Ўзга оламларга ола қаноту қора қанот билан етиб
бўлмас. Фарзин.

— Ақл ариғидан ташқаридаги ариқлардан сув ичмагандан кейин қийин-да. Отни эшакдай юрмайдилар.

— Кўрмай қобман. Кўз кетибди.

— Пўстакни йиртиғини кўз демайдилар.

— Итдан бир суяк қарз шоҳлар оҳини эшитяпсанмиё

— Бу сўров Қоравой, бу сўров. Битовлар сўрови.
Битов кўз сўрови. Оҳдан бошланиб тугамайдиган ва
очилиши даргумон кўзлар сўрови, Қоравой.

Шоҳни мот қилиш пайида қарғалар ҳам кўз чўқишга
тайёр кўринади. Оқ қарғага тахтадаги доналарнинг бари
оқ кўринади. Қорасига қора. Бир-бирини кўрликда айблаб, тошларни тенг суришади.

Товус қадим қалъа девори ёриғидан илондай овоз
чиқариб келди. Одамдай келадиган тошбақа тошини
тескари кийиб чиқди. Қўллари кунни иссиғи урган
кесақдек тўкилиб кетар кўринди. Тоши китоб кўринди. Китобда ёзиқ. Ёзиқни адоғи кўринмайди:

Элим будун эрди,

Элим энди қаниё
Ботирли будун эрди,
Ботирлари қаний...

Алп Эр Тўнга ўлдиму...

Яқин орадаги эски шамол йўлини тусмоллаб бўйнини чўзди. Бурни жимирилди. Юзага қайтганини аниқ
ҳис этгандан кейингина иринди. Кулгуни эшитган ариқ
суви шошгандан бир тўхтаб олди.




б. Хаёл отининг уйғониши

Елкаси тиришган Қари Олов шашти сўниб бораётганини кўкайидан ўтказди. Беихтиёр Афросиёб девори устида ўзини кўрди. Пастга қараганди, боши айланди. Девор устида бораркан, кимдир қараб тургандек, илкисдан ўзига-ўзи аскарлар қўлидаги лов-ловдек
кўрингиси келди. Ўхшамади. Аввал ўксинди, кейин
кўнгли айниди. Сезди. Шунда, шундоққина кўз ўнгида, бирданига жиккакгина чўғ чўғланганни кўриб, чўлда
сув топгандек анқайди. Митти чўғ ғайрати, тараддуди
боши қаро тортиб яшаётган, ёнаётгани, тириклигини
ўзидан бошқа билмаётган кекса вужуд вужурини қўзғади. Дунёга ўт қўйгудек ғайрат билан товланаётган чўғни
узоқ ва яна узоқ томоша қилди. Шаштини сезди. Ҳидини олди. Ҳидлаб-ҳидлаб димоғини чоғлаб, кўнглини
ёшартирди. Кўнгиллар кўкда кўкаришини, кўнгилни
кўкка бермакликни, қорага ботирмасликни кимдир
қулоғига шивирлаган бўлди. Кўнгли сувсади. Кўнгли
сув ичди. Кўнгли сув бўлди. Кўнглида сел кўчди. Дили
хун бойлади. Хотирига Шоҳ Бобур Ошиқонда аскарлари қасосига Кал Қошуқ ва Жомабофларни жазолаган кун гуриллаб келди. Мирзога қўшилиб кетган шоншавкат, Самарқандда яримта ғиштни тикка қилолмаганлик, устма-уст қўёлмаганлик армон-андуҳи чуқур
оҳ тортди. Алишербек яшаган Улуғбек мадрасасининг
ҳужрасида сихтади. Галатегирмонсой осмонида туғилганидан буён муаллақ турган эна тандир нонининг
минг-минг йиллик таъми ва ҳиди ўзгармаганини, ўзини
йўқотмаганини ақли танимаса-да, сезими сезди. Қадимда, қўрда кўмоч пиширганда, ҳар ким ўз кўмочига кул
тортмаган вақтларда, пиширишга қўйган ҳар бир эга
ўз нонини устига отини ёзишини ёки қавм белгисини
қўйишини нақд эслади. Римликлар ҳам қоравой пиширганда худди шундай қилишини шамол бирда келиб
айтганини-да илғади.

Бошланишда, Бедона қўриғида Қорасув атоғлиқ,
кейин Сиёб аталадиган ариққа қўшилиб оқди. Оқиб



оқиб, келиб Ҳазрати Дониёр марқадига бош урди-да,
дунёга лангар бўлгудек қабрга қоровуллик қилаётган,
асрлар невараликкаям ўтмайдиган бута шохларига ўз
оёқ-қўлларини ўзи боғлади. Бўшаб кетувди шамолга
боғлатди. Йиғлари шиддатини эшитмаса-да, икки чеккасидан ширғираётган ёшдан билди. Шу аснода тонг
отиш, кун ботиш — барчасини елдек еб кетганини,
қувончлар қочиб, қайғулар тошган кунларни эслайверишдан наф йўқлигини, Самарқанд отидан ғишт устига ғишт қўйиш, дарахт кўкартириш ҳар кимгаям насиб
этавермаслигини ич-ичдан англади. Ёзиғларниям. Сутдан қимизга айланар асрлар келаётганидан бўронлар
белги берди... тириклик руҳи қадри, қимирлаган ҳаёт
қиммати, иссиқ-совуғини сеза бошлади. Айниқса, ҳамишаги довдир шамол келиб ўзини уриб ўтганда шошиб
қолди. Лап этиб ёнди. Бу ёниш, ғайрат, ловуллаш, аланга,
ўту нафас таниш кўринди. Бирда бир бошидан ўтгандек кўринди. Кашмири ўхшаб-ўхшаб кетди. Кўнгли
хижил тортди. Рашланди. Ўзига ўзи ғашиқди. Кейин
қон қайнади. Қон тортди. Тортгандаям узиб-узиб тортди. Ўлик-тирик томирларни бир қилиб тортди. Оғриғи
ёмон келди. Оғриқ оғир келди. Увол бўлаётган умрдек
увуллатиб келди. Дардини ёйишга, сергитишга шамол,
осмоққа дор қидирди. Кун қисди. Ютардек келди. Уз
дардига ўзи ёнди.

Даврларнинг давронхоналари йўлига зина бўлган
қабрларга замбил қадамларини битта-битта қўяркан,
борган сари юриши енгил тортаётганини, елкасига
минган минг ботмон-минг ботмон юк лаҳза сайин
тарк этаётганини сезди... йўлма-йўл липиллаб, бир
ўчиб, бир ёниб бораркан, ҳушини йиғиштиришга тиришди. Қалб яхши сўзлар билангина илиши, исиши,
ёниши, гувуллаши, ер устидагилар бир-бирига шундай сўзларни айтмай қўйганидан совуққина бўлиб 60раётганликларини фавқулодда англади. Ўзини нима
совутгани, нима рангини ўчирганини топишга қанчалик ҳаракат қилмасин, қаловини тополмади. Бирданига беклик, эгалик уйни чироғидай париллаб ёнги



си, бекалик тошўчоқда қорадан-қора кўмоч пиширгиси келди. Эгалик уйнинг чироғи бошқача ёниши
кўз олдида пориллади. Айниқса, эгалик чироқда ёниш
завқини туйганида яна иморатлар ёзиқларида ялтиллаб ёнишини, ўқишга югуруклаган кўзларга қувват
бўлишини қўмсаганда, азбаройи ҳайрати ҳаддан
ошди. Кўнгли сувсади. Сув ёнди... Шунда...синиқ
руҳида эски вақтлар синиқ қозон атрофида ризқ
умидида паст-баланд, катта-кичик бўлиб тизилишган чора-толтавоқлар қаторлашган кун лап этиб
кўринди. Кимдир катта ўқлов билан бошига бир ургандек бўлди. Фавқулодда ўзининг бир вақтлар Самарқанднинг оташхонасида гуриллаган гулхан, Олов
уйида оташ, тошўчоқларга қўр бўлганлигини, қозонларни қўй боқтиргани, не бир ўт оғалари кафтларига кўтарғанини, тутунтириққа берганлигини, дарвешоналарда пилик, хосу ом кулбасига иссиқ бўлгани,
Афросиёбнинг неча турлик чироқларига парвона йиққани, не бир китоблар ёзиғида бошида турганини,
тўрт улуснинг чироғи бўлганини, қаҳратонларда тириклигига шерик, яхши-ёмонда керак, ўрни давралар тўрида, қўрида, қоронғу тундаги ойдай соғинчли
бўлганлигини эслар экан, ўлса кўмари йўқлиги эсига
тушган эски ғардек бўшашди. Ҳеч бир ҳолатда қўлини
тушурмаслик, ёнга ташламаслик, ҳатто янги ўликлар
ҳам қўлини қўярга жой топа олишини, ёнга ташламаслигини минг бора гувоҳи бўлганини эслади. Тириклар вақти келса ўликдан ҳам ибрат олиши лозимлигини, майит энг улур, энг сўнгги сабоқ, кўргазмали қурол эканлигини қошу қовоғи ўртасига биров
ёзиб-чизиб кетгандек бўлди. Рўзғор ўчоқ билан, ўчоқдаги қўр атрофидаги қур билан қут бўлишига, қутли,
қўрли ўчоққа ҳеч нарса етмаслигини, излаганини
топгандек иқрор бўлди. Ҳатто қайсидир давронларда
оти Қўрўт, Қўрқут бўлганини кўкси айтгандегу,
кўкайи кўнмаганига, кимдир икки тарсаки қўйиб
кетгандек, йўқ, гапирмай ўядиган қаттиққўл турк
машойихларидай ер суятиб, бир қараб кетгандек



бўлди. Олов чироқ ахтарди. Туташга, ўчишга ҳаққи
йўқлигини англар экан, туриш-турмуши титраб кетди. Энтикди. Этакларини Йиғиштирди...

Чўни ўт олишига ёрдам берган бўлди. Шўр босган
ёзиқлар кўзини очиши, қадимий сўзларни уйротишини кўнглига солгандек бўлди. Шамол ёзиқларини, тош
ёзиқларини, Самарқанд ёзиқларини болакайга қўшилиб ўқиди. Ўқитди. Кўзига нур бўлди. Иморатлардаги
битикларни босган қурумларни кўчириб, жатмаларни
куйдириб, тозалашга киришди. Тириклиқдан қарзини
узиш лозимлигини англади.

Тўнғичига Кун, ўртанчасига Ой, кенжасига Юлдуз
отини қўйганини, эргашган, избосар инилари Кўк, Тор,
Тенгиз аталган вақту соатни-да аниқ эслади. Уларга
аталган қўшиқларниям:

"Кун, Ой, Юлдуз Тонг сари сенлар боринг,
Кўк, Тоғ, Тенгиз{ Тун сари сенлар боринг"

Кўк — қўрғон, Қуёш — туғ бўлган даврлар шамоли
ёди, хаёллар оҳанги эсдан оғдиради.

Сезимлар уйғониб ўрмалаганини, чок-чокидан
қақраган, сўкилган чоклар кўклаётганини, кўкланаётганини кўнгли туйди. Унуттирилган қўшиқлар ҳайоҳуйи, қувғин этилган ўзлик важоҳати, Афросиёб кўчаларида хоқонлар овози юрган, дарахтлар гуллаган ва
мева туккан, олиб қочилган қизлар туғдирилган, кўча
тошларига кундуз қуёш, оқшом ой ўзини солиб кўрган
давронлар, Турон аторлиқ вақтларда оталар отини эшитганда пўлат тоғлар сув бўлиб эриб кетган, душманлиг
зоти тириклай, эсон-омон бош елкада тиз чўкишга улгурганига шукр қиладиган шукуҳ сирларини билишини билдиргиси келди. Қўл берди. Кўксида қўрғошиндек ботган зангларни жариллатиб куйдириб кўчирди.
Болакай ўқиши лозимлигидан ўзгани ўйламади. Кўнгилдан тилга келтириш юки босди. Қаламни бошини емоқ
сўрови босди. Тош бостирилган, музлатилган хотиралар, улкан қоялар, сағаналар ёзиқларини ёпиш учун
урилган парчинлар ушловсиз, хом лой шувоқдек па


лахса-палахса кўчиб, узилиб туша бошлаганини, битикларга кўзи ета бошлаганини ҳис этди. Ҳозиргилар
биладиган уч жаҳонгирни дову довруғиниям якка шу
шаҳар кўрганлигини, иккиси — Искандар ва Чингиз
бузмоққа, биргинаси тузмоққа келганини бирга кўрганлиги, уларни давраларида бўлганлигини-да эслади. Сарҳалқа Ҳамадоний қўшқанотдай бир ёнида яссилик, бир
қаватида мулиёнлик ўспиринларни олиб, ҳозир ўзи макон тутган бошпанасида ҳаёт томчиларини таниш сабоқларини ўтганини, бу тупроқда изларининг иси, пешоналарининг изи қолганини еру кўкка билдиргиси
келди. Бир вақтлар оғиз очмай кулмак, кўз очмай жаҳонни кўрмак, ўтирган ўрнида дунёни айланиб келиш,
қимирламай дунёлараро кезишни-да гувоҳи бўлганди.
Хаёл ҳам вужудни бешиктебратардай тебратишидан
туйунди. Умр дўмбираси, доираси зарбини, хаёллар
оҳанги, хаёллар зарбини зарбул қадим усулидан авжи
туркка ўтказмаса, ўғмаса бўлмаслигини англади. Ўзини
ўзи топмаса эл топмаслигини билди. Чўғдан сачраган
учқун хаёлини тўлқинлантирди. Юраккинаси шошилди. Шодланди. Кўнгилгинаси кўтарилди. Кўзгинаси
ёшланди. Узоқ тараддуддан кейин хаёлида гулхан ёқди.
Гулхан варақларида идрок ҳеч қачон қувғин бўлмаслигини ўқиди. Аввалда, осмондан тушганлиги осмондан тушгандай эсига тушди. Чақмоққа қўшилиб келганини суҳолар айтган бўлди. Шунда, Онақут, Онаҳут,
Анахит, Момогулдираклар бирга-бирга осмонни ноғора қилиб чалдилар. Момақалдироқ қаҳқаҳаси оламни
тутди. Чақмоқлар чақмоқдай қўзғалишди. Азот-азот,
қарсиллатиб-қарсиллатиб қилич солдилар. Қора чодир
ёпинганиниям, бошқасиниям аямади. Чок-чокидан
қақратди. Қўш чақмоқ келиб икки кўз ўртасига урди.
Кўзлар очилгандек бўлди. Кўзлар чўғланди. Хаёллар
чўғланди. Кўксидан аввал қора тутун чиқди, кейин
кўкланди. Кўкариб ўрлади. Ҳуриллаб бир шамол келди. Кунлардан сўнг, кечалардан сўнг вақт бўлганини
ёзғириб кетди. Акса урди. Қўшилишиб ғуборлар чиқиб
кетгандек бўлди. Баҳридили очилгандек бўлди. Нафас

www.ziyouz.coff- Kutubxonasi

олиш осонлашди. Ёқани қўйворди. Қуввати, дами орта
бораётганини ён-вердаги хас-хашаклар этак тортиб
қолганларидан сезгандек бўлди... Ғайрат қилди. Эгаси
бор ўчоқдаги оловдай гувулламоқ истади. Гувуллади.
Нақд Афросиёбнинг энг баланд тепалигида, йўқ, осмонида чироқ ёқди. Чироқ чироқларни ёқди. Чироқлар
томошасига етмиш қават гўристоннинг бош чаноқлари
оғзи очилиб чиқдилар. Қаншари ўйилиб тушган, жағини ер еб қўйган, пешонасидан қурт мўралаганлар ҳам
қаторда кўринди. Чаноғидан айрилган жағлар ҳам.
Кўраркўзга эҳтиёжи бўлмаган каламушлар ҳам ризқ
териб кетди.

Олов гуриллади. Отачироқ, Онаўчоқ ўз ўрнига қайтганини ёноқлари ёниб, кўзлари порлаб жар солди. Катта
оташларга аланга бўлмоқликни, қувончлар сачраб атрофга сочилишини, одамлар кафтларига олганча уйлари томон кўтариб югуруклашларини, қувонишларини
соғинди. Чўғ кўзида ўзини кўргандек бўлди. Ўзини таниди. Ёнмоққа илҳақ ёғочларнинг қовурғаларини қарсиллатиб дошқозонлар қайнатишни, беланиб-беланиб,
буралиб-буралиб, товланиб-товланиб ёнгиси келди.
Шуъласи қозон бошига эгилган оқдан-оқ бўйсираларнинг ёқаларидан мўраламоқ, ёноқларида ёнмоқ, енгларидан кирмоқ, кўксиларида ялтирамоқ ва бош
қўймоқ, сояси кўринмас турна бўйли қизларнинг бўйи
баравар бўлиб йўлларида ётмоқ, кўзларида чулғанмоқ,
лабларида куймоқ завқини туйди. Тилларида тутаб кетгиси келди. Хаёллардан ҳузур топди. Ҳузурланди.
Маккача қилиғли, мадинача нафис, бобилча лутфли ҳурларнинг кулгилари қулоқлари остида қадимгидек жаранглади. Қўшилишиб жон ҳам киргандек бўлди. Жон
қўшилиб тошгандек бўлди. Беўйлик ўйилиб тушди. Илкис нохуш умр, номулойим тириклик қорамохов дудга
айлантирган кунидан орланди. Номус қилди. Уятланди.

— Ётган ёвга ёқар. Қовланмаган чўғ кул остида қолиб
кетаверади. Қўри пастдан тутантириқ олмайдилар, —
деди охирида ўзига-ўзи, ўз ҳароратидан ҳайратланиб,
Шом еган кун эшитиб шошиб қолади. Шафақ алвон



кўринди. Кўрингани осмонларга урди. Ургани жойини
топди.

7. Қирча устида

Қаро куннинг бошида Катта энаси Самарқанд соясидаги Алиобод қишлоғидан тенгқур отадошлари Султон Бойқаро, Ижил Мирзо, Саид Ваққос, Суюртғатмишни олиб уғруқ билан Самарқандга жўнаганларини, ўшанда фақат Улуғжонга шаҳарга киришга рухсат
тегмаганини, орадан тўрт йил ўтиб салтанат тахтига
ўтирганда ва қирқ йил шаҳарни Катта отаси замонидагидек яшнатиб, охир-оқибат ўз боласи билан бетмабет лашкар тортган, енгилиб шаҳарга қайтганида яна
шаҳарга киритишмагини дарҳол англади. Бу сафар
ишни ўзи отга чиқарганлар кўрсатди. Ўз ўчоғига яна
қайта бегона бўлганлигини, тақдирнинг такрорланишини кулиб қарши олди, қисмат шамолини таниди.
Дунёнинг энг зўр олимларини йиғиб, ўзи отига, номига солдирган мадрасада мударрис тайинлаш учун қилган машварати, унда юзга яқин талабгорлар фикр билдирганликлари, Муҳаммад Хавофий отлиқ нотаниш
олимнинг маърузаси, гап-сўзини Қозизода Румий иккисидан ўзга тушунмаганлигини, ўртага ғавғо оралаганини, Румий ҳазратлари ёш олим фикрини икки оғизда етказганини, йиғилган каттаю кичик нотаниш олимнинг фикри қаерларга етганини, қандай тушуниш
кераклигини лаҳзада англатган, тан беришганини-да эслади. Ўзининг аҳволини ким кимга тушунтиради: Ким
қандай тушунади Ким кулади, ким куяди; Барини
ҳисобини олди. Нима бўлганда ҳам энди Самарқандни
қайта кўрмаслигини-да, Отачироғи ўчмаслигини-да
сезди. Дили кулди. Кўз ўнгидан Шоҳи Зиндага кираверишида қурдирган баланд пештоқ кетмади. Уни узоқ
Ҳирийда яшаётган ўғли Абдулатифни соғиниб, уни отидан қурдирганди.

Улуғ Жон ҳамсуҳбат топилганидан хурсанд бўлди.
Қирча устидаги, юлдузлар дастурхонга тўкилган тут


дек кўринадиган майдонда, бири шоҳлиқдан, бири тутқунлиқдан юлдузга айланган икки сўнмас олов узоқ
туриб қолишди. Учи ер остига кириб кетган, боши осмонга етган ренесанс — секстант мармарларига сўнгги
бор қўлларини қўйишиб ўтишди. Улуғ Олов Аждар думидаги Шер буржига қаради. Битикка кўнди. Икковларида осмонларни безовчи чироқларга айланаётганларини англади. Атрофни муҳофаза олганча шайтонларни
талвасага солиб учаётган юлдузлар шиддатига қаради.
Кейин, Зарафшонни ёритгани, ундан сув ичгани тушган юлдузларга қўшилиб кетишди. Азим дарё мансура
айтиб қолди: "Жайхундан нега ўтдинг, Абдулатиф".

8. Тандир ҳам қилиқ чиқаради

Тандиримиз, одатда оғзига ўтин тиқилмаган вақтларда бошига нон совутгич катта саватни қийшиқ
қўндириб, бир чети учган, жириқ лабига тиржайиб
туради. Ҳозир ҳам шундай турипти. Насиб этса эртага
қидиргани кетаман. Оловни зўридан бети оқариб,
қошига қўшиб, манглайигаям қора суркаганча янги
қилиқ чиқарган тандиримиз кузатса керак. Келин тандир. Оғзини чўққа тўлдириб изимга қараб турувди,
юзига сув урилиб қулоғидан ҳовур чиқаркан, ҳализамон нон ёпишга тайёр бўлишини, кулчалар ёпиб беришини, шошмай туришимни, кулчасиз қўйвормаслигини, ҳеч қачон ҳеч кимни қуруқ қайтармайдиган шаҳарга қуруқ, хўшшайиб бормасликни тили танглайига
ёпишиб, нафаси тиқилиб тайинлади. Саҳарда автобусга чиқаман. Бу боришим иккинчиси. Биринчи синфдалигимдаям борганман. Сариқ "Паз"ик одатдагидек эскиси билан қадим шаҳар ўртасидаги Қоработирни гўридек кўринадиган осма темир кўприк елкасидаги
каптархонада тўхтайди. Автобусчига ҳозир келаман дейман-да, тўғри қадим таниш, шаҳарни қошидек кўринадиган, узоққа кетган боласи йўлига қараган отадек
бир кафти ҳамиша пешонасидаги Ҳазрати Хизрга б0раман. Айвонига чиқаман. Ойқортоғ кўринади. Оқ сал



ласи печини ҳилпиратиб ҳамишагидек ҳимо берган
бўлади. Қўл кўтариб етиб олганимни билдирган бўламан. Шунда доим илҳақ тоғ, биларини бировга айтмайдиган тош, энг тоза тушларни эшитган бўлса-да,
ўргулигу кўргилигини кўринганга кўрмана қилмайдиган сув, ҳар жойда ҳозир, ҳар нарсани биладиган, одамни ичигаям кириб чиқадиган шамол, асл аскарлардек
содиқ арчалар, барча-барчаси ҳар бир одамнинг келишига минглаб йиллар кўз тикишлари, тикканлари сезимдан ўтади. Айниқса, Олапарнинг йиғлаб бўлган қипқизил кўзлари шундай дегандек бўлаверади. Энамни
гаплари эсимдан чиқиб кетмаслиги учун такрорлаб
қўяман. Кўзимга ҳамма Самарқанд бўлиб кўринади.
Мен ҳаммани яхши кўраман: Самарқандни ҳаммадан
яхши кўраман) Аммам кутиб олсалар керак. Ўсмат Отага
келганларида ҳар бир дарахтни олдига бориб, сўрашиб,
отажон-энажонлаб шохларидан олиб, тозалаб, дасталанган новдалар билан Обираҳмат ёқасига ўтказиб
қўйиб яхшилаб қоқиб қўйсалар керак. Энам берган
сурпни бурда-бурда қилиб, бир учидан ёқиб, сўнгра
илондай ўрлаган оловни бошимдан париллатиб айлантирадилар ҳам. Биринчи ўзлари, иккинчи менга туфлатиб сувга ташлайдилар. Сувни ҳақи эмиш. Ёзиқсиз
тоза қоғозни ёқиб кулини елга сочадилар. Шамол гувоҳ
эмиш. Ёзиқлиқ қоғозни, ёзиқни ёқиб ҳам бўлмасмиш,
кўмиб ҳам. Бошимни кафтлари орасига олиб: "Чиқмасанг санга нағлат, чиқармасам манга нарлат", деганча
Разовот қиладилар. Қулоқларни тортиб ғиртиллатганлари ёмон-да, оғрийди. Обираҳмат сувидан бетимга
сочар эканлар, орқангизга қарамай, қўрқмай кетаверинг, мен етиб оламан, балажон, дейдилар.

Энам айтгандай қилиб лашкар тузаман. Булутдан от,
шамолдан юганим бўлади. Тоғлар ҳимо, ён берган бўладилар. Энам: ғайрат қилинг, балажон, — деганлар. Нафс
бандаси қўрққиликка арзимайди. Қирқига бир кесак.
Ҳа, денг, балажон. Шамолингизга ман садақаман...

Елкам оша тоғлар, оталар нигоҳи, димоғим энамни
ҳидига тўлганча Самарқандни, йўқ, Афросиёбни, йўқ,



Отачироғни кўраман. Ёш тирқираб жўнайди. Этагимда
адоғи кўринмайдиган булутлар соқолини силкиллатиб
келаётганини хаёл қиламан. Оқ булут оқ отдай, кўк
булут кўк отдай кўринади. Хаёлларим сувратини булутлардан ясаб кўрсатишларини томоша қилган бўламан. Бир қуш ортимдан ҳақлаб зорланганча эргашади.
Зарафшон қучоқ очиб жилмаяди. Сувдан бош кўтарган қуёш аввал пешвоз чиқади, кейин танишдек кулади. Биз саломлашамиз.Энам: тушдан зиёди хаёлда бўлади, хаёлга келган нарса бор нарса, хаёлга эҳтиёт бўлинг,
одам хаёл билан тирик, йигит одам орқасига қарамайди, балажон, — деганлар. Уйғониб кетаман. Энамнинг
эртагу маталлари, ўқиганларим, ўнгу тушим чалкашиб
кетди. Хаёлларим ҳам. Кечирасиз. Насиб бўлса, катта
бўлсам айрит қилиб, бошқавотдан айтиб бераман. Ғов
лабидаги супани супуриб-сидиртираётганлари, тўшанчи солдираётганларига қараганда қидириб келгунимча йўл қараб турадилар-ов. Маталларини соғинсам
керак. Ҳидлариниям. Айниқса, Самарқанд ва Оймомо
ҳақидагисини. У шундай бошланади: "Ой совуғи
ҳуриллаб келади. Қор учқунлари тоғ бошига ойдай
қилиб ой расмини соладилар. Шундан Ойқор атоғлиқ
бўлади. Ой Ойқорни пана қилиб Самарқандга қарайди. Яқин борса опа-сингиллардек уришиб қолишади.
Ким чиройли деб. Юлдузлар қаторлашиб белги берган бўладилар. Ишини қилиб бўлганлари қисмату қарғиш тошларига дўнадилар. Самарқанд ҳовузида ҳурлар соч ёзиб суҳбат қурадилар. Юзлари кунга, сочлари тунга уланган бўлади. Чиройларидан ой ҳусн
олғанмиш. Ҳуснларини Самарқандга солиштиришдан
уялармиш. Сулаймон пироқидай етиб келган шамол
ўртада гап етказиб, бориб-кеб туради. Чақмоқ хатқалам юритади. Кўчага девона шамол эга чиқиб супирган, қора булут сув урган бўлади. Созандалар бошлиғи Чўлпон юлдуз чолғусини қўлига олади. Осмон
куйга тўлади. Қўшиққа тошади. Самарқанд Kyumarara.
Ҳар замон-ҳар замон таниш ахтариб, кўз қиси

қўяди..."




    
  
  
 
 

7422 шиттанингаан Кейин
– 4 "Ширғни насиб этса SIRA
5 кўксимдан жой
сиғмай кетаяи.,
— Авйишса, "Самар
Самарқанллай кириб

 

Тошкент, 2010 йш.

КУНГА МАТАА ЖАМПИРЛАР
1

Жаркўчаҳа Ўтган болаликни рак хотиралари турас-гурас эшикма-эсҳ жўлилар ҳақида эди.
зидан катта тўрвако хус ган аёлларнинг кетидан эргашган саноқ Асиалернинг ғовур-ғувури"
AIN қўрқиб, чўмилаётган ооёиқан ширялангоч ҳолда
қочиб, аввалига Ҳарчалари олҳилаги супада бир зум
ҚАНГу манг қотиб турган қейии чопиб ҳовлига кирган
Бекмирла онасининг ҚУчоғита бекинҳи. Гап нимадали"
Гини билгач онаси унга: "Яна кўчага сўрамай чиқсанг
АРвоналар хуржунига солиб кетади. "булбулгингни бекитиблар", деганди. Ўшандан қейин яланғоч чўмилмайАиган бўлди.
= "Денонаси йўқ шаҳарнинг тахти, баракаси
бўлмайд-у", деганди Самарқандда университетнинг
Узбек на тожиқ тили факулатетида ўқиб юрганида форс
ТИЛИДАН дарс берадиган, кўрган одамнинг ёдида фақат
Унинг катта-катта кўзларининг оқигина эсда қоладиган, кулоқларигача тук битган қоп-қора домла. Дарсибошлаб " бирор-бир иримини айтиш билан
, бирор-б Ўй

Аиган тилшунос ўқитувчини талабалар орқаваротдан
АВВонашунос" дейишарди...

  
  
 

 

 

 

улмм-2уои2.сот Ё2рхопаз

Охирги марта қишлоққа борганида онасига қилган
ўша муомаласи учун салкам узунданам-узун бир кундирки, ичига чироқ ёқса ёришмайди. Нега шундай
қилди; Ўзи нима қилганди" Дили ғаш, руҳи олатасир,
кўнгли Олағайин, жони алағда. Кўкайини соя босган.

Нима бўлганди ўзи1 Вақт ўтишининг қийинлигини қара. Бир соат ҳам шунчалик узоқ бўладими:1

Олис тор қишлоғидаги энасини ойда бир кўриш учун
ҳар ойнинг сўнгги шанбасида бориш-келиши олти юз
чақиримлик йўлга тушаркан, бозорлик қилади. Яхши
қизғиш новвот, филни расми бор қорачой, ошқозон
оғриғига дори.

Шаҳарлик ўғил келар кун Эна салкам икки гектарлик ҳовлига сиғмайди. Ойнинг сўнгги шанбага ўтар
кечаси ухламай чиқади. Ўғлининг қош қорайишига яқин
келишини билса-да, каллайи саҳарлаб дарча олдидаги
супачага танда қўяди. Ўтган-кетган ҳам бугун Яхшигул
кампирнинг шаҳарлик ўғли келишини кутиб ўтирганини билади. Кўнгил сўраган бўладилар.

— Шаҳарликларни кутяпсизми, Эна, — дейишади.

— Ҳа, энди мани болаларим кўмсин-да. Шуларни
кутмай, кимни кутаман. Тоғим ҳам шулар, ўлигимни
эгаси ҳам шулар. Шулардан икки кетмон тупроқ умидворман-да, айланай...

— Эна, дарров шунақа гўри-қиёмат гапларни айтманг-да, одамни қўрқитиб, — дейди элнинг чаканасини боқадиган подачи Асрор тирриқ. Кейин дарров ўз
дардига ўтади. Ўғлингиз келганда айтсангиз, Ширинқул тоғбегининг ўғли ҳар куни ҳоли-жонимга қўймаяпти. Ҳақини берсам ҳам яхши жойларга молларни ўтлатмаяпти. Бир оғиз бир нима деб қўйсинлар. Ахир, каттакон амалдор. Сигирларингизнинг ҳақини олмайман.

Тирриқнинг сўнгги гапи энага оғир ботади.

— Нега энди олмас экансан, оласан. Ҳозир уйда пул
сал узилиб қолганди, пенсиям келиши билан, йўғ-э,
бугун ўғлим келиши билан қарзни уздираман. Подачининг ҳақини узмаганни ичган сути ҳалол эмас. Раҳматли қайнотам шундай деганлар, — дейди тоғликлар



нинг удумига риоя қилиб, қайнотасининг отини тутмай.

— Узр эна, ман шундай..

— Бир айтдинг, бошқа айтма буни. Ширинқулнинг
ўғлига эса мани номимдан айтиб қўй, элни қийнамасин.
Тоғ отасидан қолмаган. Боламнинг отини майда-чуйда
ишларга аралаштираверма. Тоғбегига патта ҳақини алоҳида, ўзиникини алоҳида тўғри бер, жўжабирдек жон.
Оларда қандай мард бўлсанг, берарда ҳам шундай мард
бўл. Раҳматли қайнотам шундай деганлар.

— Эна, бир илтимос бор эди, — дейди Тирриқ ялтоқланиб, ўв ёшлигимизда еган турк патирингиздан
қилиб беринг, қаймоқ, сариғмойини ўзим бераман, ҳеч
ким патирни сизникига ўхшатолмайди-да, — дейди четлари кулга ботган, ўртаси Бўриўйнар ва Латтабанд қирларининг саратондаги сап-сариқ сайҳонидек кенг ва
сарёғи олинмаган сут ва ўчоқ остидаги чўғнинг зўридан ялтираб пишган донасини қўлида ушлаб тургандек, оғзини таноби қочиб.

— Бу гапинг бўлак, сариғмойинг ҳам керак эмас.
Келинимга айтаман, ўргатганман, ўзимдай қилолмасаям, қўли келишган, — дейди бир вақтлар ўчоқ бошида
яқин ўртадаги қишлоқларда ҳеч ким унга тенг бўлмаганлигини эслаб, кейин қўшиб қўяди:

— Лекин, бола, сенга бир гапим бор. Эрқул трайтирчининг болаларига жавр қилма, сигирини йўқотиб
қўйиб, ўрнига бузоқ берибсан. Етимнинг ҳақини ейиш
ёмон. Тўрт етимнинг оғзини сутдан ажратиб, қандай
ётиб турасан. Ўғлимга айтайми, бузоғингни сигир қилиб
берсинмиё Кейин номусини кўтариб юраоласанмиё

Асрор тирриқ Энага салом бериб, арз қилганига
минг пушаймон бўлди. Негаям қўл учида ҳол-аҳвол
сўраб кетавермади. Шу гаплар унга керакмиди:

— Йўқ, йўғ-э, — деганча чайналади.

— Сигирларингни топгунимча, бузов олиб туринглар, кейин сигир қилиб бераман дегандим-да, Эна.

Энанинг жаҳли чиқади. Оқиш-сариқ юзидан тиниқдан-тиниқ ранг сизиб чиқади. Осмонранг кўзла



рини Каттатоғдан узмай, ҳақлигига юзда-юз иқрор
одамдек дейди:

— Етимларнинг сигири топиладими-йўғми, унгача
улар энангни эмиб турадими Сут-қатиқ ўзидан чиқса, рўзғорда барака бўлади. Шу ёшга кириб ҳам тирриғлигинг қолмабди-да. Молхонанг тўла қорамол, қўйқўзинг яқинда Каттатоққа сиғмайди. Эр отининг баҳоси эмас, Асрорбой. Худоям ҳаммани эркак қилиб
яратавермайди; Қирқида эр бўлмаганнинг қирқилгани
яхши, дейишган бурунғилар.

Кампирнинг Асрорбой дегани Тирриққа ёқиб тушди. Бошқа гап қулоғига кирмади. Бир умр исмига Тирриқ эмас, Бойни қўшиб айтишларини орзу қилганди.
Салкам қирқ йилдирки, пода орқасидан юриб, соч-соқолини сурув чанги оқартирди. Рўзғорини ейиш-ичишдан қисиб, йигирма икки соғин сигир-у, юздан ортиқ
совлиқ қилганда ҳам биров бой демади. Биринчи марта бировдан, яна кимсан Яхшигул кампирдан Асрорбой деганини эшитдими 1 Қулоқларига ишонмади. Энди
иши юришади. Колхозга нечта одам раис, районга нечта
райком эга бўлиб келибдики, Яхшигул кампирдан хабар олмай идорасига кирмаган. Мулла Қодирнинг ҳовлисидан ҳатлаб ўтмаган. Баъзи одамлардан ўлган бўлса
ҳам қўрқасан-а, тавбат Мулла Қодир зўр одам эди-да.
Сути қочган сигирга дам урса елини чотига сиғмасди.
Хислатли одам эди, раҳматлик. Кампир ҳам зўр. Дегани деган. Бир гапини биров икки қилолмаган. Нимага
шундай

Тирриқнинг нақд кекирдагига муштдек қайроқтош
тиқилгандек бўлди. Кўнгли бўшашди. Шу ишни қилса,
бундан кейин Туркқишлоқнинг Хўжатўп, Калтатой, Барлос, Мусабозори, Равот қишлоқларининг барча одами,
битта галстугни йигирма йилдан буён тақадиган Учқун
муаллим-у, бировларнинг мотоциклини алмаштириб
миниб, маники деб мақтаниб юрадиган заправкачи
Олимтой ҳам эртадан бошлаб Асрорбой дейдигандек,

— Эна, ўзи бугун кечга томон бир сигиримни бермоқчийдим, шуни Сиз билан маслаҳат қилмоқчий
. 229 ;


дим, — дейди шоша-пиша, нима деяётганини ўзи ҳам
англамай.

— Ундай бўлса, ҳозир Эрқулнинг болалари мол
қўшганда, шу гапингни айт. Пода қайтарда арқон билан чиқишсин, сигирнинг бошини ўзинг боғлаб, уйига
элтиб бер. Эл кўрсин. Қўлинг очилмагунча, кўнглинг
ҳам, йўлинг ҳам очилмайди. Сен-ку бу гапларни тушунмайсан-у, барибир бир кун нафи тегар, деб айтаяпман-да. Эшонбобонгнинг арвоҳи ҳам шод бўлади.
Авваласи сигир топилар, топилмаса бош ёриғи бўркнинг
остида қолгани дуруст, дейишган машойихлар. Сан ҳам,
ман ҳам кунга матал, кунига маҳтал одамлармиз, кетамиз. Одам дегани мўрт келади. Иснод ёмон. Инсон ўзига
ўзи матал ёзиб кетади. Ҳар кимни юки ўзига етади.
Орқангда қоладиганларга жавр қилмат

— Бўлди, шундай қиламан. Ҳеч кимга айтманг, жон
Эна. Мен Сизни яхши кўраман

2

Ҳар ойнинг сўнгги шанбасини Яхшигул кампир дарча олдидаги супада ўтказади. Шу куни шаҳардаги ўғли
= Бекмирза келиши керак. Эркалаб Бек ўғлим, дейди.
Уғли билан худди катта одам билан гаплашгандек Сизлаб сўрашади.

— Эна, сиз деманг, сен деяверинг, ноқулай-да,
жўраларим кулишади, — дейишига қарамай яна:

— Бек боламдан айланай, яхши келдингизми, довмисиз болам, ҳамиша дов бўлинг-да. Акам кўрмади, отам
кўрмади, Сиз кўринг-да болам, дейди. Сиз менинг акамсиз, Сиз менинг отамсиз, дейди. Ёмон назарлар менга
тегсин, Сизга тегмасин, дейди. Йигит пири қўлласин,
дейди. Сизга боққан балолар менга тегсин, дейди.

Қалтираётган қўллари билан ўғлининг боши, сочини, қошлари, кўзини, юзи, бўйину елкаларини қайтақайта пайпаслайди. Дуо баҳонасида қўлига ўтиб қолган ўғлининг ҳидини ҳеч кимга билдирмай ҳидлайди.
Юзига қон югуради. Чеҳраси ёришиб кетади. Гўдак
www.ziyouz.coft Kutubxonasi

нинг сут ҳақи рангидаги кўзларига осмон сиғмайди.
Осмон тор келади. Нафаси етишмай қолади. Ҳолидан
боласи хавотирга тушмасин, деган ўйда бошини эгади.
Юзини бекитган бўлади. Бўғзига келиб тиқилган жонини ютади.

— Катта отангиз раҳматли йигитнинг пири бўлади,
етмиш ёшли кампир ҳам етти ёшлик ўспиринга йўл
бериши керак, дердилар. Сиз десам дебман-да, болажон, хижолат бўлманг. Болаларимни сиз демасам кимни дейман Китоб ўқиган одамнинг айтганини қилиш
керак. Онаси сизлаган болани ҳеч ким сан деб бетига
тик қаролмайди-да, жўрангиз кўпайсин. Сизни ҳеч ким
сан демасин дейман-да, болам, — дейди.

Шундай кунларда энани супадан фақат намоз вақтларидагина кўрмаслик мумкин. Бошқа вақт қишу ёз,
баҳору куз дарча олдида ўғлини кутади. Ойнинг бошқа
шанбалари қандай ўтганики билмайди. Билгиси ҳам
келмайди. Сўнгги шанба куни бошқача. Шу куни яшатиси келади. Узоқдан-узоқ жойдан ҳориб-чарчаб келадиган, бироқ чарчаганини билдирмай, одамларга ҳеч
бир ҳолатда нолимайдиган ўғлини кўрганда кўнгли тоғдай кўтарилади. Кўзига қараб ўғлининг бошида минг
бир ташвиш борлигини билса-да, сўрамайди. Сўрасада, ўғли гапни бошқа ёққа олиб кетишини билади. Ҳаммаси яхши дейди. Кулимсираб, нима қилсам хурсанд
бўласиз, дейди. Онасининг хурсанд бўлса, яшагиси келишини қаердан биларкан Раҳматли чоли шунақа эди.
Бирда сен хурсанд бўлсанг яшагим келади, деган. "Ўшанда болалари эшитиб қолмадимикин деб роса изза
бўлганди.

3

Ёз бўйи ҳар ойнинг сўнгги шанбаси кун пешиндан
оққач, Жаркўчани тўлдириб тупроққа беланаётган
тўрғайларни безовта қилиб, кўчанинг нариги бетидаги
қўшниси Энақиз кампир келиб қўшилади. Икки кампир — икки дугона супачага астойдил ўтиришиб,




кўнгиллари Ўсматнинг этагидаги Тайпоқсойнинг даласидек ёйилади. Дарча атрофига ғовур-ғувур энади. Дугонаси келганидан хурсанд эна кенжа келинига чой
буюрган бўлади. Дастурхон келишини ҳам кутмай, калтачаси — нимчасининг чўнтагидан қўлрўмолча олиб
ёзади. Тўй-маъракалардан, унда-бундан чўнтагига
илинган майиз, ширинликларни тўкиб солади. Худди
болаликларида хола-хола ўйнаган қизалоқлардек, бирбирларини меҳмон қилишади. Севинишади. Ҳатто кимнинг келинига ким кўз олайтиргани, кимнинг ўқишдаги қизи қишлоққа анчадан буён келмаётгани, бир балоси бор, бўлмаса келарди-да, деб бошланувчи
қишлоқшумул янги гаплар ҳам уларга эриш туюлади.
Бу гаплар душанбаники.

Энақиз кампирнинг аслида дугонасининг олдида гапирадиган гапи йўқ, уйида кутадиган одами ҳам. Бир
кўнгилда дугонасининг дардига шерик, бир кўнгилда
завқига ҳамроҳ деб ёнига келади. Ҳар доим кун ботарботмас кириб келадиган шаҳарлик ўғлининг қораси
кўриниши билан дугонасининг кўз ёшларини артиш,
қалт-қалт титраётган танини бир муддат ўзига келгунча суяб туриш учун ҳам унга шерик бўлади. Бундай
қилишни дугонаси сўрамаган бўлса-да, ич-ичидан исташини билади. Қариганингдан кейин одамлар гапирмаса ҳам, кўкайидан ўтганини билиб қоларкансан.

Бирда кампир дугонасига ўлимлиги учун йиққан латта-лутталарни астойдил бирма-бир айтиб, қайси латта
кимга берилиши лозимлигини тайинлаган. Мана бу бошоёқ сарпо ювгучига, дейди фахр билан. Мана бу яктакминсак жағбойларга, мана бу жегда сув қуйганга, мана
бу камзул суяганга. Бел боғлаганларга мана булар. Ўзинг
қўлинг билан берасан, дейди қатъий бир оҳангда, гўё
Энақизнинг ўзидан кейин қолишини биладигандек.
Шунда хомуш тортиб қолган дугонасининг тайинли
ўлимлиги йўқлиги эсига тушиб, йиғиштирган бўлади.

Дарча Жаркўчанинг энг юқори жойида жойлашган. Кўчага бурилган, қимирлаган ҳар қандай қорани
кузатиб туриш мумкин. Кампирлар кўчадаги ҳеч бир



нарсани илғамасалар-да, кутаётган уловларини шовуридан билишади. Кўпинча биринчи бўлиб Энақиз илвайди.

— Дугон, Бек баланг келаяпти.

4

Кампирларнинг хурсандчилигига шу вақтгача ёнғоқ
соясида сўри остида тўшини захга бериб, кесилган калта
думи билан хомишакларни эринибгина ҳайдаётган Олапар қўшилади.

Олапар аввал ёнғоқ остидаги сўри тагидан даст сакраб туради. Қулоқларини динг қилиб, кампирлар олдига ҳаллослаб келади. Зўр бир ишни қойиллатгандек,
уларга бақрайиб қараб туради-да, олд оёқлари билан
супанинг бир четини иштиёқ билан тирнайди. Яхшигул энанинг: "Эганг келаяптими)" — деган гапи тугартугамас, тўғри йўл қолиб жарнинг тик қия жойидан
ўзини кўчага отади.

Кейин Жаркўчанинг бошида ҳамқишлоқлар билан
саломлашиб ҳаяллаган Бекмирзанинг оёқлари остида
ялтоқланади. Одамлар кулги аралаш: "Ана, момонинг
разведкачиси келди", дейишади. Олапар йўл бошлайди, ортидан Яхшигул кампир эрталабдан буён кутаётган машина йўлга тушади.

Шаҳардан келган машина ҳовлида тўхтагач, атрофини бир қур айланади. Чап елкасини ерга қўйиб, эркаланади. Атрофини ўраб олган болаларга кулги бўлади. Боши силаниб, ярим оғиз мақтов эшитиши баробарида отилган куйи ҳовлининг кун ботиш тарафидаги
яланг тепаликларга ошиқади. Тўхтамай чопади. Хурсандлигини билдиради.

Шу вақтгача икки кампирдан бошқа зот назари тушмаган ҳовли бир зумда таниш-нотаниш болаларга,
мўйлови майса урган жиян, салкам бўй етган қизларга
тўлиб кетади.

Эна уларнинг ҳар бирига ўғлининг арзим,
да, пул беришини истайди. Баъзиларига бир

233


ас бўлсада бирон

ишини қилдирган бўлади. Бек ўғлим келса китобингга
пул олиб бераман, деган бўлади. Ҳовлидаги ўспиринларнинг аксарияти ана шу қарзларни ундириш илинжида йиғилишган. Ора-сирада қўшни келинлар ҳам
ушбу ҳолат устидан чиқиб қолишар, кампир ўғлидан
келинларга ҳам пул беришини сўрайди.

— Бек берганда бетига қарама, қарз бўлиб қоламан
дема, ўлганимда яхшилаб йиғлаб берасан, дейди ўпкаси тўлиб. Шу талотўпда Асрор тирриқ кўзлари чақнаб
қўлида таёғи, резина этигидан тўкилган Жаркўча тупроғи билан ҳовлиққанча пайдо бўлади.

— Эна, биласизку, бугун Эрқулнинг сигирини ёнимдан тўламоқчи эдим. Сигирини Боғмазордаги арчазордан топдим. Топмасам ҳам ўз ёнимдан беришимни билар эдингизку...

— Яша, Асрорбой, — дейди кампир унинг кўнглидаги гапни топиб.

Тирриқнинг овози ўққа учган одамдай ўчади. Қўлида
таёғи, тупуги оғзига сиғмай ҳервайиб қолади.

Зум ўтмай ҳовли сув қуйғандек бўлади. Келини дастурхон ёзади. Ҳар куни икки ёнида тармашгандек бўлиб
ўтирадиган кенжасининг икки қизи бобосидан уялиброқ, дастурхон пойида мўлтирашади. Энақиз кампир
ҳам уйига боришини қайта-қайта такрорлайди. Дугонасининг билагини икки-уч марта ушлаб кўргач, аҳволи
анча яхши бўлиб қолгачгина қўзғалади.

Кейин эна ўғлини ўзига яқинроқ, юзма-юз ўтиришини сўрайди. Кўзларингизга тўйиб олай, балажон,
дейди. Кўзларингизни соғиндим, — дейди.

5

Жаркўча охиридаги подахонада Асрор тирриқ камшик оғзини ишшайтирганча таёғига суяниб турганмиш.

— Эртароқ турсанглар бўлмайдими, тоғбеги хотинининг қучоридан чиққунича подани Қирратошдан
оширишим керак, дермиш томоғиии йиртгудек бўлиб,




молини қўшаётган ҳар бир болага ўқрайганча. Шунда
онасининг овози эшитилди.

— Тур болам, подачи кетиб қолади.

— Ҳозир, озгина ётай.

Кейин онасининг умуман бошқача оҳангдаги овози
эшитилди.

— Туринг болажон...

— Боринг-эй, турмайман, — силтаб ташлайди Бекмирза.

Кейин бирдан туш кўраётганини, хонанинг эшиги
олдида ёш боладек мўлтираб турган онасининг чеҳрасини кўрди-ю, қилиб қўйган ишидан кўнглига ғашлик
тушди. Нега бақирдим Нега жеркидим7 Онаси нима
деб ўйладиё

Эшикка қараган эди, онаси кўринмади. Юз ботмон
юкни кўтаргандек ўрнидан турди. Ҳовлига чиққанида
одатдагидек ҳовли тўла кампирлар эди. Бирма-бир
сўрашди. Дили ёришмади. Онасининг кўзига қарай деса,
қараёлмайди. Қайдан ҳам кеча кечқурун Асрор тирриқни кўрдим. Қайдан ҳам тушимга кирди.

Бўлар иш бўлганди. Кампирлар гурунги орасида онасининг юзига қарамоқчи бўлиб бир неча бор уринди.
Кучи етмади.

Ҳар доимгидек қишлоққа келганида саҳар мардонлаб машинасини ювиб, шаҳарга қайтишга чоғланиши
ўзига эриш туюлиб кетди. Шаҳарда ҳафталаб ювилмайдиган машинани қишлоқда ювиши, онасининг ҳовли
зинасига ўтириб: "Сиз машина юваверинг болам, мен
сизга тўйиб оламан", дейишини эслар экан, буларнинг
барчаси онасига қилган жабридек туюлди. Ҳар доимгидек қишлоқ одамлари бозордан қайтар-қайтмас шаҳарга жўнашини кечки салқинга қолдирди.

Тушликни қаерига еди, кимлар билан нималар
ҳақида гаплашди — эслолмайди. Онам эшитмагандир,
деган хаёлга ҳам борди. Кўнглидаги ғашлик кўтарилмади.

Якка ёнғоқ тагидаги сўрида аср намозини ўқиётган
онасининг қорасини олиб, намоз тугашини тусмоллаб




сой бўйида айланди. Ўзича энасининг кўнглидан чиқмоқчи эди. Яхши кўришини айтмоқчи эди. Ўрмалоқ,
гўдакдек тўрт оёқлаб онасининг қучоғига кирмоқчи,
мана мен келдим, ҳидлаб олинг, демоқчи эди. Эркаланмоқчи эди. Эплолмади.

Елдек учиб келаётган машина ойналаридан азим шаҳар яқинлигини эслатувчи саноқсиз қизил чироқлар
кўриниши билан хаёллари тиниқлашди. Минг марта
қатнаган бу йўлларнинг кўп жойларига ном ҳам қўйилган. Бу чироқларни "Минг чироқ" деб қачон атаганини
эслолмади. Кеч кузда Каттатоғнинг бағри қаро тунда
шундай чўғларга тўларди. Чўпонлар ўтовидаги ўчорнинг
чўғи эди улар. Ҳозир кўнгилга чўпонларнинг совуқдан
исиниб ёққан гулханлари ёқармиди.

Машинани тўхтатди. Саратоннинг салқин шамоли
хотираларини остин-устун қилди. Энасидан бир оғиз
кечирим сўрашга куч тополмаганига ўзини койиб, ортга
қайтмоқчи бўлди. Эрталаб ишга етиб келиши қийин
бўлишини эслаб фикридан қайтди. Ўзи нима қилдию,
нима учун узр сўраши керак. Узр сўрайдиган иш
қилишгача борган экансан, ўлганинг шу-да, деди яқиндагина йўлдан олган сигарета қутисидан сўнгги донани олиб тутатаркан. Кўнгилга неға бунчалик ғашлик
тушди Бу нима Не-не ишларни, не-не бош оғриқларни бировга бир сўз демай ҳал этган, не-не амалдорларнинг бировдан ўрганиб берган остин-устун саволларига жавоб топиб берган Бекнинг аҳволи шуми"
Нима бўлаяпти ўзи: Наҳот онасига бақирган бўлса
Наҳот жеркиган бўлса Ўзи хоҳламаса-да ич-ичидан
онасининг қулоғи оғирлашиб қолганидан биринчи марта хурсанд бўлди.

— Илоё, эшитмаган бўлсинлар-да.

Тавба қилди.

6

— Бирор нарсадан хафамисиз, боя ухлаб ётганингизда, намоз ўқиётганимда кўзимга кўриндингиз..



Онасининг синиққина овозда айтган гапи охироқибат қулоқлари остида борган сари баландроқ овозда такрорланаверди. Кўз ўнгида ёнғоқ остидаги сўри
устида намоз ўқиётган, жойнамоз устида икки қўлини
дуога очган ҳолати ўрнашиб қолганди.

Кечаси билан кўзи илинмади. Саҳарда туш кўрдими, қулоғига биров айтдими, англамайди. Бироқ, бугун, пешингача нотаниш бир аёлга иккита нонни садақа қилиши ва ўша аёл "раҳмат" айтиши шарт эканлиги ҳақида биров топшириқ бергандек бўлди-ю,
уйғонган заҳоти шу ниятини амалга ошириш учун нонушта ҳам қилмай йўлга тушди.

Шу ниятни амалга ошириш учун жон-жахди билан
тиришди. Шаҳарнинг катга чорраҳаларида турадиган
тиланчи хотинларга нон улашиш, уларнинг раҳматини
эшитиш илинжида машинасига бир қучоқ нон солиб,
шаҳар кезди. Лекин, биронта тиланчи хотин топилмади. Чорраҳаларга умид билан боқди. Умид узиб, бекатларга борди. Тўрва кўтарган бир аёлга минг истиҳола
билан иккита нон тутганди, қарғаб берди. Ўтган, қайтганлар орасидан мункиллаган кампирларни ахтарди.
Соат тўққизгача ниятини амалга ошириб, ишга кечикмай бориш режаси барбод бўлди.

Соат ўн. Шаҳарда девона, тиланчи топилмасди.

Соат ўн бир. Узоқдан бўш халта кўтариб келаётган
аёлга пешвоз чиқиб нон тутганди, "Сенинг юкингни
нима қиламан, ўзимники ҳам етиб ортади", деганда ичи
тўкилиб кетди.

Соат ўн икки. Вақт ҳам шунчалик тез ўтадими"

Қулоқлари остида ўша гап: Пешин намозигача бетона аёлга иккита нон бериб, раҳматини олинг.

Кўз ўнгида эса энаси. Рўпарадан келаётган аёл нақд
энасига ўхшашидан чўчиб тушди. Ҳадемай, пешинга муаззин овоз беради. Умидлари саробга айланаётганини
англади. Бек бола қўлида иккита нон кўтариб кулиб
турса-да, ич-ичидан йиғлади. Онасига бўлган воқеани
айтиб, тушунтириб бермагани, узр сўрамагани учун
ўксинди.




Ўспиринлик вақтида эрларини қишлоқнинг бирорбир булоғи бўйида кутиб туришларини тайинлаб, ўзлари
тиланчилик қиладиган лўли хотинларни Жаркўчанинг
пастқам жойларидан туриб тошлаганига минг-минг пушаймон еди.

Худди шу онда ҳозиргина ўтиб кетган аёл ортига қайтиб, Бекнинг олдига келди. Сўлғин юзли бўлса-да, кўзида
нур бор эди. Гап-сўзсиз икки қўллаб узатганди, худди
шуни кутиб тургандек, икки қўллаб нонларни олди.
Ўтирди, ўпиб пешонасига сурди. Онасидек, узундан-узун
дуо қилиб, охирида раҳмат болам, барака топ, деди.

Бир йигит ва бир аёлнинг йўл ўртасида бир-бирига
нон бераётгани — текин томошани кўришга йиғилган
халойиқни оралаб ўтаркан, ўша томоғига ёпишган бир
нарса эриб кетдими, ҳар қалай нафас олиши енгиллашқи. Машинаси эшигини очганда муаззиннинг овози эшитилди. Еру кўкни азон эгаллади. "...Ўзни қутқаришга шошилинг...",

Ишга биринчи бор кечикиб келди. Ҳеч ким унга
кечикиб келдинг ҳам демади. Раҳбар чақиртириб ҳозир
юқорида бўлганлигини, жуда катта топшириқ беришганини, эрталаб столида ҳужжатлар тайёр бўлиши лозимлигини уқтирди.

Бек боланинг ўйлари бўлак эди. Иш қочиб кетмас.
Улгуради. Кечаси билан бўлса-да қишлоққа бориб, онасини бир кўриб келиши керак. Тушунтириши керак.
Узр сўраши керак.

Каттанинг топшириғи ижроси ярим тунда уддаланди.

7

Мирзачўлнинг бийдек бағрини қоқ иккига бўлиб
ўқдек учиб бораётган енгил машинанинг чироқлари тун
зулматини ҳам тенг иккига тилиб борарди.

Қозоғистон чегарасидан ўтишда доимо тихирлик
қиладиган, ҳозирда уйқусираб турган пасту баланд посбонлар Бекнинг важоҳатини кўрибми, бошқами, чой



чақани ҳам олмасдан дамба — шлагбаумни кўтардилар.
Йўл анча яқин бўлди.

Бекмирзанинг назарида онасини кўрмаганига бир
йил бўлганди.

Ҳар ойнинг охирги шанба куни унга қишлоққа 60риб келишга рухсат берилади. Тушгача ишга чиқмасада, осмон узилиб ерга тушмаслигини биринчи бор ҳис
этди. Ҳозир хаёлотга ишхона сиғмайди. Бек боланинг
хаёллари Жаркўчанинг бошида. Уни кутиб турган Олапарда. У ҳозир ҳаммани уйғотган. Меҳмон келишини
ҳаммага билдириб бўлган. Жаркўчани танг қилиб меҳмон кутмоқда. Дарча билан кўча боши ўртасида минг
бориб келгандир. Насиб этса, кўчанинг ўртасига тушиб, йўл бошлаб боради.

Кейин, болалигида гурас-гурас бўлиб эшикма-эшик
тиланчилик қиладиган лўлилардан қўрқиб, дарча олдидаги супачада ширяланғоч тик турган ҳолатини эслади. Кулиб қўйди.

Булбуллар булоқ бошидан кўтарилмай, Бекмирза
қишлоққа кириб келди. Айтувчининг дўриллаган овози аъзойи баданини титратиб юборди. Вақт жойида
тўхтаб қолди.

— Худойига... Худойига...

Бекнинг қулоғига "Жанозага" дегандек туюлди. Нафасини ичга ютиб қулоқ осди.

— Асрорбойникига худойига.

— Эй, бой бўлмай қол, шу вақтдаям одам чиқартирасанми, мулла у ёқ-бу ёғини ювсин, — ўзича ғудранди Бекмирза. Дарров шукроналик келтирди.

Каттасойдан бошланиб, қишлоқни қоқ иккига
бўлганча, нақд Каттатоққа бориб қадаладиган қишлоқ
йўли бошида Олапар кўринди. Олапар еру кўкка сиғмай ирғишларди..

8

Қишлоқдан қайтишда Ўсматнинг Бозоржойида қўл
кўтариб турган икки чолни машинасига олди. Чоллар




Асрорбойнинг худойисидан қайтишаётганди. Қўлларида
тугун. Худойидан тегиш. Йиллар ёш боланинг муштидек бир бурда қилиб қўйган ўспирин бўйлик чол тенгдошига гап уқтиради.

— Асрорбойни худойисини кўрдингизми Нечов
қишлоқни айттирибди ўзиям. Навқаям, Уяс ҳам қолмабди. Эрқул трайтирчининг сигирини йўқотиб, ўрнига
бузов бериб турган экан. Сигирни топиб, ўзи бўйнига
арқон солиб оббориб берибди. Бузовниям силарга бердим, дебди. Ана; Ори бор экан, уккағарнинг. Эл кўрганини айтади-да.

Шериги жавоб берган бўлади.

— Асрорбойнинг кўзига бирон нарса кўринган бўлса
керак-да. Худо меҳрибон бўлса, бало йўқ.

9

Тошкенти азимнинг ҳиди димоққа урилди.

Бу ҳид бекаму кўст болаликда туюлган, худди саратон сариғида қовжираб, кейин ёмғирда қолиб кетган ва нами аста-секин қуриётган хас-хашакдан таралаётган ҳидни эслатарди. Бу ҳид унга дадиллик бағишларди. Шунга ўхшаган ҳидни биринчи бор отаси
билан тоғда хашак йиғиш учун чиқишганида жала
қуйиб, шошганча арчанинг панасига киришган, жала
тиниб, қуёш чарақлаб яна хашак йиғиш бошлашганда
туйганди. Хашак йиғишаётганда Ширинқул товбеги
ирғай таёғини белига, икки қўлини орқага — таёқ устига ташлаб, тили осилиб зўрға чағатга чиқиб келди.
Отаси билан худди ёш боладек, кўзлари жовдираб
сўрашди.

— Узимиз йиғиб, оббориб берардик, Эшонбово, —
деди.

— Ҳа, энди, катта оталари босган чағатларни неваралари боссин, деб юрибмиз-да, — дейди отаси бўлиқ
ўтлардан худди соч ўримидек ўриб, пичанлар учун бор
тайёрлар экан, ҳимо билан Бекни назарда тутиб.

Тоғбеги шартта отасининг қўлидан ишни олади.




— Менга беринг-э, сиз ўтиринг, — дейди довдираганча. Қанча иш бўлса ўзимиз қиламиз.

Улар биргалашиб Каттатоғнинг нақд белидаги тош
отсанг ярмининг ярим белида қолиб кетадиган учиқийриғи кўринмайдиган супа томон юришиб. Бу отасининг оталарини жойи. Ёзлоқ дейишган. Бу ёзда яшайдиган жой дегани. Қишлоқ — қишда яшайдиган жой.
Кўзи бор одамга бу жойдан Самарқанднинг гумбазлари кўринади, дейишади. Бирда отасидан ана шу сеҳрли шаҳарнинг қайси тарафда эканлигини сўраганди.
Отаси кун ботишни кўрсатган. Бу ёқда қибла-ку, деганда отасининг кўзлари кулиб, — қибламиз Самарқандда, — деган ва бетидан ўпиб қўйганди.

Ширинқул тоғбеги ҳозир отасига қишлоқнинг энг
майда гапидан каттасигача ҳаммасини айтади. Отасидан бу яқин ўртада гапиришга кучи етмайдиган тўртбешта гапни эшитиб, кейин қишлоқнинг тўртта одами
HUFHACa итгаям соя бермайдиган, манаман деган адабиёт муаллимининг ҳам оғзига бир ой уриб юради.
Биров гапига пач уролмайди. Бундай эмас ҳам дейишолмайди. Бу гаплар тоғбегининг гапи эмаслигини билишади. Тоғбеги нима деса анграйишиб эшитишади. Бир
муддат гапи гап, сўзи сўз бўлади. Қачонки, гапига бириккита ёлғон аралашиб кетгунча.

Ҳақ гап ўз оти билан — Ҳақнинг гапи. Ҳақ гапнинг
устида Ҳақ туради. Буям отасининг дегани. Ҳақ гапнинг қиличи бўлармиш. Ҳақ гапнинг жони бўлармиш.
У одамлардан, пошшолардан ҳам устун бўлармиш. Барибир бир кун бўлмаса бир кун ўз ўрнини топармиш.
Ҳақ гапни кесганларнинг бори кесилармиш. Ҳақдан
рухсат бўлмаганлар ҳақ гапни эшита олмасмиш. Айтадиганларгаям.

Кейин, қишлоқ болаларига қўшилиб мол боқиб юрган вақтлари барчани бир бошдан уришиб, сўкиб, ўзини
кимлигини кўрсатишга ишқивоз Тоғбеги унинг олдига
келиб, мулойим гапириб, кўзлари билан кўрдингми, мен
ким билан гаплашдим, деганча қўйнидан ипга чизилган бўрининг жағ ва қозиқ тишларини, тўпиғи — оши


вини олиб унга беради. Сизлаб гапиради. Буни сизга
олиб юрувдим, дейди. Бек карахт бўлиб қолади. Бироқ
карахтлик ўрнини секин-аста дадилланиш эгаллайди.
Худди, эндигина қўй босиб ўтиб кетган арча ниҳоли
ўзини тиклаб олаётгандек, ўзини тиклай бошлаганини
ҳис этади. Димоғида ўша ҳид бўлади. Отаси бор экан,
болалик шунақа ҳидли эди.

Нимагадир, ҳар сафар Тошкентга яқинлашар экан,
ўша ҳид димоғига урилади, ўша хотираларни варақлайди. Худди отаси бор ўспириндек, қанча оғир бўлмасин шаҳарга қаддини кўтариб, виқор билан киришини
талаб қилади...

..Кириб бораверишда, ўнг қўлдаги темир ҳавозалар бир-бирларига сим узатгунча кўриниш бердилар.
Кечаси бўлганида ҳаммаёқ қизил чироққа тўларди.
Худди чўпонларнинг ўтовидаги ўчоқларнинг чўғидек...
чўпон ўчоғларини соғинди. Ўтов чўғлари кўзига чўғдек
кўринди. Каттатоғнинг Ғўбдин томонидан келадиган
совуқ шамолидан саратоннинг сариқ кунидаям чўққа
исинишини, чўпон хуржундан қотиб қолган кўмирдай
кўмочни олиб, ваққиллаб турган қумғоннинг ўзига
қуруқ чой ташлаб, чой дамлаб, эшакка юк бўлиб, хуржунда юравериб оқлигиям, бошқалигиям билинмай
қолган бир калла қандни шаҳарнинг косасидай келадиган чўпон пиёласига солиб, нонни ботириб егиси,
ноннинг қаттиқлигидан нон оғзига яхши илашмай, лунжидаги нондан салқиб чиққан чой иягидан эниб, бўйнига тушишини ич-ичидан истади. Худди ўспиринликдагидек, ёқасидан чувалчангдек билтанглаб ичига тушган
чойнинг қайноқлигидан ўрнидан сакраб турса-ю, шериклари "нима бўлди, жўра", деб хавотир билан сўрашларини кўзларида ёш билан истади. Катта чўпон кўрмаган ёрдамчи чўпонлар чўғни тезроқ ўчириш кераклигини билишмайди. Чўққа кўзи тушган тоғбеги бир
нарсадан қуруқ қолгандек, бировни уловида бўлса-да
етиб келади. Ўрмонга ўт кетса унинг уйи куйишини
билади. Ҳар ойнинг бешинчи куни кандасиз келадиган
ойликдан, обрўдан, катта бўлмаса-да томиб турган да



ромаддан ажрашини билади. Торбегига колхоз раисиниям, мелисаниям, терговчиниям иши тушади. Уларниям тўртта тирриқ қўйи, иккита қисир сигири бор.
Ўрнига тоғбеги бўлсам, деб чопиб юрганлар қанча... топганини боласига едирмай салафан халтага солиб.

Ширин ва азобли хотиралар Бекни ич-ичидан қишлоққа яна қайтишга ундарди. Шунда, вазирлигинггаям, стол-стулинггаям, оқ кўйлагинггаям, галстугинггаям деб, шартта орқага қайтмоқчи, энасини ҳар куни
кўриш учун чўпон бўлмоқчи бўлди...

Кейин, кейин бундай қилолмаслигини, ота-энасининг орзу-ҳавасларини синдиришга ҳақи йўқлигини
ичидаги кимдир унга англатгандек бўлди. Чўпон таёқ
кўтариб чиққан заҳоти элнинг кўпидан ози, озининг
кўпи: "Ҳа, энди Тошкентдан ҳайдалгандан кейин, таёқ
кўтаради-да", дейишларни қулоқлари остида Каттатоғдан қайтган акс-садодек эшитилди. Энаси бу гапни
кўтара олмайди. Отаси гўрида тикка туради. Тўдага тенг
кирган дўст-душманлари, тенгдошларига нима дейди
Ёки кўпкарига ярамайдиган чўбирдек бир четда, ҳеч
нимага алоқаси йўқдек юрсинми Қишлоққа қайтса
нима деб ўйлашади. Шаҳарни, мусофирчиликни, ёзишчизишни чидаганга чиқарган. Севгиниям. Булар ҳақида
кейинроқ.

Кечагина шу ердан ўтаётганда "Минг чироқ" номи
қаердан келганлигини, қачон қўйилганлигини эслолмаганди. Ёдига тушди. Албатта, бу номни ҳар бир жойга
ўзича янги ном қўйишни яхши кўрадиган, эндигина
биринчига чиққан қизи Дилафруз қўйган. Бошқа ким
ҳам бўларди.

Кеча энасини соғинганди, бугун қизини соғинди.

Соғинчли умрнинг кечаги куни матал бўлди.

Тошкент, 2007 йил.




ОҚ КАМАР

Бошлаб ҳуштагини чалиб шамол келди. Бесаранжом
тўзон кейин кўтарилди. Жаркўчани у бошидан-бу б0шига ҳаммани ҳангу манг қилганча изғиди. Ҳар бир
дарахтни қўлтиқлаб, силтаб-силтаб кўрди. Ҳар бир
ғРОВНИ Риқиллатиб очиб-ёпиб, ҳар бир дарвозани дангиллатиб уриб кўрди. Ўзини қаерга қўйишни, қаерга
уришини билмай Энанинг дордаги ёйиқлиқ кирлари
билан ўйнашди. Бирини байроқ қилиб пирпиратди,
бирини учириб бориб шамолдан чўчиб, пусиб ётган
Олапарнинг бошига ёпди. Ит қўрққанидан сакраб ўрнидан турди. Бошига ўралиб қолган латтадан қутилиш
иложини тополмади. Ўзини тўғри келган томонга урди.
Шамол бошига латта ўралган итнинг аҳволига бир майдон кулимсираб қараб турди-ю, барибир кўнгли тўлмади. Қунишиб турган товуқларни қўноқдан ағдарди.
Товуқлар бир-биридан ўтарига қишлоқни бошига кўтариб қақағлашга тушди. Қани энди тинса.

Шамолнинг қишлоқда кирмаган тешигию, ушламаган бешиги қолмади. Барини бир қур, қадимгидек кўриб
чиқди. Сув тарк этган Туркариқ елкасидаги тегирмонни ҳам бир юргизмоқчи бўлди-ю, шаштидан қайтди.
Одамлар нима дейди: Тентак шамол экан, дейдилар.
Беқилиқлик обрў келтирмаган.

Қишлоқ гул устида эди...

Сойлар осмонтус эрбаҳосига, чағатлар гулоби учқатга, ўнгирлар алвон лолага, дов-дарахтлар ўз билгича бўялган бўлади. Ерни энди ёриб чиққан буталар кўзи
осмонга битганча рангдан рангни ажратолмайди. Каттатоғнинг қадим арчалари ўша-ўша қадимий рангида
кўкалам билан дийдорлашади. Узоқдан қараганда бари
бир бўлиб, камалакка айланганча бир қўлини Каттатоққа, бир қўлини Баланд Осмонга берганча ўзларига
ўзлари ҳайрон қишлоқ устида туришади.

Гули-гулшан ҳидларини аввал ўзи яхшилаб қучоқлаб, тўйиб олгач, чошлаб-чошлаб қишлоқ кўчаларига
сочаркан, барчани димоғини чоғ қилди. Тўқсон кун




қишда ўрнида қимирламай ана кетди-мана кетди бўлиб
ётган чоллар ҳассасини суяб кўчага чиқдилар. Худди
бирор-бир таниши Ўратепами, Бойсунми, Нурота ё
Сайрамданми йўқлаб, сўраб келгану эшигини адаштираётгандек, туриб-туриб тополмай кетаётгандек ғовларига қайта-қайта қарадилар. Шамол ҳаммани бесаранжом қилди.

Ўзи ўйнаш топиб, ўзи жар солган мушуклар томга
чиқиб мовлашиб қолди.

Ёш-яланглар ҳайҳотдек Тайпоқсойга сиғмай, ўзини
қўярга жой тополмади. Кўнгилларга қувват, дилларга
шавқ, кўкайга ғурур, дийдаларга ғайрат, ақлларга ишонч
бағишлаганча этагини калта йиғиштириб, Ойқортоғ
томон париллаганча ўрлади. Ойқорнинг асрий музликларига тўшини уриб-уриб ҳовуридан тушгандай бўлди.
Арчаларни бир-бир санади. Охирида Отамозорга келиб тинди. Мозоротнинг бир-бировига ўхшамайдиган
қайроқ тошларидаги ёзувларни ўқиди. Шамол тилида
ўқиди. Ўқиганини одам тушунмаса-да, шамоллар тушунишди. Ухлаб ётган жойларидан увуллашиб бош
кўтаришди. Бир тўпи Ота Макон — Афросиёбдан, бир
тўпи Бийнаймандан, бир тўпи Бадбахтдала, бир тўпи
Тўпқопи, бир тутами Ахсикент, бир боғлами Шоҳруҳия,
бир қатими Добусия, бир боғи Миздомканд, бир бели
Ерқўрғон, бир учи Энасойдан, бир қийри Қалмоқсойдан, Сағирдашт сарғайиб, Кобулҳақдан ҳақ деб изиллаганча етиб келишди. Қирқ шамол қирқ жойдан келиб, бир бўлди. Учрашган жойлари Отамозор бўлди.
Отамозор бошида гир айланиб, уввос солишди. Бўйетган саноқли саккизта терак аввалига нима бўлаётганини англамай серрайдилар. Тушунишгач, чапак чалдилар. Икки кўзли булоқдан уйқусираб отаётган сув ҳам
ҳаяжонни зўридан энтикканча бир тўхтаб олди. Кейин
нафасини ўнглаб, парқиллаб қайнаган қумғондек вақиллаб, оламни бузиб тўрт тегирмон сувни олдига солтанча ғайрат билан Каттасойга ҳайдади...




Самарқанддаги Хўжаи Хизр масжиди айвонидан кун
чиқарга қарасангиз Отамозор кўринади. Кўзи борга албатта. Катта оқ салла ўраган тоғ — Ойқор. Ойқорнинг
қори Самарқандга ошиқлигидан бир тўлиб, бир куйиб
туради, дейишади. Самарқанд Каттатоғни сувидан ичади. Отамозор Ойқорнинг шундай кўзи остидаги камар.
Камар деб уч томони қир билан ўралган, бир томони
очиқ жойга айтилади. Камарнинг очиқ қисмини Оғзи
дейишади. Оғзи Самарқандга қараган. У ерда иккита
мозорат, икки кўзли булоқ, битта каттадан-катта қуриб
қолай қуриб қолай деган, лекин шохларини учидагина
саноқли тўртта барги тириклигини билдириб турадиган, танасининг катталигини кўрган одам бир чўчиб
тушадиган, бошидан-охиригача кўз битган якка терак,
саккизта бўй етган терак ва улар атрофида бир юз ўн
тўртта теракчалар бор. Ўзим санаб чиққанман. Буни
сал кейинроқ айтиб бераман.

Мозоратлар усти қайроқтошлар билан кўтарилган. Кўк, оқ, қора, қизил, яшил... дунёда неча ранг
бўлса, шунча тусдаги тош бор. Биров биттасини жойидан қўзғатишни хаёлига ҳам келтирмайди. Кўтаролмайдиям. Ҳаромни моли тошиб, ўғрини ўрони ўрмалаган вақтларда қароқчидан баттар биттаси туман
раҳбарига: " Шу жойда шундай тошлар бор, шундан
идоранинг олдига чиройли нарса қилсак сиздан яхши
от қоларди", деган. Раҳбар дарров ўша одамни бош,
қурилиш ташкилотини ёнбош, тўртта мошинани уларға қўшиб бир тўда одам билан ўша ёққа жўнатган.
Одамлар Отамозор ортидаги Оқтошдан тош терарканмиз, деб тушунишган. Билишсаки, ният бўлак.
Катталар чиққан УАЗик Отамозор томон бурилганлигини кўриб, ўзларини усти очиқ мошиндан ташлаб, келган томонларига қайтишган. Иккита тош ташигич мошина шопирлари "мошина бузилди" баҳо
наси билан йўлдаёқ капотни очиб, моторни сочиб
ташлашган.



Палакат пойига илашиб, текин томошадан қуруқ
қолмаслик ўйи қаро босганлар эса борган. Икки ўрис
шопир билиб-билмай мошиналарини Отамозорни орзига тираган. Қани энди тошларни биров кўтарса-ю, мошинга ортса. У даврлар қўл телефон йўқ. Катталарга
бировни ёмон кўрсатиб яхши кўринадиганлардан биттаси УАЗикка ўтириб, ҳозир булъдозер олиб келаман,
деб Ўсматга энган. Шу энгандан мошин-пошини билан
Қуруқсойнинг қиррасидан учган. Бир шопир тирик
қолган. Уям етти ой деганда тили зўрға айланиб, кўрганбилганини бировга айтишга қўрқиб, овқатни оғзига
еяётганига хурсанд бўлганча, ишини йиғиштирган.

Айтишларича, қўшмозоратнинг бири шижоатли оталар, шавкатли ва ғайратли боболардан бирининг мозори, бири унинг ёвқур отининг гўри эмиш. Самарқандда узоқ давом этган қирғинбаротдан кейин ёвман деганни қийратиб, ўзиям, отиям ҳориб, ярадор бўлиб, шу
ерга тўхтаган, одамлар хабар топиб ортидан етиб келгунча ер уларни ўзига олган. Иккита гўр пайдо бўлган.
Булутлар ювиб, Ойқортоғ қорлари кафанликка ўтган,
дейишади. Кейин, одамлар йиғлашиб, ҳар бири биттадан тош қўйишган, дейишади. Биров Отамозор дейди,
биров Оталиқ мозор, биров Отмозор. Лекин, мен уни
Оқ камар, деб атагим келади. Бу ердаги булоқ кейин
чиққан. Тераклар кейин экилган. Ҳар бир қавм биттадан терак эккан, дейишади. Барлос, орлот, найман,
манғит, кенагас, қипчоқ, қўнғирот... Терак бўй етса
кесилади. Лекин, бу ердаги теракни биров кесмаган.
Кесолмаган ҳам. Вақти келиб ўзи йиқилади. Селу селова далаю даштга олиб кетади. Тераклар шунда талош бўлади. Биргина терагини томига босса, бу уйга
бало келмаслигини биров бировга айтмаса ҳам ҳамма
билади. Селнинг ғавғосию шовқинидан қўрқмай, ҳеч
бўлмаса битта шох олиб қолиш учун жонини аямайди. Қўли теғса, ушласа бўлди. Шу шуники. Биров эга
чиқолмайди.

Оқ камарга бир вақтлар ёлғизоёқ йўлдан, тикка жар
оралаб, туби кўринмас чағат ёқалаб борадиган йўл бор




эди, холос. Унга от-улов борадиган йўлни ўрмон хўжалигига Ўнғор отлиқ инсофли, диёнатли директор
бўлганда йўл солинган. Қирнинг биқинини ёриб йўл
очган. Икки тарафига бодом эктирган. Бодомлар ҳам
қизиқ экан. Бир қарасанг йиллаб қуриб қолган ўтиндай сўррайиб туради, бир қарасанг тиржайиб гуллаганча бошига асалариларни тўплаб, дунёни бузади. Оқ
камар ўрмончилар бир яхшилик, бир ёмонлик кўрган.
Яхшилигини айтдим. Ёмонлиги — экканидан йиқитгани кўп, отасиниям билмаган директор бўлганда, зиёратгоҳни чиройли қиламан, деган баҳонада илинган теракни кесиб кетган. Шу-шу ранги чиқмайди. Терговини бири тугаса, бошқасига қатнайди. Айтишларича, неча
дона терак кесган бўлса, шунча марта сўроққа тортилмагунча бўлмасмиш. Ишқилиб, ўзини умри етсин эмиш.
Бўлмаса, болалари қатнармиш. Бу гапни эшитган борки, ёқасини тутади.

Оқ камарни менга отам таништирганлар. Энг эсимда
қолгани, Оқ камарда терак қолмай қолган замонларда
катта оталари жўралари билан биттадан терак эккан эканлар. У тераклар ҳам йўқолиб кетган. Изидан теракчалар
чиққан, Камарни бағрини чала бўлса-да тўлдириб турган
дов-дарахтлар шундан қолган. Фақат катта оталари эккан теракгина қуриб-қақшаб бўлса-да, ҳануз турганини,
ҳув боя ҳикоямни бошида айтганим, қуригандек кўринган, бироқ учки шохларида бир тутамгина япроқлари илинибгина, пирпирабгина турган ёлғиз терак ўша эканлигини титроқ овоз билан тушунтирганлар.

— Отамозор тераксиз қолмаслиги керак, қилич тебраниб тураркан, душман тебранолмайди, қалам ҳам, —
дедилар гап охирида.

Иккинчи марта катта Энам олиб борган. Мен Эна
деб чақираман. Катта эна десам, узоқлашиб кетгандек
бўладилар.

Оқтош авлиё мозорати остидан Каттатоғнинг минг
йиллик қорлари, дард-қувончлари бўлиб сизиб чиқаётган булоқ бошида Энам билан бирга бўламан. Энам
зўрға юрсалар ҳам бор жонларни йиғиб, йўл яқин бўли



ши учун тўғри қабристон оралаб булоқ бўйига тушадилар. Иўлма-йўл ҳар бир мозор билан саломлашиб,
гаплашиб келадилар. Катта отамни бошига келиб қабр
бошини астойдил тозалаган бўладилар. Катта отам қайтган, қўйилган 1937 йил билан бугуннинг орасини, бугунда қўйиладиган жой оралиғини қабристондаги мозорлар билан ҳисоблаган бўладилар. "Анча ўтибди-да.
Шунча меҳмон кеб-кетибди-да", дейдилар ўзларига
ўзлари. Кўзлари ўтмаса-да бир Ойқортоққа, бир катта
отамнинг мозорига, бир Дунётепага қарайдилар. Ҳеч
бирини кўзлари илғамайди. Шунда мен қўлтиқларига
кираман. Энамнинг қуввати ошади. Ойқортоғ ҳам, Дунётепаям кўнгилларидан кўтарилади. Энг азиз нарсаларини топгандек кўзлари қувнаб кетади. Икки томчи
ёш қароқлари гардишида ғилтиллаганча айланади. Энам
мени қўйниларига олиб, бошимни ҳидлаб-ҳидлаб куч
йивиб оладилар. Отамозор деганда Каттатоғни назарда
тутадилар.

Шовқинни ҳаммаси одамни ичида бўларкан. Юрагингни уриши қулоғингга эшитилиб қолсин, биласан.
Тегирмон азоби нима эканлигиниям. Нафас олиш шовқини ТОғ кўчишидан зиёдлигини бир кун келиб англамаслигинг мумкин эмас.

Оқ камарга учинчи марта қандай бориб қолганимни билмайман. Эрталабки чойни одатдагидек, Энам иккимиз қилдик. Энам азиз меҳмонлар келганда очиладиган сандиғидан бор-будини олиб дастурхонга тўқдилар. Меҳмон келса керак, деб ўйлагандим, ҳеч ким
келмади. Менга туршаклардан кўпроқ ейишимни, юрагим бақувват бўлишини тайинладилар. Биттасини олиб
ўзлариям шимидилар. Шунда Оқ камарга боргим кеп
кетаверди.

— Боринг, балажон, боринг. Ман қараб тураман,
дедилар энам. Ўзим ёлғиз кетдим. Туркқишлоқни тенг
иккига бўлиб талтайиб ётадиган Жаркўчадан ўтарканман, оёқ товушларим жарнинг икки қирғорига урилиб, акс садо бергани ўзимга эшитилди. Қанотларида
катта-катта кўзлари бор капалакни қувганча, у билан




ўйнаганча Жаркўчадан чиқиб, Мушукжардан ўтиб
Камар оғзига келиб қолгандик. Камар эснаганча оғзини
очди-ю, қайта ёполмади. Эсидан чиқиб кетди. Аввал
қадим теракнинг энг тепадаги кўзлари кулди. Хурсанд
бўлганини билдириб, кўзларини қисиб-қисиб қўйди.
Мен ҳам. Чўлтоқ қўлларидан уялиб яширмоқчи
бўлганди, эплолмади. Капалак йўл бошларди. Унга дарров от қўйдим. Кўз капалак. Капалак мен билан кураш тушди. Билмай қолдим, шамол иккови бирлашиб
кўттариб урди. Тупроқ билан тенг бўлиб йиқилдим.
Осмон остимизда қолди. Кейин бурнимга бир қўниб,
яна қочди. Капалак ҳидини билиб қолдим. Капалак
гуллардан-гулларга қўниб қочди. Гуллар шамолга
қўшилиб тоғ-тошга салом бердилар. Хонқизи тиззамra бош урди. Қўлимга олиб: "Отанг чўлда, Энанг қирда",
девдим, ўртанча бармоғим учига пилдираб келганча
қанотларини бир майдон очиб турдида, учди-да кетди. Кейин, Опам ёз бўйи сарёғ йиғадиган қўйни қорнидай келадиган катта, оппоқ ва ўртасида жаҳлдор
хотинларни қулоғидан айланиб келиб, гоҳи-гоҳида
оғзига кириб кетадиган гажагидек чизиғи бор тош
устига келиб қўнди. Тошни даст кўтардим. Ҳу-ҳулаб
бошим узра айлантирдим. Шунда Ойқор ортидан тизгиндаги қўшиндек қорайиб булут бостириб кела бошлади. Келиши дунёни бузгудек, қор-ёмғир аралаш келарди. Қўрқмадим. Тошни авайлаб жойига қўйдим.
Булут булутдай тарқаб кетди.

Капалак теракни айланиб қочди. Мен қувдим. Теракка қўлимни теккизиб, теракни қучоқлаб, теракни
ҳимо қилиб қувдим. Гир айланиб қувдим. Терак учларидаги барглар, деб нотўғри айтган эканман, улар 0смонга етган, осмонга қўшилиб кетган барглар экан.
Шунда капалак капалак эмаслигини билдим. Шу пайт
теракнинг боши айланиб кетди. Аввал қарсиллаган овоз
чиқди. Кейин тўртга бўлиниб, бирин-кетин осмондан
тушиб келишди. Тўғри теракчалар тугаган майдондаги,
адоғдаги сойга келиб тушди. Шунда шамолнинг қўлларини кўриб қолдим. Шамол уларни тўртга бўлиб, бир



ма-бир сойга тахлади. Бирорта теракка зарар етмади.
Уларни қир устидан кузатиб турдим. Мени қир устига
шамолми ё капалак чиқариб қўйувди-ёв.

Булутлар орасидан ерга қуёш нури тушди. Ошшоқ
йўлак очилди. Зинаси бўлмаса-да, йўлакдан осмонга
чиқиб кетгудек эди. Йўлак Жаркўчани бошигача кузатиб келди. Қорайиб келаётган булутдан қўрқмасин, деди
шекилли. Биров кўрмасин, деб кўча бошида лип-лип
этиб хайрлашди-да, зум ўтмай Ойқордан ошиб кетди.
Отамозор — Оқ камардан қайтар эканман, энам ғов олдида ҳассаларига таянганча тик оёқда турардилар. Ҳайрон бўлдим. Кимни кутиб турган эканлар.

— Ҳа, отажон, яхши келдингизми, — дейдилар қарсларини учи билан кўз ёшларини қайта-қайта артарканлар. — Сизни кутиб турувдим.

Шу кеча туш кўрдим. Оқ камар ғиж-ғиж теракчаларга тўлганмиш. Теракчаларнинг бири мен эмишман.
Шамол келиб, қулоғимиздан тортиб-тортиб қўярмиш.
Биқинимизни қитиқлаб-қитиқлаб, юмшоқ жойимиздан чимчиб-чимчиб қўярмиш. Бир-бирингга қараб,
бир-бирингни суяб ўссанг одам бўласан, бир-бирингга соя ташласанг кўкармайсан, гўрам бўлмайсан, қадим
тераклар йўл бердилар, дермиш..

Бетимни шоша-пиша ювиб, Энамга салом бераман.
Кейин кўчадан югуриб келаман-да, бир ирғиб молхона
томига чиқаман. Ундан уй томига. Тушим ўнгидан келдими, деб камарга қарайман. Томлар усти энди етиб
келган қалдирғочлардай чуғурлашган болаларга, камар
теракларга тўла бўлади. Ҳар бири бир қирдай кўринади. Ҳар бири қиличдай тебранади. Осмонга найзадек
интилган бўлади. Ҳеч кимдан кам эмаслигини пасту
баландга кўз-кўз қилади. Бу туш бўлмайди.

Таниш шамол ҳуриллаб келади. Жой қуригандек,
шолворимни қақраган жойидан кириб, ниналарини
санчиб-санчиб ўйнашади. Олапар қаватимдан туради.
Шамолни сўкмайдилар. Қаттиқ ҳам гапирмайдилар.
Қизларнинг қирқ кокилига қирқ шамол осилган, бойланган бўлармиш. Шамол кетганларнинг оҳи, келар




ларнинг нафаси эмиш. Энам шундай деган. Бу ҳақда
бошқа сафар айтиб берарман.

Теракчалардан бири ичиккан гўдакдек, бири оталарининг гуноҳини бўйнига олгандек маъюс, бири дўстга
зордек гирён, бири дўстидан топган дўсткуйдиргандек
гаранг, бири ҳийлагар дўст кўзидек ялтираб, бири мурдадил ўртоқдек совуқдан-совуқ, бири жонботин жўрадек ботин, бири пулжўра ошнодек талмовсираб, бири
дастурхончидек ертешиб, бири томоша талаб йўловчидек меровланиб, минги қилич кўтарган аскардек зийрак, минг-минги шу жойда кўкарганидан кўкси баланд,
шу макон учун жонфидолиги юз-кўзидан билинадиган
кўнгиллардек сокин, минг-минги элнинг оғир-енгилини елкасига олишга тайёр жўмарддек мағрур, бири ер
билан осмонни ёқасини бир қилиб тутамлаб урадиган
баҳодирдек ғайратли, бири барчани ҳисоб-китобини
қилиб, кузатаётган қаттиққўл оқсоқолдек кўринарди.

"Шамоллар экиб кетган сон-саноқсиз тераклар б0шида не-не хаёллар, не-не ниятлар бор. Шулар ичидан
бирини ёқтириб қоламан ва менинг терагим, деб танлайман. Худди оқшомлари жўралар билан Дунётепага
чиқиб, юлдуз танлагандек,

Терак қўлини силкиб салом беради. Қадим жўрамни топгандек қувонаман. Ёш болаям хурсанд бўлса,
кўзидан ёш чиқиб кетаркан. Ўтган-қайтган кўрмасин
деб, дарров артаман.

Оқ камарга бошқатдан боришим керак.

Тошкент, 2010 йил.

СУНБУЛА
1-дафтар

Иссиқ-совуқнинг дамини, тўртта ёмғирнинг намини, бир парча булутнинг ғамини кўтаролмай, бўларбўлмасга ҳовлиқиб, ҳишмаланиб, оғзи кўпириб келадиган довдир сел Аймоқ қалъасида Македония подшоси Файлакуснинг ўғлидан қолган манжаниқнинг бутини




айириб қўйнига солгандаям, Чингизхон Сартюзи қўрғонига узунасига экиб кетган учи айри сихнайзаларни
тун қоронғусида занг-панги билан кураклари орасига
қарсиллатиб қадагандаям, Қутайба Новқа Ота чиннихонаси кўксини чил-чил қилиб, исқотига тортилган
чироқ синиқларини сидириб, куппа-кундуз кўзларига
қуйгандаям бунчалик хўрланмаганди...

Ойқору Шунқор тоғларининг қишин-ёзин қиличдай ялтираб турадиган қорларининг оёқ учларидан бошлаб ўрмалайдиган булоқлар жилғага, саноғига биров
етмаган жилғалар сойларга, Каттасой-у Жум-жумсойлар Санглоғу Кўкжарга бўй берадилар. Кўкжар-у Санглоқ Сангзорга дўнишини, шаҳар кўрган Сангзор бир
аҳвол бўлиб Қили отини олишини, кейин Арнасой,
Тузкон, Айдаркўл оралаб Сирдарёга, Сирдарёдан булутга кўчишини, булут осмонларни айланиб-айланиб
қор бўлишини, яна келиб Ойқору Шунқорга тўдаланиши, тоғларга сингиши, арчазорларни яйратиши,
булоқ бўлиб кўз очиши, жилға бўлиб тил чиқариб чулдираши, Санглоқда тошлар билан қучоқлашиб қўшиқ
айтиши, Кўкжарда қизларга қўшилиб, бўрвакларига
ёпишиб чопиши, Сангзорга келиб этакларини йиғиштириб, эрта-индин келин бўладиган бўйсиралардек
малоҳат билан юришини, азалий ҳаёти шундай кечгани, ўйин-кулги билан ўтганини туш кўргандай бўлади.
Ёр Яйлоқ ўтакасини ёриб келган тулпорлар хилват қирғоқда лабига лаб босишини, не бир баҳодирлар юзларини ювиб, одам зотига айтмаган тушларини у билан
сирлашганини ёдга олганда юраги ўйнаб, димоғи ЧОҒ
бўлади. Қучокига қайноқ тўшини урган яланғоч-яйдоқ
айғирларнинг елкасига осилиб, суйкаланиб, бўйниларидан эркаланиб ошганлари, ёлларини ялаб-юлқаб тушганларини қўмсайди. Бир вақтлар Бобуршоҳ бирров
қўнган, ўша даврлар отдоши бўлган, ҳозирда "Сукунат
қўрғони" атовлиқ тепаликка уғруқ қароси куринармикан, деганча кўз тикиб ўтади.

Ҳадди сиғмаса-да, аҳён-аҳёнда, йўли ўнг келиб Туркқишлоқ оралаган селова севишганлар яширинган, пана




топган, масти мустариқ ризқ терган, машойихлар булутдай, қароқчилар қуюндек ўтган, Жаҳонгирлар чонри (от устидаги тезкор кенгаш) чақирган, девоналар
давра солган, парилар парда осган, лўлилар капа тиккан, шаҳидлар чироқ ёққан, оёғи Каттасойда, боши
Авлиё Отага етган Жаркўча шавкату савобини бўйнига мунчоқ қилганча гарду гуноҳини ювиб Каттасойга
солади. Каттасой Жаркўча оёғини ювганидан ўзида йўқ
талтаяди. Хурсандлигини кўкси қалқиб ён-теваракка
билдирган бўлади. Ўқотар ялангига, Ўртабаланд қирига, Дунётепага. Ёқалаган сариқтол, жийда, ёнғоқларга
кўз-кўзлаган бўлади. Жийдалар шундоқ ҳам очилмаган кўзларини юмиб, кўрмасликка оладилар. Сариқтол
кўринганга сарғайганча елкаси қисилиб, ким нима деса
оғзига қарайди. Ундан гап чиққандаям биров елкалаб,
ўтин қилмаган. Кетмондастаям. Ушлови йўқ. Қадимий
ёнғоқ яшинлар билан олишаверганидан, чақмоқ уравериб каллакланган, баҳайбат чандиқлари узоқдан
кўриниб турадиган муштига иягини тираганча ҳаммасини кўрганлигини шамолга қўшилиб бошини хиёл хам
қилганча билдирган бўлади.

Най нағмани тош билан ўйнаган тўлқинлардан, карнай довруқ солмоқни шарраклардан, доира зарб сеҳрини томчилардан, танбур нола тортмакни доманага
юзини ургандаги сасдан, ғижжак оҳ урмакни ҳансираган харсангтошларни ўзаро гурунгидан илиб олганини билмаганга олиб, кулиб-кулиб хотирлайди. Не бир
ёвни йўлига пишқириб чиққанча ғов бўлган кунларни
ўпкаси тўлиб тиниқ эслайди. Удамали бўйлаб Балхга
етиб, қуюқ жийдазор оралаганда бирдан шўхлиги тутади. Ёш демай, ёши ўтган демай мажнунтоллар сочини тортқилаб, юлқилаб ўйнайди. Нуширавон, Кўчмаариқ, Мулкиушр ёқалаб ўйноқлайди. Совуқбулоқ билан учрашганда сунбулалар йўлдан уради. Сунбул исига
бурканиб, сунбулга қўшилиб сумбуланади. Бир исга,
бир ҳисга чайқалиб эшилади. Ўтган-қайтганни хаёлини олади. Қилири ўзига ёқиб қолади. Кейин яна қўшиқ
айтиб, ўйнаб-ўйнаб энади. Шамол энди бунақа шўхлик


лар ярашмаслигини, мавриди эмаслигини қир ташлаб
билдирган бўларди.

Новқа Ота сувини ичганда ич-ичи бошқача бўлиб
кетади. Ер қолиб, осмонда учишни илғаб олади. Хаёллари тезлашгани баробар, эсиям тиниқлашади. Зарафшон қаватига киргандан кейин Туятортар кучи билан
дунёга сиғмайди. Бундай кучга тенг турган, икки кифтини танг тўлдириб суворий макон қилган, лашкаргоҳ,
бўлган кунларни эс-эс эслайди. Бир нарсасини йўқотиб қўйган-у, нимасини йўқотганини ўзиям билмайдиган бўйқиздек орқасига қараб-қараб келганча, Чолкўндига етганда ихтиёр-беихтиёр гапга кўнади. Сокин
тортади. Шундай бўлиш кераклигини ўзиям сезади.

2-дафтар

Эгасиз уйнинг эшигига дайди ит ҳам чот кўтарарMALI...

Эга, эга бўлмаса нега

Устма-уст бўлаётган талотўп, ур-йиқит, ушла-ушла,
қува-қувлардан қўрадан қочирилган, қочган, безга ҳайдов қўйлар кўзпана сойлар, арнаю ўнгирлар, шамол етмас камарларда битта-иккита бўлиб йиғилдилар.

Ҳаворда қолганларга эгаси ўлгандай тўқими осилиб, нўхтаси узилиб, айили судралган, афтидан чўпон
эшаги ва эшак етовидаги озиб-тўзиб кетган ит келиб
қўшилди. Жонлиқлар эшакни қора тортдилар. Ҳайдов
бўлганлар чўпон-чўлиқли сурувдек кўринди..

Қасд кун экан, ой оғриш оқшомида жондор дориди.
Дўлталар давра олишди. Қашқирлар тўдани тўрт тарафдан ўраб келди. Бир бошига қўш қашқир келган
жонлиқнинг кунига тўзим берсин. Жондорлар аввалига жонлиқларни ҳуркитиб, қувалаб ўйнади. Кейин
базм бошланди. Энасини ортидан зориллаб эргашган
қўзининг йўлидан бир эмас икки бўри чиқди. Бошқаси
довдираб, йўлини йўқотиб, оёқ остида ўрмалашган
тусоқ човини шарт узиб шеригининг олдига ташлади.
Кучини қаерга қўйишини билмаганлар сутдан ажраб,




кўкни таъмини билиб, диркиллаб қолган тухлиларни
эрмакка ёнбошига олиб ўтакасини ёрди. Кўпни кўрганлар кўзларга кўз қадаб жон суғурди. Оз бўлса-да, ҳидини олганлар дағ-дағ қалтираётган жовлиқларни панжалари остида ушлаб, қўрқувдан юраги ёрилишини
баҳузур томоша қилдилар. Қон тўлиб ёрилган юрак
ширин бўлармиш.

Қўрққанидан вовуллашниям унутган, қоча-қочни
ваҳимасида қўйларни ўртасига кириб, ўмгагини ердан
кўтаролмай қолган итни бўрилар аввалига ё тош, ё кесак деб ўйлашди. Итлигини билиб ёппасига ташланишди. Жон чиқар титроғида кўзлари жовдираб, аввалига
ялтоқланиб, жон умидида ғингшиши, лаҳзада бўлари
бўлганлигини англаб, итлиги қўзиб ириллаши бўғзидан аримай ичаклари талош бўлди.

Қашқир шовурини сезган эчки борки, турган жойида тўрт оёқда сакрашга тушади. Бу қилиқ жондорларга
аввалига бироз қизиқ туюлса-да, қизиқнинг қИзиғи қон
оқизиш, қонли лаб-лунжларни тилни бир қарич чиқариб, тамшаниб-тамшаниб ялаш эканлигини унутмадилар. Серсоқоллар зўр келганда жонҳолатда бақирилса-да, товуш чиқмаслигини шунда ё билдилар, ё билмадилар.

Эшак зоти борки, бўрини кўрса, бўри мени кўрмасин, деб қулоқларини тушириб, кўзларини беркитади.
Қош-кўзидан тўдабоши, дўлтабўрилиги билиниб туртани кўзини беркитиб турган жонворга яқинлашди.
Бошқалар иш ўргамчи шогирддек қараб турдилар. Дўлта
хотиржам, каштасини келтириб аввал бўйнини, кейин
навбатма-навбат орқа оёқларини керди. Ов бунақа
бўлади, деганча совуқ босиқлик билан бир ҳамлада
жонлиқнинг кекиртагига тиш босди. Ақлни қулоқдан
олган бошнинг оғир дамсар уриб хўрсинишини ҳеч ким
эшитмади. Чиройли ва қоп-қора кўзлардан оқаётган
эгасизлик ёшларининг сўнгги бор йилтиллашидек
кўргуликдан бўзарганча авзойи бузуқ келган Жавзо ойи
узига тинч, элга нотинч бўлиб беланчак осди.




3-фафтар

Икки бошли калхат сурати туширилган хос вагонни етаклаган паровоз бир нарсадан қуруқ қолгандек
ҳансираб, Самарқанддан саҳар мардонлаб ҳаллослаганча йўлга чиқди. Атрофни аччиқ-сассиқ ҳид босди. Хайрлашаётган баҳорнинг намтоб ҳавосига ўралашган қора
тутун ичра поезд юрар йўлини тусмоллаб борарди. Яна
сон текканидан ўзида йўқ хурсанд, истеъфодаги полковник, суд ҳайъати раиси Александр Николаевич С0колов вагон-ресторанда. Игна ютган итдай ориқ поручик-прокурор ва ҳуқуқ илмидан бехабар юзлаб аскарлар орасидан танлаб олинган тўрт нафар зобит
— ҳайъат аъзолари раиснинг қош-қовоғига қарайдилар. Ҳайъат базми жамшид устида. Қурдагилар Жиззахга юборилган. Шаҳарни тозалаш буюрилган.

Анчадан буён ишсиз юрган, қозонга қоровуллик
қилиб қолган полковник яна қўл остига одам берганликлари, униям эсга олиб қолганликларини шу вақтгача сездирмай келган бўлса-да, ичига икки томчи киргач жиловини бўш қўйди. Қўлидан ҳали кўп иш келишини, келгандаям катта ва довруқли ишлар келишини
унутмаганликларини ҳар бир аъзога қайта-қайта уқтирди. Ҳазрати Олийларига таҳсинлар ўқиди.

Болъшой Михайловка станциясида сувхонасини сувга тўлдириб ҳаяллаган поезд яна йўлга тушди. Милютинскийда ўтинхонасига ўтин ғамлайди.

— Мени шахсан суд ҳайъатига бошчилик этиш учун
таклиф қилдилар, — деди, худди бошқалар буни билмайдигандек. Судда бу итларни чивиндек эзиб ташлайман. Жиззахнинг ҳар бир дарахтига буларнинг ҳаром
жасадини осиб қўяман...

Полковник шундай деганча, елкасида зўрға илиниб
турган, беўхшов, қизариб кетган бошини аранг кўтариб, рестораннинг у бошидан-бу бошига қараган, кўзи
ўтмаса-, да, қора-қуроларни тусмоллаб тикилган бўлди.
Ўрнидан турганди тиззалари илкисдан букилди. Кўзойнаги отилди. Тик турганча, ичмоқчи бўлганини орзига




олиб боролмай, ёнбошга ағанади. Шунда поручик жонига ора тушди. Суяб қолди. Прокурор бош бўлди.
Аъзолар раисни кўтарганча хос вагонга олиб жўнадилар.

Куропаткино разъездидан шитоб билан ўтган поезд
Ломакино станцияси томон елдек учиб борар, Қароқчитоғ ортда қолган, Ғубдин этаклари босиб ўтилаётган, ҳадемай Милютинск станцияси қўнғироғи овози
эшитилади. Поезднинг тўсатдан тўхтаётганлигини билдирган, боласини йўқотган аёлдай чинқириғи ва вағонларнинг орқама-кетин бир-бирларига қарсиллаб
урилиши йўловчиларнинг ҳушини учирди. Темир изнинг адир тирсагидаги бурилиш ортида, йўл устидаги
кўзга қадалган талотўп поезд ҳайдовчиси-ю бошлиғиниям шошириб, гангитиб қўйган, шундан шошилинч
дастакларини босишган, йўл сон-саноқсиз жутга тўлган,
узоқдан худди бир қишлоқ одамни қатор қилиб, текис
отиб ташлагандек тасаввур уйғотарди. Унинг наздида
Оқпошшо аскарларини қўзғолончилар йўлга олиб чиқиб ўлдиргандек туюлган, қўзғолон иштирокчиларини
суд қилувчи ҳайъатнинг шу поездда бораётганидан хабар топганлар интиқом учун поездни тўхтатмоқда эдилар. Яна Жиззах қўзғолони олдидан эгасиз авом темир
йўллар бузилса аскар келолмайди, деганча Тошкентдан келадиган Кауфман йўналишидаги Урсатовск ва
Обручево станциялари изини бузганлари ёдига тушганди.

Поезд тўхтагач, бир муддат ҳеч ким тушмади. Деразаю туйнуклардан ҳарбий ҳийла ишлатилган, деган
фикрда обдан кузатилди. Тирик жон қимирлагани сезилмагач, қўриқчи аскарлар ҳарбий интизом билан иккииккитадан тушишди. Милтиқларини дуч келган томонга нуқиб-нуқиб душман қидиришди. Топилмади. Кейин
сўкиниб-сўкиниб, жутларни судраб четга олишди. 110ручик қўриқчи аскарлардан ҳушёрликни оширишни, "туземец"лардан ҳар нарсани кутиш мумкинлигини бир
қўлида тўппонча кўтарганча поезд зинасида туриб, ярим
танасини чиқарганча бот-бот такрорларди.




4-дафтар

"Уйинни зўри ё бозорда, ё мозорда бўлади. Бу сафар
ҳам шундай бўлди. Катта, зўр ўйинларни сопи ҳамиша
ўзидан чиқарилган. Ҳали Жиззах Ўрдасида қирғин
бўлмасдан олдин, Ўрданинг шундоқ биқинидаги бозорнинг икки қоровули "отасидан қолган мулк"ни бўлиша
олмай жанжаллашганди. Бозорни кирди-чиқдисидан
топадиган бир парча қаттиқ нон кўп кўринди. Худо урган шундай ношукурлик кунларнинг бирида уркалтаксуркалтак бошланди. Қоровуллар жанжал нимадан бошланганиниям, нимага Ўрда ўт ичида қолганиниям билишмади. Бозорда кунда ўн уриш, юз жанжал. Шулардан бири бўлса керак, дейишганди. Кейин билишдики,
Урдадаги жанг катта жанглардан. Бозор кўрганлар бундай кунларда бировни ўйламайдилар. Бошни бирор панага тиққан маъқул. Сассиқ бўлсаям. Тирик қолса бўлди.
Бошқанинг кўзи оқиб тушсаям киприги қил этмайдиган
бозор кўрган қоровуллар жангга ўзларича аралашдилар.
Тўғрироғи, бирови олдинроқ ҳаракат қилди. Пайтдан
фойдаланди. Занг босган ва тўппончалиги қолмаган темирни адоватдаги қоровулнинг ҳовличасига кўмди. Фалончиям қўзғолонга аралашган, қатнашган, ҳовлисининг
пистон жойида тўппончаси бор, деб маъмурларга чақув
етказган. Солдатлар келган, кўрсатилган жойни ковлашган, тўппончани топишган. Қўшиб ҳовлини эгасиниям
олиб кетишган.

Шаҳарга адоғсиз дабдабаю асъаса билан кириб келган суд ҳайъати бошламасига шу ишни кўриши, кўзини пишитиши, Оқ пошшо одамларининг гапини икки
қиладиганларни кўзини мошдай очиб қўйиши керак эди.
Ҳайъат кўрадиган ишларнинг гуноҳкорлари кўча, раста, бозорлардан тутиб келинган, оддий тирикчилик
кўйида куймаланиб юрган кишилар бўлиб, чақувга учраб охранка агентларига пора беролмай қамалган, баъзи
бир бойлар ҳукуматга садоқатларини кўрсатиш учун
ушлаб берилган камбағаллар, бемаврид бу масканда макон топганлар эди.




"Ўта муҳим жиноятчини" солдатлар қуршовида олиб
кирдилар. Оқловчининг қорасиям кўринмади. Суд бошланди. Тўқиллатиб стол устига қўйилган бир энлик занг
босган темирнинг тўппонча эканлигини фақат уни кўтариб юрганларгина илғашди. Сўров бошланди.

— Тўппонча сеникимиё

Собиқ қоровул тўппонча деган нарсани иккинчи бор
яқиндан кўраётганидан қўрқиб кетди. Бир марта уйидан ушлаб кетишаётганда қўлига бериб қўйишганди.
Қўни-қўшни ўртасидан қўли бойлиқ, бўйинда тўшшонча билан солдатлар олдига тушганди ўшанда. Солдатларнинг биқинидаги тўппончаларга қарашга юрак
бўлмаган. Ранг дам оқарди, дам кўкарди.

— Тўппонча меники эмас.

— Бу душманлик ва туҳматдан бошқа нарса эмас, —
ўшқирди прокурор.

Банди яна нимадир демоқчи бўлганди, тақиқлашди.
Бўғзига келган сўз ҳолини ўзгартириб, бўғилганидан
ёш бўлиб тирқиради. Аъзойи баданини қуюқ қора тер
босди.

Кейин тўппончани ундоғига-бундоғига айлантириб
кўришди. Бир зобитни чақириб, унинг ишлаш-ишламаслигини текшириб кўришни буюрдилар. Зобит шошиб қолди. Тўппончанинг ишламаслигига ақли етмайдиганлар қандай суд ўтказаётганига ҳайрон бўлиб раисга қараганди, захриолуд башарага дуч келиб, ҳайрон
хаёлиям эсхонасидан чиқиб кетди. Орадан бир соатдан ортиқ вақт ўтди. Ҳайъат бетоқатланди. Яна бир
зобитни ган нимадалигини билишга жўнатдилар. Сукунат.

Тўппончанинг овози чиқмаётганлигидан бандининг
бетига қон югургандек бўлди. Тетикланди. Қани энди
шу ҳолатда бўлсаям умрини ўтказаверса. Шунда, шунда бирдан осмону ерни ларзага солиб ўқ овози эшитилди. Назарида, худди тўп оғзига уни боғлаб отишгандек ҳуши қолмади. Ташқарида, қаердадир, қандайдир қуролдан отилган дайди ўқ бехато келиб шакар
томирига урилгандек, тик бўй йиқилди. Ҳайъат аъзо



лари масала ҳал, дегандек, бир-бирларига ройиш бериб қарадилар. Раис икки соатдан буён ниманидир расмини солиб ўтирган, китоб деса китобга, супра деса
супрага ўхшамайдиган бесўнақай икки бетли жилдни
бир-бирига қарсиллатиб уриб, стол устидаги кумуш
қунғироқчани каштасини келтириб чалганча, суд якунланганини билдирди.

5-дафтар

Поездлар қоп-қора дудга ботиб, эрмакка совуқ шамол қувиб келади.

Граф Лев Николаевич Толстой: "Рарбликлар бошқаларни ўлдирмоқ ва ўзларини ҳалок қилмоқ учун
Шарққа қараб йўл олдилар. Сабаблар бир-бирига мос
келиш қонунига кўра", — деб ёзганда давр бир бўлсада макон бошқа эди. Бир даврнинг бўлак маконида саФфар йўналиши ўзгача бўлди. Шимолликлар Жанубга
қараб йўл олдилар.

Аввалига чучмал ҳаракат бўлиб туюлган, искабтопар олимлар ёрдамида ўлжанинг чўғи аниқланиб, сўлакни келтирадиган иштаҳа йўли очилиб, уруш ўчоғига
ўтин қаланган, кейинги очиқ босқин яраларига пўстин
кийдириш учун келтирилган пойинтар, бачкана сабаблар бир-бирига тўғри келмаса-да, келгандек кўринганини исташгани учунгина оқиям-сариғиям ўйлаб
кўришни ўзига эп кўрмасди: Николайнинг тупроғи тилла Туркистон заминига ишқивозлиги ва бу ишқивозликнинг, биринчи навбатда, тийиқсиз генераллар, тажовузкор зобитлар, оч аскарларнинг кайфиятига мос
келиши; ҳам Ғарб, ҳам Шарқ урушларида шарманда
бўлган Чор армиясининг қуролсиз аҳолини эзишга ва
айни вақтда бароқ кўппакдан қўрқар, суманги санқини қувар қудратини намойиш этишга бўлган чегара
билмас завқи; ақли танг қотиб, қиличи занг босган тор
кўнгилли бекларнинг зарни кўрганда кўзини зарнигор
касали бутунлай қоплашининг мутлоқ аниқлиги; тўрт
овора бир бутундан кўра яримта-юримта бўлсаям азо



ни бетаҳорат чақирилган номи айтилиб туришни исташдек ҳаром хаёллар оғушининг устун келиши; қандайдир оломоннинг бундай саховатли ерларда яшашликка аллақачон ҳуқуқи бекор қилинганлигини гўллигига бориб англамаётганликларини англатиш ҳирси;
серсув, унумдор ерларда мужиклар эгалик қилишларига шахсан Олий ҳазратнинг ўзи фатво берганлиги;
шунинг учун, айтайлик, Жиззахдек геосиёсий, барча
йўллар учрашадиган, қуруқ чўп ҳам гуллаб тилла туғадиган ерда, яна шаҳарда сартлар (ўзбеклар) нинг яшашлари тўғри эмаслигини тушунмаётганликлари; қирғинга
дин эмас, зулм ва зўравонлик сабаб бўлганлигини англашни истамаслик; бадгумонликнинг сиёсатга айланганлиги; ҳукм юритишда мантиқнинг айният қонуни
бузилган тимсоҳ софизми кундан-кунга саноқсиз тишини қайраб, қон тепган кекирдагини кўрсатаётгани
ва бу бузуқиликнинг тарафдорлари зўравонлар эканлиги; малака ҳосил бўлиш эгри чизиқлари тўғридантўғри найзаларга, қиличларга айланганлиги; эгоизмнинг
эгоцентризмга аллақачон ем бўлганлиги; уят ва ҳаёсизлик ҳиссидан маҳрумликнинг ҳукумат деб аталиши;
яхлит рефлектор ҳаракатлар системасидаги қисмларнинг ўз ишини бирин-кетин бажаришдан иборат функционал қонуниятнинг бузилиши; ҳис-туйғулар уйғотувчи манбаларнинг тубанлашганлиги; босиб олмишларнинг босиб олинмишлардан савод ва одоб даражасининг пастлиги сезилгғанлиги ва бунақа савод анчадан
буён савод саналмаслигини англамаётганликлари; Андижон қўзғолонида Британия, Жиззах қўзғалишида
Туркиянинг қўли бор, деб айюҳаннос солиниши ва
охир-оқибатда бу гап-сўзларнинг пилта милтиқ сассиғидек жийиғи чиққанлиги; баҳамжиҳат бўлиб, тинчтотув яшашни хуш кўрадиган Туркистон аҳлини ўзиниўзи ейдиган олаканалар мақонига айлантириш истаги;
ҳақиқатни билиш санъатининг мантиқий усуллар ва
методик қоидалар системасининг худбинлик манфаат
ларига бўйсундирилиши каби миллион-миллионлаб
сабаблари бор эди.



Поездлар ҳайҳотдек вагонларни юкка тўлдириб
зўриққанча, ҳавони булғаганча келган ерига қайтади...

6-дафтар

Раис қачондир, нимадандир, жуда қаттиқ қўрқиб,
юзи шу ҳолатда қотиб қолганлиги, киприк қоқмаслиги, мудом бақрайиб туриши, томоқ қиришидан заҳар
томиши билан ном чиқарган эди. Прокурор саводсизлигини эгнидаги ҳашамдор формаси бекитиб туради,
деб ўйлайдиганлардан бўлиб, зобитларни нақшинкор
хумларга ўхшатганлар хато қилмасди.

Сўроқ пайтида раис бандилардан бир-икки оғиз гап
сўраган бўлиб, бошини аввал ўнг томонга, кейин чап
томонга буриб, навбатни ҳайъат аъзоларига ҳавола этар,
бироқ уларда ҳам гапириш истаги топилмасди. Рўйхатга
белги, чизиқ чизиш билан овора эдилар. Прокурор ва
ҳимоячининг гапларидан сўнг қўлларидаги қалам билан бандига ўтир ишорасини қилишар, сўроқ навбати
бошқасига келарди. Шу зайилда бир кунда режага асосан юз одамнинг ишини кўриш вазифаси зиммаларига
юкланганди.

Савол-сўровнинг қаттиғи саводсизда бўлади. Гўштга
етган итдай навбат прокурорга тегиши билан кўзойнаги ва сап-сариқ қоши оралатиб аввал рўйхатга, кейин
бандига бошдан-оёқ тикбўйин қараб, қурбақани авраётган илондек бўйнини беўхшов чўзиб-чўзиб, аввал ўнг
бош бармоғини чап енгига, кейин чап бош бармоғини
ўнг енгига тиқиб, худди билакларига тегиб кетган енгларини ажратгандек киборлар қилиғини қилиб, кўнгилни айнитар даражада қўсқи-қўлансиқ-палағда товуш
билан ишини бошларди. Одатда, банди прокурорнинг
саволига тушунмас, қайта сўрашга журъат қилолмас,
қайта сўраш мумкинлигини ўйлаб кўрмаган ҳам ёки
жавоб берса-да, прокурорнинг найранг тўрига ўз ихтиёри билан бўлмаса-да, қатъиятсизлиги, гўлу овсарлиги ортидан илиниб қолардики, гапираётган тапи ўзига
зарар келтираётганлигини фаҳмламасди. У энди қаер



дан билсинки, бир "гап" учун наинки бир уй ё ўн уй,
балки минглаб уйлар куйиб кетса, хонумонлар тутаса,
нафақат бир шаҳар, балки бутун бошли бир мамалакат
хароб бўлса...

Аммо, таржимон прокурорнинг айёрлигини пайқаб
қолиб, саволларга шарҳ бериб, авом тушунадиган тилга ўгира бошлайди. Шу тариқа уч-тўрт банди прокурор чангалидан қутилишга эришди.

Прокурор билди. Энди таржимоннинг кўзига қаттиқ
тикилиб, саволларини дона-дона қилиб талаффуз қилар,
лекин таржимон диққат қаратмас, ишига собит турарAH...

Прокурор кўрдики, ов бароридан келмаяпти. Таржимонга ташланди.

– Сиз, Мирзо Абдухолиқзода, менимча, саволларимни нотўғри таржима қилаяпсиз. Бир оғиз гапимни
достон қилиб етказишни нима зарури бор. Гапимга гап
қўшмай, айнан таржима қилишингизни талаб қиламан

— Прокурор жаноблари. Сиз адабий тилда гапиряпсиз, агар мен гапингизни айнан ва сўзма-сўз таржима қиладиган бўлсам, қишлоқ одами сизга нима деб
жавоб беради Жавоб берган тақдирда ҳам саволга мувофиқ келмайди, англашилмовчилик юзага келади. Агар
саволингизни очиқроқ, аниқроқ баён қилсангиз, менинг шарҳ бериб ўтиришимга ҳожат қолмасди.

— Бу ёғи сизнинг ишингиз эмас: Вазифангиз айнан
таржима қилиш, тушундингизми Сиз менга йўл кўрсатманг1 Мен ўз ишимни яхши биламан.

— Кечирасиз, жаноб прокурор, менинг вазифам саволингизни бандига тушунтириб бериш, токи у саволга тушуниб жавоб берсин, зеро, бу ерда инсоннинг тақдири, ҳаёт-мамоти ҳақида гап кетаяпти.

— Такрор айтаман, саволимга илова қилманг, мен
нима десам, айнан таржима қилинг, сизни бу ерга таржима қилиш учун олиб келганлар, — деганча қаҳр билан столга мушт солди.

Ҳайъат, бандию соқчилар, текинидан қуруқ қолгандек йиғилган томошабинлар бир чўчиб тушди.




Таржимон суд раисига мурожаат этди:

— Раис жаноблари, мени ҳарбий суд мажлиси таржимонлигидан озод қилишингизни сўрайман. Мен прокурор талабини бажара олмайман ва виждоним олдида
гуноҳкор бўлишни истамайман.

Суд танаффус эълон қилади. Кейин маслаҳат хонасига прокурорни чорлади.

— Александр Николаевич, таржимоннинг хаттиҳаракати жонимга тегди.

— Бу ерда ҳиссиётга берилмаслик керак, азизим Василий Петрович, Маълумотингиз, унвонингиз вазифангизга тўғри келмаслиги важидан Тошкентда озмунча
одам билан сану манга бориб сизни сўрамаганмидим.
Мана, кўриб турибмиз, тажрибангиз ҳам ҳаминқадар...

— Александр Николаевич, ўзингиз биласиз, бунча
одамни айбдор деб топиш учун началъник охранканинг
бир протоколи камлик қилади. Биргина гувоҳимиз бор.
Лекин, унинг "танимайман" дейиши ҳам асоссизга
ўхшаяпти. Шунинг учун мен юристча гаплар билан
уларнинг бошини гангитиб, ўз тилидан илинтирмоқчи
бўлаяпман. Таржимон эса ишимга халал бераяпти, агар
у халақит бермаганда қанчасини тумшуғидан илинтирардим. Бунинг ўрнига русчани яхши гапира олмайдиган чаласавод таржимон топганимизда яхши бўларди.

— Василий Петрович, жуда соддасиз-да, нима, Тошкент қароридан хабарингиз йўқми "Бу итларнинг ҳеч
бирига омонлик йўқ", деган гапни эшитмаганмисиз

— Қандай хабарим бўлмасин. Юристлик маҳоратингни ишга сол, деган эдинғиз, шунга амал қилиб...

— Яхши, тайинлаганимдек, чалкаш саволлар билан
чалғитинг, ғапга солинг. Прокурор деган номингиз бор.
Русчани тушунмайдиган маҳаллийларга эътибор қаратмайман. Сиз ҳам шундоқ қилинг, бироқ русчани биладиган адвокатлар ва томошабинлар чатоқ. Улар қанақа
одамлигини билиб бўлмайди, демакки, ишониб ҳам.
Мабодо масала қандай ҳал бўлаётганининг исини олсалар, ҳукумат шаънига бўлмағур овозалар тарқатадилар. Албатта, ҳукумат бундайлардан қўрқмайди, лекин




ҳарбий судимизнинг нозик жиҳатлари бор. Тушунгандирсиз" Қанчалик оғир бўлмасин, ҳозир чиқиб таржимондан кечирим сўрайсиз. Бу шахсий иш эмас, умум
иши. Умумга фойда кетириш учун шахсийнинг баҳридан ўтиш керак. Шу ишингиз билан очилган пардани
ёпган бўласиз, – деди дўлтабўридай ёвуз босиқлик билан. Кейин қўшиб қўяди. — Бу ерни ҳозирча Туркистон дейдилар.

7-дафтар

Юлдузлар, минглаб юлдузлар тартиб билан Ғарбдан Шарққа айланади. Ер шари миллионлаб жондору
жонлиқлар бошини елкалаб, ўз ўқи атрофида Шарқдан Ғарбга томон ўгрилади. Бир танасига бир бош берилган одам қаёққа юришини билмай, кўринганга
қўшилишиб жўнайди.

Аввалига йигирма мингдан зиёд эркак зотини сўроқсўровсиз ўққа дучор қилган, кейин ўқ ҳам ҳайф деб
ҳисобланиб, совун суртилган дорларга тортилган шаҳар ва шаҳар атрофи бўри талаган қўрадек ҳувиллаб
қолди. Кундуз куни қидириб, қари чол ва норасида
гўдаклардан ўзга эркак зоти топилмас бўлди. Қочгандан қирилган кўп бўлди. Эгасиз экинзорлар одам бўйи
ғалласини кўтаролмай ер билан битта бўлиб ётар, ишлашга қурби етганларни илингани ўлдирилган, қочолгани бедарак, ушлангани турмада, суд бўлгани Сибир,

омади чопгани" мардикорликка олиниб, учи-қийри йўқ

ўрмонзорларнинг гадой топмас, борса келмас хилватларига жўнатилган эди. Шаҳарнинг ушланган жойидан вагонларга урилган дайди-дуйди, оч-яланғоч, С0чсоқоли битлаб, ҳадемай етиб келадиган мужикларга
бўшатиш лозим.

Жиззах шаҳри, Боғдон ва Сангзор вулусларида
қариялару ёши қайтганлар, аёллару болалардан бўлак
қўзғолонда иштирок этганлигини гумон қилиш мумкин бўлган ҳеч бир зот қолмади. Эгасизларга қўзғолон
иштирокчиларини зудлик билан тутиб беришлари



ҳақида буйруқ берилди. Мабодо уч кунда буйруқ бажарилмайдиган бўлса, аҳоли уй-жойидан мосуво бўлиб,
чўлу биёбонга бадарға этилиши олдиндан тузилган режага асосан маълум қилинди.

1916 йил 7 август, Соат ўн икки. Фармон ўқиб берилди. Унга кўра эгасиз эл биёбонга сургун қилинган.
Кун қизигандан қизиган. Саллотлар ва отлиқ казаклар
қиличу найзаларини яланғочлаб, милтиқларини ўқталиб, нотавонларни тўрт томонга ҳайдаб шаҳар четидаги дала — Учтепага тўпладилар. Оч саллотлар аҳолининг охирги бурда нонини қўлидан юлқиб, шу жойнинг ўзида кавш қайтарар, бир бурда қотган нони бор
одам гуноҳкор саналган кун эди.

Эгасидан ихлоси қайтган итдек бўйни эгилган ҳардамхаёл улус отлиқлар олдига тушди. Номигагина
кўйлак-иштон вазифасини бажарадиган латта-путтага
ёпинганлар гирёну нолон даштга қараб судралди. Бадбахт далага юзланган гўдаклар, аёллар ва кексаларнинг
оҳу воҳи оламни бузди. Ташналик азобидан лаблари
тезариб судралаётган минглаб қари-қартантг, аёлу гўдакларни осмондан офтоб, ерда тош куйдиради. Олдинда
гиёҳ ҳам унмайдиган, ўз оти ўзи билан Бадбахт дала.
Орқада милтиқ ва қилич ўйнатган саллоту отлиқ. Бир
бошга қўшотлиқ мирзо тиғ кўтарган. Мадорсиз, йиқилганни қўндоғ ва тепкини зўри ўзига келтириб қўяр,
отлиғинИНнг ОРЗИдан "собаки" тушмас, саллоти "сукина
дети" деганча бет-кўзинг демасди.

Асад ойи димиққанча ярми сенга, ярми менга дегандек қиличини тик кўтариб чиқди.

9-дафтар

Поездлар жанубдан шимолга сургун этилганларни,
шимолдан жанубга янги ер эгаларини пешма-пеш ташийди. Шимолга кетаётган вагонлардан чаккилаб қон,
заҳардек ялтираб зардоб томади. Зардоблар темир изларни тешиб юборгудек бўлади. Поездларнинг ҚИЛИРИ
шамолга ёқмайди. Уни таг-туги билан азот кўтариб




ургиси, айниқса энг бошида келаётган, қора тутуни
билан дунёни булғаётган қозонқоринни ёмон кўради.
Ичи дардга тўлиб кетади. Дарди чанг-тўзон бўлиб осмонга ўрлайди. Тентираб тўрт томонга чопади. Дардларини дарё тушунади. Дарёнинг дарди шамолникидан
зиёд эканлигини сарғайган икки бети — доманаси билдиради. Дарё дарё бўлиб бунчалик хўрланмаганди.
Ҳушини эсхонасидан чиқарган нарса Каттаторнинг
қадим арчаларини ғарот этилиши, Ўсмат Ота, Навқа
Ота, Боғмозор Ота мозоротлари устигача ястаниб келган арчазорнинг бир бошидан кесилиб юзига отилиши
эди.

Неча бир босқинда арчалар элни асраганди. Пана
бўлганди. Бир туп тизза бўйи арчани биров кесолмасди. Бир арчада қирқ йигитнинг ризқи бўлади, деганча
эл арчани асрар, арча токни безар, шодликлар булоқ
бўлиб, қўшиғи дарёга оқарди. Каттатоғнинг бир шохидан энган сувга Самарқанду Бухоро, бир шохига кунчиқиш бетдагилар тирикчилиги қараб қолган. Поездман дегани шақилдоқ илондек билтанглаб келдию, ҳамманинг ранги ўчди. Эга, эга бўлмаса нега, деган гаплар
шу вақтларники дейишади.

Дарё ўз онаси, ўз болаларини оқизиб кетаётганидан, қутқара олмаётганидан, қутқаришга кучи етмаслигидан қирғоқларга бош уриб югуради. Дард оғир,
кўргулик зил келади. Балолиғ босинқиратади. Аламини кимдан олишга, ҳасратини кимга айтишга ақли етмай қўлига илинганни олиб чопади. Қирғоқлар этагини тошга тўлдириб ортидан эргашади. Минг йиллар
олдин икки торни муросага келтириб, орадан йўл очганига пушаймон бўлай дейди-ю, шаштидан қайтади.
Шамол бир дарё бетида, бир қирғоқларда ялангоёқ
изиллайди. Кўз кўрган еридан ажраган, камига етти
бўлакка нимталанган, йўргақдек ғўлаланган арчанинг
дарди бу дунёга сиғмайди. Ғўлалар сув юзида, пўртаналарда айланишар экан, бир-бирига бош қўйишиб, гоҳ
гирдобда уймаланиб қолишади, гоҳ шарракларда юракларини ҳовучлаб, кўзларини чирт юмиб олишади. Ҳали




дарёдан чангакда томоғидан тортиб чиқарилиб, қуритилиб, поездларнинг ўчоғига ўтин бўлариям бор. Ўшанда уларнинг оҳини биров эшитмайди. Эшитган тушунмайди.

Зорланган Сангзор бўлади. Зорлангандан Сангзор
зорланади.

Шундай кунларнинг бирида темир йўлнинг икки
чеккасини, сассиқ шпаллар орасини ёриб қизғалдоқлар бош чиқаради. Бир-бирининг қўлидан маҳкам ушлаган қизғалдоқлар. Худди вагонлардан чаккилаб томтан қонларнинг изсиз йўқолиб кетмаганлигини таъкидлагандек, қад ростлайдилар. Шаҳидлар чироғидек, йўқ
бошидек қип-қизил бўлади. Шамол уларни танийди.
Кела сола юзларини силайди. Сувсаб қолган бўлса керак, деб шошганча булутни қувиб, олдига солиб келади. Қизғалдоқзор тўйинган бўлади. Тоғлар кўзларини
ишқалаб ҳайратдан ёқа ушлолмай қоладилар. Уларга
қўшилгиси келади. Тошлар такбир айтадилар. Тухумбошлар тошча бўлмайдилар. Шунда икки тоғдан ўзига
ёқа ясаб олган Темир қопқани Илонўтди тарафдан келган паровознинг ҳаммаёқни жийитиб ўтиши бузади.
Кўзи ачиб, нафаси тиқилган дара ёқа тутамлаганча данг
қотади. Қизғалдоқзор тик туриб қарши олади. Қўрқмайди. Бу бошлар темир изларга қўйилиш учун яратилмаганлигини билдириб қўймоқчи бўлади. Хаёл қилади.
Хаёлида борлиқ алвондан-алвон эмиш. Ҳатто Бадбахтдалаям. Шамолга айтмоқчи бўлганди, Яланғоч кўрсатгич бармоғини лабига босди. Қизғалдоқзор тушунган
бўлди, елкаларига парчинланган изларни шамолга
қўшилиб бир силтаб олади. Кўпни кўрган шамол яна
ўнг эсишидан умидвор бўлади. Ҳуриллаб, ям-яшил арчаларни қадимгидек пирпиратгиси келади. Яланғоч
оёқларини сувга солиб, бир қўлини Танги, бир кафтини Чонғи қирларига тираганча тек қотади. Бир кўнгли
дарадаги ғорга кир, дейди. Бошқаси қўли бойлиқ бўлмаган бир ўзи қолганини иддао қилади. Дунёларни тентираб-тентираб, айланиб-айланиб, изиллаб-изиллаб келаркан, йўлма-йўл саболар сочини маҳкам ўриб юпа



тади, шаббода кўнглини ёритади, муштипардек ҳилпиллабгина турган елпин кўнглини кўтаради, гармселни
ҳовурдан туширади, сурон солишга силласи етмай қолган тўзонларга тўзим тилайди, довулга айланмоқ орзусидагиларга қувват бўлади, камонларга ўқ бўлиш ғайрати билан ўсаётган новдаларни силаб-сийпаб ўтади,
елкасига кун, кўксига эпкин тегишига илҳақ мустаринларга нигоҳ ташлаганча, кўпга қўшилганлар оҳудек
улиб, шерболадек кулиб, дарёни дардидан дам-бадам
дарак олгани қайтиб келаверади.

Катта айрилиқлар ва улуғ топишишлар ҳақидаги
қўшиқ ёлғиз айтилмаслигини сағаналардаги ёзиқлар
эслатади. Куйиниям.

Ой оғиш оқшоми Сунбула элга тинч, ўзига нотинч
бўлганча, аҳли аҳрорга сир улашиб ёсин тортади. Катта юлдузлар азалий ўринларида итоат билдириб, ҳурмат ва сукут билан бўйин эгадилар. Йўқолган юлдузлар ўрни ўпирилиб тушган эгасиз очиқ гўрдек мунғаяди. Чархи фалак, оғма фалак отига ярашиғ йўлида давом
этади. Юлдузларнинг ўтиш йўлидаги тўғри кўтарилиш
ҳисобини топиш ҳамманиям қўлидан келавермайди.
Чўмич юлдуз тўнкарилиғлиқ қозонда юлдуз шопириб
тураверади...

Эркалик эгалик уйга ярашармиш..

Тошкент, 2010 йил.



МУНДАРИЖА

Умидбахш ижод (Абдулла Орипов)... 3

Қиссалар

Эна шамол...
Оқдала....
Успиринлик

  
 
 
  

 

Ота чироқ
Кунга матал кампирлар
Оқ камар
Сунбула



