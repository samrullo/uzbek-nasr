ЛУҚМОН БЎРИХОН

ЧОРБОҒ ҚЎРИҚЧИСИ
ёхуд
ХИЗР КЎРГАН ЙИГИТ
Қисса

Қонун тақиқлай олмаган нарсаларни
гоҳо номус тақиқлай олади (агар у бор бўлса).

- Сенека (ва Аллаким)

Кечагина эшагига қийшиқ минган қишлоқи эдим, бугун эса ажабтовур машина ўриндиғида ястаниб ўтирибман-а21 Наҳотки, Хизр кўрганим чин1

...

Уч-тўрт тўй-томошада уч-тўрт донгдор курашчининг
курагини ер искатиб полвон номини олдим, Қоржов полвон бўлдим. Эл-улус Чоршанби чўпоннинг кенжаси Хизр
кўрган, энди иқболи баланд бўлади деган гап-сўз тарқатибди. Мен кулибгина қўяр эдим. Тусмолдан биламан,
бу миш-мишларни бўйинсам Ҳусан—Улаш агрономнинг
ўғли тўқиб-бичиб тарқатган. Ўзи қўй қумалоғидеккина
бўлса хам ҳовлиқмалиги оламни бузади, устига-устак,
отасининг шоирлигидан 03-моз юққан — гапчиноз, дарров тўқиб-бичади, кўпиртиради.

Аслида ҳаммаси кеч кузнинг изғиринли кечаларидан
бирида жўнгина бўлган эди.

Ўшанда Хусан икковимиз қўшни совхоз фермасидан
товуқ ўғирлаб келгани кетаётган эдик. Бизникида синфдошлар йиғилишиб, бир зиёфат уюштирмоқчи бўлганмизда. Гўшт топиш Ҳусан икковимизнинг бўйнимизга илинган. Шу сабаб шом шафағи қизарган маҳал эшакларимизни кичаб-кичаб йўлга тушдик. Кенгсой дашти бошланганда
ғира-шира қоронғулик иниб қолди. У ёқ-бу ёқдан гангиртунтур турунглашиб боряпмиз. Ҳусан нуқул мақтангани



мақтанган. Келгуси йил мактабни битиргач катта шаҳарга
кетар экан. Институтга кирар эмиш. Тўғриси, мақтанганича бор қурғурнинг — мактабда тузуккина ўқийди-да)
Муаллимлар ҳам бири қўйиб-бири олиб уни алқашади,
(Ҳусандан умидимиз катта, қишлоғимизнинг фахри бўлади, деб башоратлар қилишади. Менга эса ўқрайиб қараштани-қарашган, ҳаммасига баланд бўйим, қорувли қоматим айбдордай бош чайқашади: кЭсиз жасад... эсиз кучқувват...э. Баъзан орим қўзиб, астойдил ўқишга бел боғлаб китобларга кўмилиб ўтирган пайтларим ҳам бўлган.
Бироқ ўз-ўзимга бош оғрикдан бошқа нарса орттирмаганман. Китоб-дафтарга термулиб ўтириш алланечук энсамни
қотиради, назаримда, мен бошқа бир ишлар учун яралгандек эдим. Хаёл сурсам, хаёлларим Кенгсойнинг қирадирларидан нарига ошиб ўтолмайди, қўй-қўзилар сурувига аралашиб ялангликларда ўтлаб қолади. Шу сабаб
ўша изғиринли кечда уч-тўрт товуқ дардида борар эканмиз, Ҳусандек мақтана олмадим.

Кенгсойнинг қоқ белига етганимизда қоронғулик хийла
қуюқлашиб қолган эди. Бир пайт қаншаримиздаги қирда оппоқ шарпа пайдо бўлди. Ҳатто эшакларимиз ҳам
таққа тўхтаб ўша ёққа тикилиб қолишди. Ҳусаннинг аллақачон ранг-қути ўчган.

— Арвоҳ1 Ўлай агар, оқ арвоҳ бу 1 — ваҳимали пичирлади у аранг. — Илгари Кенгсойга шаҳидлар кўмилтанини эшитганман, шуларнинг арвоҳи)

— Ҳовлиқма-е, — дедим қир томон тикилиб.

Мен дўстим айтган харвоҳ), хшаҳида деган сўзларнинг маъносини англаб етмаганимданми, ҳарнечук қўрқмаётган эдим.

Оқ шарпа аста-секин биз томонга эниб келар эди.

— Қочдик  — дея қичқириб юборди Хусан, эшагини
ортга буриб.

Ҳуркибгина турган жонивор жонҳолатдаги қистовдан йўртиб кетди.

Мен саросимада қолдим. Бироқ ҳануз қизиқишим
қитиқлаб қўймас эди. Ҳурка-ҳурка орқага қайтишга уринаётган эшагимни бир амаллаб тинчлантириб оқ шарпага тикилиб туравердим.

Ниҳоят, дўстим таърифлаган карвоҳ) яқин келди.
Шундагина мен унинг оқ иштон, оқ яктакдаги қария
эканини тусмолладим. Эшагим ҳам одам нуқсини сездиёв, тинчланиб, хас-пас илинжида ер искаб қолди.



Оқ шарпа мулла Мирза экан; Қўй-қўзиларини невараларига ишонмай ўзи боқиб юрадиган, саксон ёшни қоралаб қолган ўзимизнинг қадрдон қария)

— Ассалому алайкум, мулла боват1 — деб салом бердим эшагимдан ирғиб тушар эканман.

Мулла Мирза саломимга аранг алик олди. Изғиринда тиришибгина қолган эди у. Тинмай қалтирайди. Мен
устимдаги эски бўлса-да, қалингина чопонимни дарров
ечиб чолнинг елкасига ёпдим. Қўл-оёқларини уқалаб иситтан бўлдим.

— Барака топ, болам, — дея алқади мулла Мирзо,
ниҳоят, тили калимага айланиб. — Илоё, никоҳингни
ўзим қияйин, илоё, суйганингни бағрингга босиб юр.

— Мулла бова, нега шундай сарсон бўб юрибсиз2

— 3. сўрама болам...

Қария тутила-тутила арзи-ҳол қилди. Мулла Мир3a одатдагидай қўй-эчкиларини боқиб юрган экан. Шом
намозининг вақти бўлиб қолибди. Қария эшагидан тушиб ибодатга уннаган эмиш. Бундай ўйлаб қараса, устидаги қалингина чакмони бетаҳорат туюлибди. Чол
чакмонини ечиб эшаги устига ташлаб қўйибди-да, оқ
яктагини тўшаб намозга киришибди. Шу пайт нимадандир ҳурккан сурув тўзғиб кетган эмиш, эшак ҳам шаталоқ отиб қочиб қолибди. Намозни бузмай хотиржам
якунлаган қария қарасаки, на қўй-эчкилардан, на эшакдан дарак бор1 Устига-устак, қаричилик қурсин, мулла Мирзанинг кўзи қоронғуликда беш-олти қадамдан
нарини илғаёлмас экан. Қария тусмоллаб-тусмоллаб у
ён-бу ён югургилаб, қирма-қир ошибди, охир-оқибат
менга йўлиқибди.

Мен чолни эшагимга миндириб:

— Мулла бова, сиз қишлоққа кетаверинг. Мен молларингизни топиб изингиздан ҳайдаб бораман, — дедим.

Анча-мунча исиб бийронгина бўлиб қолган мулла Мирза дуо устига дуолар қила кетди.

— Илоё, Художоним Ўзи сенга паноҳ бўлсин, илоё
суйганингга етишиб қўша қаринглар, илоё менимас, ҳҲазрати Хизрни кўрган бўл...

Мен қария билан бўлиб ўтган воқеани хеч кимга
айтмадим... Тўғрироғи, хокисор мўйсафидни у ер-бу ерда
ҳазил-мазах қилишларини истамадим. Бироқ унинг дуоилтижолари юрак-юракларимга сингиб кетган эди. Шунинг учун ҳам ўша кеч Хусанни қишлоқда қайта учрат



ганимда мактаниб қўйдим: кБекор қочиб кетдинг-да, мен
ҳазрати Хизрга дуч бўлдим...

Ҳусан ган-сўзларимга лаққа ишонган экан. Кейинчалик ўзидан қўшиб-бичиб кимларгадир етказибди-ю, шушу одамлар орасида Хизр кўрганга чиқиб қолдим. Энг
ғалатиси, ўша воқеадан сўнг кетма-кет омадим чопавергач одамлар оғзидаги чўпчакка ўзим ҳам чишпа-чин ишона бошладим: хБалки Хизр... мулла Мирза бўлиб кўринган...

Мен курашга кўнгил берган эдим. Аввалига у-бу тўйтомошаларда хашаки полвонлар билан беллашиб кўрдим.
Қарасам, оппа-осон ғолиб бўляпман. Сўнг сал давра исини
олганларнинг белбоғидан тутдим. Улар ҳам полвонлик
сиёғимга тан бериб, мағлубларча майдонни тарк эта бошлашди. Кейинчалик уч-тўрт номдор курашчиларнинг курагини ер искатдиму, эл-улус мени олқишлай берди.

Ўрта мактабни битириб гангиб юрган пайтларим эди.
Дўст-жўраларнинг кўпи катта-катта ўқишларни кўзлаб,
катта-катта шаҳарларга катта-катта орзулару катта-катта
тугунлар билан кетишган эди. Мен отамга кўмакчилик
қилиб юрибман. Отам эса мени ўқитишга қўли калталик
қилаётганидан хижолатланади, иш-юмушларни ҳам 60тинмайгина буюради. Биламан, у менинг ўқимишли бўлиб,
бирор бир амалдорлик курсисини эгаллашимни жудажуда хоҳлайди. Ҳатто бир гал бу ҳақда ўзимга кўнгил
ёзган.

Ўшанда баҳорнинг адоқлари эди. Отам қишлоримиздан ўн чақиримча наридаги отарга чиқиб кетган. Мен
мактабдан бўшадим дегунча ўша ёққа отланаман. Тўллаш
мавсуми тугаб, чўпоннинг ташвиши андак ариган бўлса
ҳам, менга ўхшаган полвонлардан беш-олтитасининг тинкасини қуритадиган юмуш ҳамиша топилар эди.

Қуёш кўнглимдай чарақлаб турган кунлардан бирида
одатдагидай отарга жўнадим. Ҳаво иссиқ эди. Ўт-ўланлар аллақачон қовжираб сарғайган. Теваракдаги қиртепаликлар беҳол сулайган туяларга ўхшайди. Бир
бўзтўрғай баланд учиб, қуёш тиғларига тўш урган кўйи
бўзлаб ётибди. Аҳён-аҳён менинг ҳам лаб-лунжимдан
ажабтовур хиргойилар чиқиб кетмоқда.

Вакт пешиндан оққан бир маҳал ҳарсиллаб-лорсиллаб отарга чиқиб бордим. Нақ тантананинг устидан чиқиб қолибман. Ўтовимиз ёнида илгари ҳам бир-икки
кўрганим — туман амалдорларига тегишли (Волга ав



тоулови савлат тўкиб турар эди. Отамнинг чўлиқларидан бири ўчоққа ўт ёқиб, қора қозонни тўлдириб гўшт
қайнатмоқда. Менинг эса ич-ичимдан алланечук ғазаб,
алланёцук алам қайнаб тошяпти: ахир, анови автоулов
не сабабдан келганини, ичкарида кимлар ўтирганини хўб
билардим-да. Улар ҳар йилнинг шу фаслида албатта
бир бор пайдо бўлишади. хҚаҳратонда қирилди... йирткичлар еб кетди... тўллашда нобуд бўлди...э деган баҳоналар билан сурув-сурув кўй-қўзиларга акт-ҳужжат тузишади. Аслида ўша кқирилиб кетгану жониворлар қирадирларни тўлдириб ўтлаб юрган бўлади. Фақатгина давлатнинг мулк дафтаридан ўчирилиб, ўша акт-ҳужжат
ижодкорларининг хусусий мулкига айланган. Шу сабаб
ҳам отам боқадиган сурувнинг хийлагинаси аллақандай
амалдорларга тегишли чорва эди. Эсимни таниб бундай
кфокус-мокусэларни англаб-билганим сайин ўзимни қўярға жой тополмай қолаётган эдим, гоҳ жаҳлим чиқар, гоҳ
хўрлигим келар эди. Шу сабабли ўша куни қайнаётган
қора қозон ёнидаги чўлиқ билан ҳам саломлашмасдан
ўтов ичига қараб юрдим.

Ичкарида, тузуккина тузалган дастурхон теграсида
тўрт-беш амалдор нусха ёнбошлаб ётишар эди. Молҳоли семиргани сайин ўзи озиб-қуриб бораётган ферма
мудиридан бошқасини танимадим.

Еазаб ва аламни аранг босган кўйи эшитилар-эшитилмас салом берган бўлиб бўсағада қаққайганча турибман.

— Ҳа-а, сенми, кел, Қоржов, — деди ферма мудиримиз, сўнг ёнидаги бетлари тобатошдай, қабоқлари салқи
кишига юзланди. — Бу чўпон бованинг кенжаси, полвон
йигит. Ҳувв, раиснинг тўйида нуроталик полвонни бир
силтовда босган.

Ўтирганлар пинак ҳам бузишмади. Ҳатто ўтов тўрида тугмаларини бўшатиб рўмолчаси билан елпиниб ётган
тўра қош учириб, кинояли тиржайиб қўйди. Мен ҳам
ўтов керагаси ёнида сурбетларча туравердим, улар билан қўл бериб кўришиш дардида ялтоқилик қилмаётганимдан ҳузурланар эдим. Отам пойгакда, шундоққина
оёқ кийимлар ечилган жойда чўк тушиб, хотиржам бир
қиёфада ўтирган экан. (Уни дарров пайқамаганимдан
ўзим ҳам ҳайрон.) У киши менга сал таажжубланиб кўз
ташлаб қўйди. Мен эса унга алам-изтироб билан тикилдим. Тикила-тикила унинг пешонасидаги қат-кат ажинлар аллақандай йиртқич панжасидан қолган изларга




ўхшашини ногоҳ пайқадим. Сийрак соқол, қорамтир ориқ
юзи эски бир кигиз парчасини эслатади. Гўё, аллакимлар уни топтаб, нимталаб ташлагандек эди. Нимадир
бўғзимга аччиқ данакдек тиқилиб келди.

— Ота, мен сурувга кетяпман, — дедим аранг қултқулт ютиниб.

Отам ҳайрон. Казо-казолар қовурдоқ чайнаб, чой
ҳўплаб ўз гурунгларига қайта шўнғишган. "7

Мен шитоб билан ташқарига отилдим. Бутун ғазабу
нафратимни тўплаб, ўтовдан сал нарида мудраб ётган
қари кўппакни беаёв тепиб юбордим. Ит чий-чийлаб қочди. Мен эса қайнаб ётган қора қозон қошидаги чўлиқни
ҳангу манг қолдириб дашт томон чопиб кетдим.

ша куни кечқурун яйловдан қайтганимда арзанда
амалдорлар жўнаб кетишган экан. Отам мени бамайлихотир кутиб олди. Бугунги ғазаб-нафратим қора ўчоқнинг тутунидай тарқаб кетган бўлса-да, алам-изтироблар
ҳануз ўчоқ тубидаги кулдай таъбимни тирриқ қилиб ту—рар эди.

— Нега бугун ўз бошингга тизинглаб қолдинг7 —
дея сўради отам, қўтон ёнидаги харсангга ўтирар экан. —
Мехҳмонларнинг олдида уялтирдинг-ку21

— Улар меҳмонмас... — тўнғилладим мен ҳам чўпон
таёғимга ўмган тираб. — Ўғрилар... тирик молларни
ўлдига чиқариб...

— Тавба, акт қилишганини энди кўрянсанми7 Ҳар
доим шундай-ку21 Бунинг нимаси орқангни қичитяпти3

— Ота... — дедиму яна ўчиб қолдим, бутун дарду
аламимни яққол ифодалайдиган сўзни тополмай қийналар эдим. — Ота, шу сизга зарилми, а7 Нима, уларнинг

олдида муттаҳаммисиз, қулимисиз шу энағарларнинг3
Давлат молининг шўрини қуритиб ётган шулар-ку2 Шу
қузғунлар нима деса, доим кўнасиз...

— Хўш, нима қил, дейсан2

— Қўлингизга таёқ олиб қувламайсизми барини2
Қўйдай бўғизлаб ташламайсизми2

— Нима учун3 Давлатнинг молига акт тузиб ўзиники
қилиб олгани учунми7 Менга нима. Боқиб юрган сурувим ўзимники бўлмагандан кейин, менга нима фарқи
бор, давлатникими ё каттаконларникими7 А, нима фарқи бор2

Мен миқ этолмай қолдим. Отамнинг зардасида жон
бор эди. кЧин-да, фарқи нима7) деган гап лип этиб




хаёлимдан ўтди менинг. Бироқ бу ўй барибир таскин
беролмас, ўша алланечук алам-изтироб ич-ичимдан чарх
уриб ётар эди.

СА Фарқи. бор, — дедим зўрға, ўз эътирозимга ўзим
ҳам ишонмай. — Бировларнинг қули бўлгандан кўра
давлатнинг ҳақиқий чўпони бўлган яхши.

Отам хохолаб кулди. Бу шунчаки зўраки, меникидан-да ортиқ алам, нафрат қалқиб турган кулги эди.

— Ҳа-а, нодон бола-я, — деди отам бош чайқаб.
Сен қурмағур кўп валдирама. Билмасанг билиб қўй, сен
айтган ановилар бировлар эмас, давлатнинг ўзгинаси:
Ҳа, мен улардан қўрқаман) Улар қўрққаним учун менга
нон беради, тамом-вассалом. Сен, серри, бир-икки нимкала полвонни йиқитдим, деб катта кетма; Давлатдан
қўрқ, уларнинг қонунидан қўрқ..

Мен ҳануз чўпон таёғимга "кўкрак тираб, энтикиб
турар эдим.

— Агар менга ичинг ачиса, сен ўқи, — дея давом
этди отам, овози алланечук майин тортиб, — ўқигин,
болам. Сен ҳам бир устолни эгалла. Сен ҳам ўтов тўрида ёнбошлаб маишат қил, акт ёз. Ана шунда отангнинг
кўнгли тоғдай кўтарилади, ана шунда чарчоқларим тарқайди, болам. Ана шунда чин зўр саналасан, бу иш таёқ
кўтариб бировларни қувлаб юргандан ҳам соз бўлади.
2 кабани арбоб бўлсанг, таёқ кўтарганнинг мингтаси
оёвинг остига кигиздай тўшалади... б

Туйқус отамнинг овози ҳирқираб, кўзлари; ёшланиб
дуога чорланган қўллари кўк томон чўзилди:

— Оми-и-ин, Худо-ё, биз бечоралардан ҳам мурувватингни аяма{ Кўзим очиқлигида, ҳеч қурса, кенжамнинг
ўқимишли арбоб бўлганини кўрай, илоё...

Қизиқ, ўшанда отамнинг илтижолари қабул бўлдими,
ё менинг Хизр кўрганлигим чин чиқдими, ишқилиб,
синфдош жўраларим катта шаҳарларни кўзлаб "кетган,
мен гангиб, отам хижолатланиб юрган кунлардан бирида, ниҳоят, омад деганлари биз ёққа ҳам кулиб боқди.

Саратоннинг ҳароратли оқшоми эди. Мактаб директори пўрим уст-бошли, саватдек сочлари жингалак, митти кўзлари зийрак, афт-ангорига шаҳар нукси урган,
серғайрат, сергап бир кишини бошлаб келди. Тағин бир
тафтишчи бўлса керак, деган хаёлда довдираган отам"
кутилмаган мехмоннинг қош-қобоғи очиқлигидан, ўзини
эркин, қувноқ тутишидан сал-пал хотиржам тортди.




— Мени танимадингиз-а, Чоршанби бува) — деди
меҳмон кулимсираб.

Отам сийрак соқолини тутамлади:

— Кўзимга иссиқ-иссиқ кўриняпсиз-у... қарилик қурсин...

— Олашўрлик Худоёр махсумнинг улиман, отим —
Тоштемир.

— Э, ҳа-а, — деди отам танигандай бўлиб, — ҳамсоя
эканмиз-ку...

Йўқ, Тоштемир ака кўп ҳам ҳамсоя эмас экан. У ўнўн беш йилдан бери пойтахтда яшар экан. Ўша ёқда
аввал ўқиб, сўнғ ишлаб, нон-насибасини териб юрган
эмиш.

Биз кутилмаган меҳмон учун баҳоли қудрат дастурхон ёздик. Мен совчиларни сезган қари қиздай оёғим
олти, қўлим етти бўлиб хизмат қилар эдим.

— Уғлингиз Қоржовбойнинг довруғини эшитиб келдим, — деди гап орасида Тоштемир ака, қўй қатиғидан
. ҳузурланиб ичаркан. — Ўзим ҳам бу полвоннинг бирикки курашини кўрганман...

Мен ҳаяжондан терлаб кетган эдим. Тоштемир ака
мени шаҳарда тарбиялаб, шуғуллантириб катта спортчи
қилиш ниятида экан) Айтишича ўзи ҳам дзюдо кураши
бўйича спорт устаси эмиш.

— Бинойи, бинойи... — дея минғирлади отам норози
бир қиёфада. — Мен буни ўқитсам, деган хаёлда эдим.

— Албатта, ўқитамиз-да, — деди тағин жонланиб
Тоштемир ака, — спортчилар учун ҳамма институтлар
нинг эшиги ланг очиқ...

— Бинойи, лекин... бу... савил қўлимиз калта-да...

— Ив, бова, мен сиздан бирор нима беринг, деб
талаб қилаяпманми7 Ҳаммасини ўзим тўғрилайман. Лекин бу йил кеч. Ҳозирча Қоржовбой биз билан шуғулланиб спортда ўзини кўрсатиб турсин, келгуси йил, Худо
хоҳласа, ўқишга жойлайман...

Шундай қилиб, эртаклардагидек бир юмалаб пойтахтга
келиб қолдим. Одамларнинг гавжумлигидан, серқатнов
машиналарнинг шовқин-суронидан бошим оғриди, кўпглим айниди. кНичево, ҳали кўникиб кетасанэ, деди Тоштемир ака мени кўчама-кўча, идорама-идора етаклаб юрар
экан.

Тез орада бир ижара уйга жойлаштирилдим. Бу ерда
бўйдор, ҳайбатли уч-тўрт йигит мени лоқайд, нописанд




кутиб олишди. Кейинчалик ҳаммамиз дўстлашиб, акаука киришиб кетдик. Ахир, барчамиз курашчи, бир спорт
клубининг аъзолари эдик-да, кет қўяр кўрпамиз, ош
еяр товоғимиз бир эди. Ҳамҳужралардан иккови номи
жарангдор институтларда, бирови аллақандай коллежда
ўқийди, тарин бир шерик менга ўхшаб келгуси йилни
пойлар эди.

Мен бу ерда барчамизнинг бош-қошимиз, ғамхўримиз Тоштемир ака эканини кунма-кун, соат сайин англаб, ҳис қила бордим. Андак кейин билдимки, бундай
жонкуяр зотлар кменеджера, деб аталар экан. (Менеджерми, мени жерми, ишқилиб, шунақа.)

Сергап, серғайрат, оғзида ҳамиша сақич, спортчиларта хос енгил, ихчам кийиниб юрадиган Тоштемир ака
ҳайратимга ҳайрат қўшар эди. Чиндан-да тоштемир эди
У: Шу одамнинг ётиб ухлашига ҳеч ишонқирамасдим,
қачон қарасанг, тик оёқда, жанговар, аллақайларгадир
шошгани-шошган... Ҳар куни машқ-машғулотлар чоғлари бирга бўлсак-да, кечки пайтлар ҳужрамизга албатта
бир бош суқиб ўтарди у. Албатта, ҳамишаги шиорнамо
насиҳатини бот-бот такрорлайди: кЧекишдан, ичишдан,
сексдан сақланинг

Куз охирлари, қишнинг бошлари биз учун қизғин
мавсум эди. Тоштемир ака бошчилигида жануб вилоятларига сингиб кетар эдик. Тўйма-тўй, тантанама-тантана изғиб, кураш тушамиз. Ютук-совринларимиз тоғдай уюлиб кетади, ҳамёнлар қаппаяди. Лекин хужрага қайтиб келганимизда тоғдай совринлару қаппайган
ҳамёнларнинг чўғи пасайибгина қолганига гувоҳ бўлар
эдик. Мен аввалига эътибор бермай юрдим, кейинчалик уқдимки, биз полвонларнинг топган-тутганидан тузуккина улуш менеджерга (мени жерга) тегишли бўлар
экан:

Тоштемир ака менга кўп яхшиликлар қилди: шаҳарга олиб келди, расмий спортчи полвонлар тўпига қўшди,
машқ-машғулотларга ҳамма шарт-шароитларни яратиб
берди, кейинчалик, ўзи ваъда қилгандай ўқишга ҳам жойлаб қўйди, хамиша ғамхўр, ҳамиша жонкуяр1 Бироқ...
бироқ негадир у менга ёқмайди, ношукурчилик, нонкўрлик бўлса ҳам барибир очиқ иқрор бўлишим; шарт —
ҳа, Тоштемир акани негадир жиним суймас эди. Унинғ
беадоқ меҳрибончиликлари, мен учун югуриб-елишлари
таъбимни тирриқ қилиб, ғашимни қўзғайди, холос. Шун



дай кезлар ҳамма нарса кўзимга балодай кўриниб қолади: шаҳар хам, спорту дўсти биродарлар ҳам. Ҳамма"
ҳаммасига қўл силтаб, дала-даштимга қочиб кетгим келар, бироқ отамнинг ўша илтижога чўзилган қўллари
ҳамиша йўлимни тўсиб чиқар эди.

Ҳа, Тоштемир ака минг бир чопа-чоп билан мени
Ҳуқуқшунослик коллежига жойлаб қўйди. Бундан худди
ўзи ўқишга киргандай керилди, ял-ял яшнаб қувонди.
Мени эса ваҳима босди: х Қандай ўқийман бу коллежда,
калла бўм-бўш-ку2 Б

— Энди бу хушхабарни етказиб, чўпон бовани би-ир
қувонтиришимиз керак, — деди Тоштемир ака, коллежнинг қабул ҳайъатидан чиқиб келар эканмиз.

Мен минг бир саросима билан эътироз билдирмоқчи
бўлдим:

— Сал-пал ўқиб кўрай-чи ҳали... Ўша ёқларга тўйга
борганимизда бизникига кириб ўтармиз...

— Бекор айтибсан, хайрли ишнинг эртаси яхши, галварс.

Ўша куниёқ Тоштемир аканинг машинасида қишлоққа
жўнаб кетдик.

Отам ўқишга илашганимни эшитиб ўн ёшга яшариб
кетгандай бўлди. Дарров қўй сўйиб зиёфатга уннади.

— Тоштемиржон, барака топинг, — дея бот-бот алқайди у устозимни. — Олдингизда қарздорман.

Тоштемир ака қўлларини кўксига қўйиб сўзамоллик
қилади:

— Қарз-парздан гап очманг, бова. Бизларга дуодан
йўқлаб турсангиз, бас. Ҳай, кўнглингиз жойига тушмаса, ана, ҳимматингизга қаранг, бир-икки қўзини бизга
атаб сурувга қўшибгина қўйинг, кўпайишибгина юраверсин. Лекин қарз-парздан гап очиб, мени хафа қилманг, дуода бўлинг, бова, дуода. Ахир, савоб ҳам керак-ку...

Мен беҳуда хавотирланган эканман. Бошқаларини билмадиму, бироқ ҳуқуқшуносликка ўқишдан осони йўқ экан.
Бир жуфтгина дафтарни қўлтиққа қисиб бориб-келиб
юравердим. Унча-мунча расмий мусобақаларда танилиб
қолганимдан обрўйим ҳам зўр эди. Ҳатто коллеж директорининг ўзи ҳузурига чорлаб қўлимни қисиб қўйган:
Кураш майдонларида коллежимиз номи жаранглаб турса, бас, буёғидан хавотир олманг...я Худо бергани шуда, гоҳ машқ-машғулотларни, гоҳ тайин-бетайин мусоба



қаларни бахона қилиб дарсларга ўлда-жўлда қатнашар
эдим. Тоштемир ака ҳамишагидек раҳнамо, ҳамишагидек бош-қош. (Мени жер1)

Нуфузли мусобақалардан бирида устоз билан аразлашиб қолдик. Ўшанда оппа-осон ярим финалга чиққан
эдим. Тағин озгина ғайрат кўрсатсам мутлоқ ғолибга айланишим тайин эди. Бироқ ярим финал беллашуви аввалида Тоштемир ака мени бир чеккага тортди:

— Қоржов, сен йиқилиб беришинг керак, — деди у
шивирлаб.

Мен ҳайрон қолдим:

— Нега71

— Шунақа ишлар... У ёқ билан келишдик, ғалаба
уларга, соврин бизга, қалай

— Йўқ, бунақаси кетмайди, ҳалол курашамиз, —
шундай дедим-у, бироқ ич-ичимдан барибир кўнишимни
сезиб турар эдим. "

— Қоржов, тушун, бу таклиф улардан чиқди. Рақиб
томон сендан қўрқяпти, товон тўламоқчи. Демак, сен
маънавий ғолибсан.

— Йўқ, — дедим ўзимни қайсарликка солиб, — майдонда ғолиб бўлишни истайман.

— Уфф...

Тоштемир ака тумшайди-қолди. Узоқ вақт хона деразасидан ташқарига термулиб ўзича ғам-ғуссага ботди. Ҳатто, сақич ҳам чайналмай қолди. Мен устозимиз бу ёғига
қандай чора топишига қизиқиб, зимдан уни кузатиб турардим.

— Эсиз яхшилик, эсиз меҳнатим, — дея ўз-ўзига
гапиргандай минғирлашга тушди Тоштемир ака. — Сени
қишлоқда битга беланиб ётганингда шаҳарга опкелдим,
элга қўшдим, ўқишга жойладим, эвазига нима Топдим...
Мана, ҳурмат, мана оқибат...

Тоштемир аканинг ёзғиришларидан уни билмадим-у,
мен енгил тортдим. Ич-ичимни тирнаб юрган аллақандай
саволларга, ниҳоят, жавоб топгандай бўлдим.

— Ҳазиллашдим, устоз, мен розиман, — дедим зўраки илжайиб. — Анавиларни хурсанд қилаверинг.

Тоштемир аканинг кўзлари бир қур порлаб кетди.
Жарлари шитоб сақич чайнашга тушди.

— Балли, боқса одам бўласан, — дея ўшшайди ўзича
эркалаб.

Ҳаммаси Тоштемир ака истагандай бўлди. Ярим фи



нални атай бой бердим. Устоз мўмайгина товон пулининг
бир қисмини қайта-қайта санаб менга узатди.

Мен унинг қўлини заҳархандалик билан силтаб ташладим.

— Устоз, менга маънавий ғалаба ҳам етарли, моддий
ғалаба сизга бўлақолсин...

Ҳа, дабдурустдан худди шундай деб юбордим Оғзимдан чиққан илмдорларга хос сўз ўзимни ҳам"қойил қолдирди, ишқилиб, ҳуқуқшунослик коллежининг тупровини бекорга ялаб юрмаган эканман.

Тоштемир ака юзимга бир зум анграйиб қолди: ё
пурмаъно сўзларимдан ҳайратланди, ё дурустгина ҳақдан
воз кечганимга ишонқирамади. Бироқ улушни олишимга
ортиқ қистамади.

— Ҳай, майли, — деб қўйди у пулларни ўз чўнтагига
қайта жойлар экан. — Бир кун суришиб кетармиз.

Шу воқеадан кейин ўртамиздаги омонат парда буткул йиртиб ташлангандай бўлди. Тоштемир ака кўз ўнгимда шунчаки Тоштемир (мени жер)га айланди-қолди.
Унинг олдида бемалол оёқ узатиб ўтирадиган, узунданузоқ жаврашларини (сергап-ку У) шартта узадиган
бўлдим. Қизиқ, Тоштемир ака бундай хатти-ҳаракатимдан ҳеч бир оғринмас, билиб-билмасликка олиб қўяверар эди. Балки илгари ҳам унинг феъл-атвори шунақа
бўлгану мен пайқамагандирман СҲар қалай, ҳувв, маънавий ғалабадан сўнг сезгир, шубҳакор бўлиб қолган
эдим).

Ўша машмашадан кейин Тоштемир акага ўчакишиб,
ўзбошимчаликлар қилишга ружу қўйдим. Энг аввал унинг
хичишдан, чекишдан... сексдан сақланинга деган шиорини ўзимча бузишга киришдим. Бироқ дарров англадимки, бузғунчилик ҳам эплаганники экан. Бир дона сигаретни тутатиб бир сўргандим, ўпкам овзимга тиқилиб,
кун бўйи йўталиб юрдим. Ичкилик эса бундан беш баттар қилди. Аллақандай қаҳвахонага кириб ярим қадаҳ
ароқ сипқордим, (устидан газак қилиш кераклигини қайдан билай) уч кун кўнглим айниб қусишдан бўшамай
қолдим. Аммо... устоз тақиқлаган учинчи гуноҳ иш шунчалар жозибали эдики... ҳали қўл урмай туриб, хаёлининг ўзиёқ лаззат бағишлар эди. Тўғриси, Тоштемир
ака билан ғижиллашмасдан илгариёқ беихтиёр ўша учинчи гуноҳнинг кўйига тушиб қолган эдим. Кўча-кўйда,
коллежда қиз-жувонларни зимдан-зимдан кузатиш жону




дилим эди. Ўз-ўзимга минг бир насиҳатлар қиламан,
спортнинг одоб-ахлоқи ҳақидаги қоидаларни дуодай такрорлайман, бироқ ҳеч бир нафи сезилмади. Не-не полвонларни ҳам бир силтовда синдирадиган ғаройиб бир
куч мени етаклаб юрар, қулоғимга аллақандай сирли
сўзларни шивирлар, учқур-учқур хаёлларга миндирар
эди. Транспортлардаги тиқилинчларда қиз-жувонларга
суйкалиб туриш, уларнинг ҳидини искаш ҳузурбахш машкулотимга айланди-қолди. Шундай серсаргузашт кунлардан бирида оппоққина жувонга илакишиб қолдим. Автобусдаги ур-сур пайт унинг бел-биқинларига қаттиқроқ
тирғалганим чоғ, аёл мен томон кескин бош бурди. Чўчиб
кетдим. Бироқ аёлнинг жаҳли билан чимрилган қошлари
лаҳза ўтмай табассум билан ёйилиб кетди. Лаб-ёноғида
ишвали кулгу ўйноқлади. Менга жон кирди. Бекатларнинг бирида жувоннинг изидан тушиб қолиб унга қорама-қора боравердим.

Аллақандай магазин ёнида аёл таққа тўхтаб менга
юзланди:

— Мендан нима истайсиз, йигитча

— Ҳеч нарса...

— Нега мени қувлаб юрибсиз2

— Ўзим...

Аёл нозли бир кулиш қилди: d

— Ҳеч нарса... ўзим... намунча довдирайсиз2 Кингконг... Шу гавдага яраша ҳамён ҳам борми, йигитча

— Бор.

— Уф-ф... ундай бўлса юринг, менга бир стакан сув
олиб беринг, қувлай-қувлай ичимни куйдириб юбордингиз. ,

Аёл бир талпиниб тирсагимдан тутди. Ҳаяжондан
менинг ҳам томоқларим қуруқшаб қолдиёв...

Чанқовлар босилгач, аёл ўлардай очлигидан нолиди.
Хайрият, ўша куни анчагина пул олиб чиққан эканман,
шўрвадан сўнг палов, паловдан кейин кабобхўрлик қилдик. Шу орада бир-биримизга анча кўникиб, апоқ-чапоқ
бўлиб қолдик. Ошпазлар билан ҳисоб-китоб қилиб, эндиғина кетишга чоғланиб турган пайтимиз семиз бир
хотин пайдо бўлдию ёнимдаги жувон билан хуш-хандон
кўришиб, сўраша кетди. Мен теваракка аҳён-аҳён олазарак кўз ташлаб, хижолатланиб ўтирардим. кТағин бу"
ҳам оч бўлса-я215 деган хавотир ҳам йўқ эмасди, албатта.




Семиз хотин алланималарни шивирлаб ёнимдаги жувонни четга тортди. Улар гавжум ошхонанинг бир бурчида хийла вақт гаплашиб қолишди. Бир маҳал жувон
ранг-рўйи тундлашиб, йиғламоқдан нари-бери бўлиб ёнимга келди.

Қоржов-жо-он, ёнингизда қанча пул бор2 — дея
пичирлади у, синиқ бир  товушда. — Анови ўлгурдан
пича қарз эдим, қистаб қўймаяпти.

Мен бирор бир эътироз билдиришга "улгурмадим.
Жувоннинг кейинги сўзлари нишонга бехато тегди:

— Ўлгурни тезроқ жўнатиб юбормасам, икковимизга
халақит беради, — деди ғам-ғусса орасидан илжайиб. —
Қарзга қолмасма-ан... суришиб кетами-из...

Мен, албатта, шунча харажатга куйиб қолишни истамас эдим. Ноилож, чўнтакдаги бор-йўғимни чиқариб аёлга
тутқаздим. Аёл бир чангал пулни икки-уч қайта санаб,
пичасини қайтиб берди:

— Ортиқчаси керакмас. Узр. Қоржовжон, сизни ҳам
безовта қилдим. Мен ҳозир... бир минут, кутиб туринг,
хўп...

Жунвон дугонасини қўлтиқлаб, алланималарни жеркиб гапирганича ошхона ёнбошига ўтиб кўздан йўқолди.
Мен лаззатли бир хаёллар оғушида кутиб ўтиравердим.
Орадан хаш-паш дегунча ярим соатлар чамаси вақт ўтдикетди. Хавотир билан аёллар кетган томон юриндим.
Афсуски, минг синчиклаб тикилсам-да яқин ўртада уларнинг қораси кўринмади. Мен шундагина хаёлан жувонни
ечинтириб турган чоғим, у аллақачон ўзимни ечинтириб,
ипсиз боғлаб кетганини сездим. Хайрият, бу машмашага
бирор бир таниш-билиш гувоҳ бўлмади. (Хизр кўрганим чин, шекилли) Аммо бу саргузашт ҳам фойдадан
холи эмасди, катта харажатлар эвазига бўлса-да, ҳар
қалай, аччиққина сабоқ олдим, Тоштемирнинг ўзи ёмон
бўлса ҳам, у бот-бот такрорлайдиган спортчилар ақидаси нақадар яхши, нақадар ҳақ эканини чуқур ҳис этдим.

Хуллас, шундай қўшимча сабоқлар ола-ола ҳуқуқшунослик коллежини битириб қўйибман. Уч йил дегани
ҳаш-паш дегунча ўтиб кетибди. Шу уч йил ичида отамнинг юзидан мамнунлик аримади. Ҳар гал қишлоққа
борганимда мени ўтқазгани жой тополмасди. Мен эса қўйқўзиларнинг маърашини, гўнг исини соғиниб борганимдан ёш боладай ўйноқлаб қўтонларда изғигим келар эди.




Ноилож, ўзимки катта шаҳардаги катта давраларни кўрган,
сипо ва жиддий қиёфага солиб ўтираман. Бу ҳол отамга
хуш ёқади, ҳамқишлоқларнинг ҳавас-ҳасадини келтиради. Ака-опаларим ҳам наслимизга бир амал тегиб қолиши
муқаррардек керилиб юришар эди. Айниқса, синфдош
жўраларимнинг атрофимда гирди-капалак бўлишларини
айтмайсизми7 Гўё мен пиру комил, улар — хокисор
муридлар) Аллақандай институтга кириш илинжида икки
марта уриниб, икки марта ҳам омади чопмаган дўстим
Ҳусан бтамга чўлиқлик қилиб юрган экан. (Аҳён-аҳён
ҳазрати Хизрнинг йўлини пойлаб Кенгсойнинг -адирларида изғишлари ҳам ҳозирча ҳеч бир наф кераги)
Мен ҳар гал қишлоққа борганимда дўстимга астойдил
далдалар берарман, кўнглини кўтарарман.

Ўтган уч йил ичида отам мендан хабарлашгали пойтахтга уч. карра келиб кетди. Уч марта ҳам ўзидан
катта қопни орқалаб олган эди. Тандиркабобдан ҳузурландик. Тоштемир (мени жер)нинг рўзғори ҳам икки-уч
кун овқат ташвишидан қутулди. Отам қўярда-қўймай коллежимизнинг талай кайвони ўқитувчиларини ҳам меҳмон
қилди. Хуллас, меҳмонга келган мезбон ҳамманинг
кўнглини овлади. Уқитувчиларим ҳам қарзга қолишни
истамагандай мени хўб мақташди, коллежнинг фахрига
чиқаришди.

Отам бундан бир ойча бурун, келиб-кетганида Тоштемир ака иккови мени ўртага олишган эди. Ўша кунлари коллежнинг битирув имтиҳонларини топшириб юрардик.

— Энди-и, Қоржовбой, — деди отам салмоқлаб, —
институтнинг ҳаракатини қиламиз.

Тоштемир ака ҳам зўр бериб бош ирғаганча отам-—
нинг гапларини маъқуллаб ўтирарди.

Менинг кулгим қистади:

— Ота, институтга каллам кичкиналик қилади-да.

— Кўпчиликнинг калласи билан бир амаллаймиз-да,
улим. Мана, устозинг ҳам иложи бор деяпти.

— Сендай спортчи институтларга ҳам керак, — деди
Тоштемир ака ҳовлиққаннамо.

Мен елка қисиб қўя қолдим. ,

— Эсам гап шу, — ҳукм чиқарди отам. — Кўнгилгинани бўлмай, Тоштемир акангнинг йўриғидан чиқмай,
шу атрофда қора бериб тураверинг, улим. Насиб бўлса,
ҳаммаси бинойи бўлади. Худодан умидимиз бор...




Ўшанда отам билан пинҳона келишувлари жуда қатъий
бўлганми, ҳар қалай, Тоштемир (мени жер) истиқболим
учун зимдан югуриб-елиб юрган экан. Куни кеча коллеж
билан хайр-хўшлашиб, ич-ичимдан алланечук ғусса қўзғалиб хужрамга етиб келганимда Тоштемир ака мени бетоқат кутиб турар эди. Юз-кўзлари тўла ҳаяжону завқшавқ.

— Қоржов{ — деди у қаршимга қулоч, ёйиб чиқаркан. — Хизр кўргансанми, нима бало2 А2

Дарров англадим: омадим чопган. Ҳа, деб омад кулиб боқаверса ҳам одамнинг эти ўлиб қоларкан, шекилли, на қувондим, на ҳаяжонландим. Тоштемир аканинг
кўнгли учун илжайиб туравердим.

— Бекқул Тўрақуловични ҳеч эшитганмисан7 — деб
сўради устоз, йўлакдаги курсиларга ўтирарканмиз.

— Ҳа, — дедим бош ирғаб, — бир марта кўрганман.

Рост. Учинчи курснинг бошларида коллежимиз ҳовлисига серҳашам, ойналари қоп-қора бир автоулов сувдаги оққушдай енгил, шовурсиз келиб тўхтаган эди. Бунгача кБекқул Тўрақулович келяптилар)), деган андак
ваҳимали, андак ҳаяжонли шов-шув яшиндек тарқаб ултурган, коллежнинг директоридан тортиб фаррошигача
дарвоза ёнида қўл қовуштириб туришар эди. Автоуловдан ораста кийинган оқ сочли, қора кўзойнак таққан,
ўрта бўй, олтмиш ёшлар атрофидаги бир зот виқор
билан тушди. Директор етовидаги бир гуруҳ ўқитувчилар тавозеълар билан уни қуршаб олишди. Кейинчалик
эшитиб билдимки, Бекқул Тўрақулович барча хуқуқшунослик, қойуншунослик ўқув юртларининг раҳнамоси
экан)

— Бекқул Тўрақулович буюк олим, — дея оғзидан
бол томиб таърифлашга тушди Тоштемир ака. — Қонунчилик илмини сувдай симирган. Қонунчилик бўйича
бир... уч юзталар китоб ёзган-ов, университетда маърузалар қилади. Ҳозирги амалдаги қонун-қоидаларимизда
Бекқул Тўрақуловичнинг ҳиссаси жуда катта. Ишонмасанг, ана, қонунчилик бўйича ёзилган китобларни очиб
қара, жиноят кодекси дейсанми, маъмурий кодекс дейсанми, ҳаммасида устознинг исм-шарифлари бор. Бирида муаллиф, бирида таҳрирчи...

Тўғриси, коллежда уч йил ўқиб бундай узундан-узоқ
маъруза эшитмаган эдим. Тоштемир ака кўзларини ярим
юмиб, худди сеҳрли бир эртак сўйлаётгандай мароқ би



лан гапириб ётар эди. Икки-уч эснаб, икки-уч уф тортишларим ҳам кор қилмади.

— Бекқул Тўракулович қаттиққўл раҳбар, ўта виждонли инсонлар. У киши ҳаётда қонун устуворлигидан
бошқасини тан олмайди. Порахўрлик, таниш-билишчилик деган иллатларнинг ашаддий душмани. Билимни,
меҳнаткашликни қадрлайдилар...

— Э, бўлди-да, — дедим охири чидаёлмай, — бу
тапларнинг менга нима алоқаси бор) Қизиқ экансиз, усTOB...

Тоштемир ака уйқусида алаҳсираб ётган одамдек туйқус кўзларини катта-катта очди, мамнун илжайди:

— Ана шу кишининг сенга назари тушган.

— Назари тушган) Менга-я7

Тавба, ҳазрати Хизрдан ҳам бошқа назаркардалар
борлигини. ҳеч хаёлимга келтирмаган эканман.

— Сени ўзига хос соқчйликка танладилар, — деди
устозим ҳануз мамнун қиёфада. — Шахсан ўзларига
телехранителв бўласан1

— Нима, мендан бошқа зўрлар қурибдими)

— Билмадим... номзодлар кўп эди. Сенинг ҳужжатларинг билан танишиб, шу;полвон бизга маъқул, дептилар.
Тўври... биз ҳам қараб турганимиз йўқ, баъзи бир акахонлар аралашишди, ишқилиб... сен учун ўлиб-тирилдик.

Қонун ҳимоясидаги одамга қўриқчи нега керак
экан.

— Бу ҳам бир престиж-да, Қоржов, — дея чуқур тин
олди Тоштемир ака. Бундай хушхабарни чапак чалиб
кутиб олмай эзмаланишим энсасини қотираётганди унинг.

Тан олиш керак, аслида мен ҳам ич-ичимдан қувониб, илоё, омадим чопгани чин бўлсин, деб турибман.
Бироқ бирор ишкали чиқиб қолмасин тағин деган ўй
ҳам тинчлик бермаётганди. (Ахир, ошхонадаги воқеа анчагина сермулоҳаза, тадбиркор қилиб қўйганди-да.)

— Бекқул Тўрақуловичнинг шу пайтгача қўриқчиси
йўқмикан7 — деб сўрадим ўзимча бепарво.

— Бўлған. Ҳамма гап шунда-да, — тағин илҳомланди Тоштемир ака. — Бекқул Тўрақулович хизматга яраша химмат кўрсатадиган киши. Қўриқчисини сийлаб яхши
бир ишга жойлаб қўйганлар. Энди ёш кадрлардан олмоқчи.

— Устоз, қўйинг шу ишни, мен курашчи полвонман,
муштлашувга ғирт нўноқман, шарманда бўламиз.




— И-е, ким сенга муштлашасан, деяпти7 Сен уй
қўриқлайсан.

— Ya?!

— Ҳа, дача-пача дегандай.

Мен кулиб юбордим:

Ҳозиргина хтелохранителБа, деб лоф-қоф ураёттандингиз-куз Чорбоққа қоровул керак экан-ку у кишиra?!

— Да... умуман, — бўшашиб бош қашиди Тоштемир
ака. — Нима фарқи бор сенга7 Ишқилиб, ғўддайибгина
юрсанғ бўлди ўша ерда.

— Ойлик ҳам берармикан7

Тоштемир ака сапчиб ўрнидан туриб кетди:

— Ўвв, намунча ўзингни тарозига солиб қолдинг31

— Сўрадим-да.

— Сўрамат Бу ёғи билан ишинг бўлмасин. Сен ҳали
синов муддатидан ўтиб ол-чиз Қолгани бир гап бўлар...
Ўргилдим сейдақа ойликхўрдан.

— Ўқиш-чи7 Мен ҳали институтга кирмоқчи эдимKy?

Тоштемир ака пихиллаб кулиб юборди. Бу кулгуда
жаҳл ва қувонч алланечук аралашиб кетган.

— Эҳ, галварс, эҳ, тўнка, — деди у афсуслангандай
бош чайқаб. — Ҳамма ташвиш ўқишга киришинг учун
бўлаяпти-ку21 Сен ҳозирча қўриқчиликда ўзингни кўрсатиб тур, қолганини менга қўйиб бер...

— Бекқул Тўрақулович таниш-билишчилик қилмайди, дедингиз-ку ҳозиргина

— Тўрри. У киши бунақа ишларга аралашмайди. Ну...
сенинг ўша хонадонда хизмат қилишинг менга етарли,
қолганини ўзимга қўйиб бер, тушундингми3

— Тушундим.

— Уф-ф... хайрият, — Тоштемир ака енгил тин олиб,
елкамга қўл ташлади. — Қоржов, ука, сен бундай мижғовликни ташла. Менга халақит бермай айтганимни қилиб
юр. Мана, буғун коллежни битирдинг, институтларнинг
қабулига ҳали уч ой вақт бор. Унгача кўп нарсаларга
улгурамиз, фақат сен менга қулоқ сол, хўп

—– Хўп.

— Яша, укажон, мен сени эр; ek so Тўрақуловичга топшираман. jani n

   

 



та қарамай кеча дарров донг қотиб ухлаб қолибман. Тоштемир ака эрталаб аранг уйғотиб олди. Тун бўйи мижжа
қоқмай чиққанидан нолиди. Ювиниб-тарандик, чой-пой
ичдик, хуллас, талай тараддудлардан сўнг чошгоҳ маҳали отландик. .

Тоштемир ака машинасини елдириб бора-бора, ҳануз
менга маслаҳатлар бериб чарчамайди.

— Энди бу ёғига бўшашма, Қоржов, — дейди у
серқатнов кўчадан кўз узмай сақич чайнаб. — Ўзингни
ўқимишли, маданиятли тут. Ҳар нарсага бурнингни тиқма. Бўш вақтларингда домланинг кўзларига иложи борича китоб билан кўрин. Хизматларига ҳамиша шай тур.
Балки сени у ёқ-бу ёқларга ёнларида олиб юришлари
ҳам мумкин. Ишқилиб, ишнинг пачавасини чиқарма...

Мен бирор-бир ҳашаматли ҳукумат идорасида серсавлат, пўрим амалдор билан учрашишни хаёл қилиб
борар эдим. Йўқ, Тоштемир ака уловини Олой бозори
биқинидаги турна қатор машиналар ёнида тўхтатди-да,
лип этиб кабинадан чиқди. Худди шуни кутиб тургандай, биздан андак наридаги қип-қизил, серҳашам машинадан КАдидас) русумидаги спортчилар кийимини кийган, ўрта бўй, оқсоч киши қора берди.

Тоштемир ака у билан қўшқўллаб кўришаркан:

— Ассалому алайкум, Бекқул Тўрақулович, — деди
ялтоқланиб. — Кечирасиз, куттириб қўйдикми2

Мен, ҳувв, коллеж бўсағасида кўриниш берган, не
бир қонунлар ижодкори шу зот эканига ишонқирамай
қарадим. Ҳамма серташвиш, куйинчак одамлар қатори
у ҳам ҳорғин, зериккан қиёфада машинасига суяниб
сигарет чекиб турибди. Қизаринқираб турган кўзларита қараганда кеча улфатчилик чакки бўлмаган кўринади.

УУлар анчагина суҳбатлашиб қолдилар. Тоштемир аканинг узук-юлуқ қулоғимга чалинган гап-сўзларидан Бекқул Тўрақулович меҳнат таътилида эканини, унга аллакимлар салом йўллашганини аранг илғаб олдим.

— Қоржовбой — дея имлади Тоштемир ака ниҳоят
мен томон юзланиб. — Бу ёққа келинг.

Машинадан тушиб қироатли салом билан уларга яқинлашдим.

Бекқул Тўрақулович бўй-бастимга синчков-синовчан
кўз ташлаб ўзича ҳазиллашган бўлди:

— Ў-ў-ҳў-ў, бу полвон ховлимизга сиғмайди-ку)




Тоштемир (мени жер) моли мақталган чайқовчидай
хушхон илжайди:

— Ўзимизнинг жайдарилардан, домла. Юз процент
ишончли йигит. Илиги қўй ёғига тўла. Исми Қоржов.

Иккаласи ҳиринглашиб кулишди. Бекқул Тўрақулович қўл соатига кўз ташлаб, менга юзланди:

— Қоржов полвон, қани, машинага марҳамат.

Кечагина эшакка қийшиқ минган қишлоқи эдим, бугун эса ажабтовур машина ўриндиғида ястаниб ўтирибман-а21 Наҳотки, Хизр кўрганим чин7 Ё ҳаммаси тушмикан7 Йўр-э, ҳушим-ку, (кўзларим катта-катта очиқ)
ана, Бекқул Тўрақуловични кўриб турибман, ана, машина деразасидан сершовқин, серҳашам шаҳар лип-лип ўтиб
турибди, кенг-текис, серқатнов йўл, баланд-паст иморатлар...

Бекқул Тўрақулович машинани ҳам сипогина ҳайдар экан. Аҳён-аҳён мен томон кўз қисиб, илжайиб қўяди.
Ҳар қалай кўнглига ўтиришганга ўхшайман. Йўл бўйи
яхшиғина танишиб ҳам олдик. Албатта, мен Тоштемир
ака тайинлагандай ўзимни илму маърифатга чанқоқ, ўқиш
дардида юрган бир мусофирдай кўрсатишга тиришдим.
Бекқул Тўрақулович интилишларимни маъқуллаб ўзича
талай насиҳатлар қилди. Мен бош ирғаб чарчамадим.
Гап орасида Бекқул Тўрақуловичнинг ўзи ҳам аллақандай Боғдодми-Барбодми деган қишлоқдан чиққани маълум бўлди. Машаққатли меҳнату ўқиш туфайли шундай
даражага эришибди.

Машина бир маромда елиб борар эди. Ҳаш-паш дегунча шаҳар турқи ортда қолиб, боғлару парча-парча
экин далалари аро кетган кенг йўлга тушиб олдик. Ҳойнаҳой, чорбоққа борсак керак.

Бир пайт Бекқул Тўрақулович афтларини бужмайтириб, рул чамбарагига кўкрак тираб қолди.

— Қурғур, қорин, — деди у аранг, — эртадан бери
бураб-бураб оғрийди-я...

Менинг кулгим қистади. Шундай катта олим, катта
арбобни ҳам эл қатори ич оғриғи безовта қилиши ҳеч
хаёлимга сиғмас эди.

— Янтоқ қайнатиб ичинг, — дедим ўзимни билағон
кўрсатиб. — Бир соатда отдай бўп кетасиз.

Менинг маслаҳатим Бекқул Тўрақуловични қулоғига




кирмади ҳисоб. У теваракка аланглай-аланглай қуюқ дарахтзор орасига югургилаб кетди.

Бир оздан сўнг яна йўлга тушдик.

— Ай, яш-шанг, Қоржовбой, — деб гап бошлади
Бекқул Тўрақулович, афтидан ўртадаги андак ўнғайсизликни даф этиш учун. — Сизни безовта қилмас эдигу,
баъзи бир оғайнилар, шогирдлар қўйишмади-да..

Бекқул Тўрақуловичнинг ёзғиришидан маълум бўлдики, аслида ҳеч қандай қўриқчию ҳеч қандай хизматчига
эҳтиёжи йўқ экан. Домла шунчаки ёр-биродарларининг
кўнглидан ўтолмабди, тўғрироғи, зиқна деган ғийбат гаплардан қочибди.

— Ана шунақа, — деб қўйди у сигарет тутатиб, —
камтаргина кун кўришингга ҳам қўйишмайди булар.

Мен гўё бировнинг оштовоғига берухсат қўл чўзгандай туйқус таъбим тирриқ бўлди. Бекқул Тўрақулович
авзойимдаги ўзгаришни сезди-ёв (нақадар зукко, маданиятли зот) дарров вазиятни сувашга тушди.

— Ну, Қоржовбой, сизни ўзим талаб қилдим, —
деди у кулиб. — Кўнмаганингизда хафа бўлардим. Баъзан зериккан пайтларим ёшлар билан суҳбатлашишни
ёқтираман. Сиз айнан менбоп суҳбатдош экансиз.

Биламан, домла бу гапларни шунчаки кўнглим учун
айтаянти. Лекин димоғим чоғ бўлди. Кўнглимга қараяптими, демак, ҳувв, ярим финалдагидай маънавий ғолибман.

жаз

Чорбоғ кенг-мўл, жуда хушманзара эди. Баланд девор бўйлаб экилган қатор тераклар, мевали дарахтлар
солланиб турибди. Чорбоғ этагида мармар ҳовуз. Ҳовуз
теварагига қалин қум тўшалган. Улкан, сершох, сербарг
дарахт ҳовуз атрофига қуюқ соя ташлаб турибди. Чорбоғнинг у ер-бу ерида ранго-ранг гулзорлар барқ уриб
ётибди. Сайр учун атай қурилган бетон йўлакчалар ҳар
ён-ҳар ёнга қон томирларидай ёйилиб кетган. Дарвозанинг чап томонида машина гаражи, гаражга тақаб қурилган гугурт қутисидеккина ҳужра. Дарвозанинг ўнгида
эса баланд пойдеворли, деразалари боққа қараган, кўркам,
шинам уй.

— Мана, бизнинг дача шу, — деб қўйди Бекқул
Тўрақулович у ён-бу ён кўз ташлаб.

Ҳа, домла рост айтган экан. Одам тугул пашша учиб



киролмайдиган бундай баланд қўрғонга ҳеч бир кўриқчи шарт эмас эди.

Биз дарвозадан бош суқиб, оёқ оширган чоғ мармар
ҳовуз ёқдан бир бўй қиз чопқиллаб кела бошлади. Мен
кўзларимни қаён яшираримни билмай қолдим; Кўкрагию
киндигидан пастига кийиб олган бир-бир тутам матони
айтмаса, қиз қип-яланғоч эди.

— Привет, пап, — деди у Бекқул Тўрақуловичнинг
бўйнига жажжи қизалоқдек осиларкан.

Домла ҳам қизини нўноқларча қучиб, оқ-сариқ юзидан ўпиб қўйди:

— Ах, ассалим) Қалай, дам олаяпсизларми37

— Ҳа, — деди қиз ингичка қошларини қоплаб тушаётган сочларини ноз билан силтаб ташлаб. — Ўртоқларим келишган. Имтиҳонлардан қутулганимизни бассейнда ювяпмиз.

Ўзининг сўз ўйинидан ўзи завқланиб қиз қиқир-қиқир
кулди. Домла ҳам ҳиринглаб, арзандасининг яланғоч
ярринларини силаб қўйди.

Мен қизнинг оппоқ, силлиқ сонларига, бир тутам
сийнабандидан тошиб турган кўкракларига безътибор
бўлиш дардида ўлиб-тириларканман, кўзларим дуч келган ёққа аланг-жаланг бўларди. Лаш-лушларим солинган
елим халтани гоҳ у қўлимга, гоҳ бу қўлимга бетоқат
алмаштираман.

Бекқул Тўрақулович туйқус мен томон юзланди:

— Танишинглар, Қоржов, бу менинг эрка қизим Маржона.

Маржона икковимиз бир-биримизга енгилгина кўз ташлаб, енгилгина бош ирғаб қўйишдик. Қиз лабларини қимтиб зўр бир қаҳқаҳадан аранг тийилиб турганини пайқагандай бўлдим. Афтидан, қўполдан-қўпол исмим ё бесўнақайларча хижолатланиб туришим унинг кулгисини қистар эди.

Шу орада уйнинг мармар зинапояларида ранг-рўйи
мармардек совуқ бир аёл кўриниш берди. Пешонасини
сириб танғилган гулдор мато устида уюлган сарғиштоб
сочи похол ғарамига ўхшайди. Юз-кўзига суркалган бўёқнинг қуюқлигидан асл кўзу асл лаб-даҳанни илғаш анчагина қийин. Устида семиз, биққи қоматини сириб турган
енгсиз, тор халат.

— Ассалў-ўм, — дея димовида салом берган бўлди
аёл.




Бекқул Тўрақулович айбдоргина илжайиб бош ирғади:

— Биз келдик.

Шу орада Маржона оппоқ орқаларини диркиллатган
кўйи яна мармар ҳовуз ёққа чопқиллаб кетди.

= Яхши бориб келдингизми, адаси7 Чарчамадингизми2 –

Лаби-лабига тегмай писта чақаётган бу аёлнинг анча
ёш кўриниши сабабли, ҳар қалай у Бекқул Тўрақуловичнинг хотини эканига дабдурустдан ишониш қийин
эди. (Бироқ, аччиқ ҳақиқат.)

Домла яна менга қуш қараш қилди.

— Танишинглар, Қоржов, бу... кеннойингиз Илмира.

Мен тағин енгилгина бош ирғадим.

— Яхши, хурсандман, — деб қўйди Илмира янгам
мени бир буюмдай кўздан кечираркан. — Хуш келибсила-а... "

У туйқус орқага бурилди-да шанғиллаб чақирди:

— Роза опа-а, ани-ий

Лаҳза ўтмай мармар зинапояда ўрта яшар, жонсарак
бир аёл пайдо бўлди. Бошидаги сарғиш рўмол, белига
тутган сарғиш этак унинг шу хонадон хизматчиси эканидан дарак берар эди.

Чорбоққа киргандан бери кўнглимни алланечук ғашлик қоплаб олган. Бу ғашлик гўё Маржона билан чопиб
келдию ич-ичимга қамалиб, тирноқлаб ётмоқда эди.

Роза аний пилдирабгина келди-да қўлимдаги елим
халтани олиб эшитилар-эшитилмас товушда, хюринг,
деб қўйди. Эру хотин ўзаро ғунғирлашиб мармар зинапоядан кўтарила бошлашди. Мен Роза анийга эргашиб
гараж ёнидаги ҳужра томон юрдим.

Ҳужра шинамгина экан. Ҳужра тўрида кўрпа-тўшакли каравот. Бутун чорбоғ кўзга ташланиб турадиган дераза ёнида емак столи, бир жуфт стул. Ҳатто эскигина
бўлса-да телевизор ҳам бор экан.

Роза аний каравот устидан кўрпа-тўшакка ҳаворанг
жилд кийгиза-кийгиза тинимсиз жавраб аввалги қўриқчини мақтади, ора-чора менинг вазифаларимни тушунтирди. Унинг уқтиришича, энг зарил ишим чорбоққа
кечаю кундуз кўз-қулок бўлиб туриш, келиб-кетувчиларни кутиб олиб, кузатиб қўйиш, ишқилиб, шум ниятли"
баъзи бир касларга хамиша хозиру нозир эканлигимни
кўрсатиб қўйиш экан.




— Бирорта ит-пит боғлаб қўйишса ҳам бўларканку7 — дедим энсам қотиб.

— Ай, — дея қўл силтади Роза аний, — ит круглий
ташвиш. Кечаю кундуз вовуллайвериб безор қилади. Тағин уни боқишни айтмайсизми7 Итни ухаживатБ этишгнинг ўзига яна бир одам керак, фу-у...

Оқсоч аёл итдан қўра менинг тузуклигимни исботлаш учун тағин аллақанча жавради. Охири ўзи ҳам чарчаб каравот қиррасига ўтириб қолди.

— Телевизор ишлайдими7 — деб сўрадим уни чалғи
тиб.

— Да, конечно, — дея ҳорғин елка учирди Роза
аний, — охранник ухлаб қолмасинлар деб телевизор
қўйилган.

Бир оздан сўнг у чиқиб кетди. Чиқиб кета туриб
менга оғир ботмайдиган тарзда тушунтирган бўлди.
— Ҳозир обедни хозяинлар била қиласиз. Сўнгра...
бундан кейин овқатларингизни шу ерга чиқариб бера. ман, уқдинғиз-а2
Роза аний кўздан пана бўлгач ашқол-дашқолларимни
жойлаб, кийимларимни алмаштиришга уннадим.

Тушликка товуқ гўштидан тайёрланган антиқа овқат
едик. Бекқул Тўрақулович бутун тушлик давомида аллақандай газетадан кўз узмади ҳисоб. (Олимлар бот-бот
такрорлайдиган моддий ва маънавий озиқ олиш усули
шунақа, шекилли)

Илмира янгам эса жағи-жағига тегмай мени сўроққа
тутди. Қишлоқ турмушини сўраб-суриштирди, спорт ҳаёти
билан қизиқсинди. Ора-чора у ҳам зиммамдаги вазифани силлиқлик билан уқтириб ўтишни унутмади.

— Тулзорни тез-тез суғориб турмаса қуриб қоляпти, — деди у стакандаги шарбатдан ҳўплаб. — Ҳувв, этакдаги олма давно ҳосил бермайди, кесиб ташлаш керак.

Биз ҳайҳотдек залнинг бир бурчагига қўйилган емак
столи атрофида ўтириб овқатланардик. Зал серҳашам,
шарқона безалган, шипда биллур қандиллар осилган,
оёқларимиз остида майин гилам. Ланг очиқ деразадан
чорбоғ, дарвоза йўлаги яққол кўзга ташланади. Кириш
эшигининг ўнгида, ҳувв, метро кассирининг ҳужрасини
эслатиб юборадиган, уч тарафи ойнабанд тўсинли ошхона. У ердаги ошхона жиҳозлари орасида ивирсиётган




Роза аний ғира-шира кўзга ташланади. Кенг залнинг у
ер-бу ерида тўрт нақшинкор эшик, ҳойнаҳой, ётоқлар,
хос хоналар ўша ёқларда жойлашган.

ве Домланинг дачаси шундай бўлса, шаҳардаги уйи
қанақа экан., деган ҳасадгўй хаёл калламдан лип этиб
ўтди. Мен, албатта, бундай беадаб ўйларни дарров ҳайдаб, ҳушёр ва холис фикрлашга уриндим. Олим одам,
йўлчи юлдуз қонунлар ижодкори шундай фаровон, серҳашам яшашга, меҳнатга яраша роҳат кўришга ҳақли
эканини тан олдим.

— Қалай, дачамиз ёкдими сизга — деб ёўраб қолди
Бекқул Тўрақулович, чойхўрлик ҳам охирлаётган бир
пайтда. Афтидан, у атрофимга анграйиб қолганимни пайқаганди.

Мен бош ирғаб қўйдим.

— Яхши... эл қатори-да.

– — Шуни айтинг, Қоржовжон, — дея Илмира янгам
дарров мени қўллаб-қувватлади. — Кўпдан узилиб қайга
борардик, эл билан тирикмиз-да.

Мен нақшинкор эшиклар тараф имо қилдим:

— У ёқларни ҳам кўрса бўладими7

Эру хотин бир лаҳза кўз уриштириб қолишди. Мен
лаб тишладим: 4О6-б0, бефаросатлик қилдим-ов...ж.
Йўкқ, (Хизр кўрганим чин, шекилли) туйқус мавқеим
ошиб кетди. Эру хотин сўровимдан чин қўриқчиларга
хос пухталик, ишбилармонлик фазилатларини кўришибди. :

— Бемалол, Қоржовбой, бемалол, — деди Бекқул
Тўрақулович ўрнидан қўзғалиб. — Албатта, ҳаммаёқни
кўздан кечириш сизнинг бурчингиз, яшанг, ука.

Бесўнақайларча жойимдан жилишим барибир Илмира янгамда шубҳа уйғотди:

— Эҳтиёт бўлинг-а, — деб қўйди у, ҳойнаҳой нозик
уй жиҳозларидан хавотирланиб,

Домла билан етаклашиб хоналарга бир-бир кўз ташлаб чиқдик. Оғир, қимматбаҳо пардалар тутилган оппоқ-момиқ кўрпиа-тўшакли диванлару гардероблар билан
жиҳозланган икки салқин хона ётоқ экан. (Албатта, бири
Маржонаники))

— Мана, бу қироатхона, — деб қўйди Бекқул Тўрақулович энг чеккадаги ҳужрага бошлаб кираркан.

Ҳужра тўридаги уч-тўрт токчали жавон китобу ҳар
хил журналларга лиммо-лим эди. Чорбоққа қараган де



раза ёнида бежиримгина ёзув столи, бир жуфт курси
турарди.

— Китобларингиз кўп экан, — дедим бошқа мақтов
калламга келмай.

Бекқул Тўрақулович камтарона кулди.

— Бу шунчаки, читалъний... Ҳовлида махсус кутубхонам бор, унча-мунча институтникидан қолишмайди.

Шу пайт Тоштемир аканинг ўгитлари қулоқларим
остида яна бир жаранглаб ўтгандай бўлди: х...ўзингни
ўқимишли кўрсат...

— Домилла, — дедим муллаваччаларга хос илжайиб, —
китобларингизни беш минут титкиласам майлими7

Бекқул Тўрақулович қўлларини қанотдай ёйди:

— Бажону дил, Қоржовбой, бемалол.

Сўнг у орқага тисарилиб ҳужрадан чиқди-да,
эшикни оҳиста ёпиб қўйди. (Нақадар маданиятли, сипо
киши-я)

Зил-замбил китоблардан бирини қўлга олиб, муқова{ сидаги ёзувни ҳижжалаб-ҳижжалаб ўқидим. Ўрисча-ёв,
тағин жойига қўйдим.

Шу пайт чорбоғ ёқдан қувноқ қаҳқаҳалар қулоғимга
чалинди. Қарадим. Бу ердан ҳовуз бўйи дов-дарахтлар
аро элас-элас кўзга ташланар экан. Улкан дарахт соясида Маржонадай шир яланғоч икки қиз қилпиллаб рақс
тушар эди. Бир парча магнитофондан жазавали мусиқа
янграмокда. Ўртадаги дум-думалоқ стол усти ҳар хил
хўрагу ичимликларга тўла.

Мен ғаройиб томошани тўсиб турган шох-шаббаларни сўка-сўка дераза рахига ўтириб қолдим. Қизлардан
бири қувноқ қийқириб ўзини ҳовузга отди. Гумбурлаб
сачраган сув гўё баданимга теккандай сесканиб кетдим.

Туйқус болалигим эсимга тушди.

Пахта пайкалларидан тошган сув темир йўл ёнидаги
сайҳонликда каттагина кўл бўлиб қолар эди. Қиз-ўғил
аралаш ўша ерда чўмилаверардик. Қизлар узун кўйлакларини ечмай, қий-чув кўтариб ўзларини сувга отишар
эди. Орадан йиллар ўтиб овозларимиз андак йўғонлашиб қолгач, қизлар биздан айрича, пана-панада чўмилар бўлганини пайқадим. Жазирама кунлардан бири эди.

шанда саккизинчи синфни тугаллаб ёзги таътилга чиққан эдик. Ҳусан икковимиз пахта пайкали орасига яшириниб, кўлда чўмилаётган қизларни пойлардик. Қўққис
улардан бири бизни кўриб қолди. Қий-чув, тўс-тўполон




кўтарилди. Қизлар баданларига чиппа ёпишган ҳўл
кўйлакларининг сувини шўриллатиб дуч келган ёққа тумтарақай бўлишди. Биз довдираб қолдик. Шу пайт кўл
ўртасида сузолмай, типирчилаб ётган қизга кўзим тушди. У синфдошим Бибигул эди. Ўйламай-нетмай ўзимни
сувга отдим. Ҳануз қўрқув ва уят ичида ирғишлаётган
Бибигулнинг белидан қучиб кўл қирғоғига қараб суздим.
Таҳликали бир ҳол бўлса-да, қучоғимда момиқ қиз баданини ҳис этиб ажиб бир ҳаяжонга чулғангандим. ОҒизбурнимга икки-уч сув кириб кетди. Судраклаша-судраклаша бир амаллаб қирғоққа чиқиб олдик. Буткул ҳолдан тойган Бибигул ўт-ўланлар устига чўзилиб қолди.
Мен ҳам ҳансираганча синфдош қизнинг ёнига чўкдим.
Бир пайт Бибигулнинг кўзлари катта-катта очилди. Буткул бехоллигига қарамай (билмадим, қайдан куч топди)
юзимга шарақлатиб бир тарсаки тортиб юборди. Изидан
ҳўнграб йиғлашга тушди.

Мен ҳовуз ёққа пойлашга урина-урина хийла вақт
ўтириб қолганимни пайқамабман. Бир найт қироатхона
эшиги қия очилдию чўчиб тушдим. Роза аний экан.

— Дарвоза қўнғироғи чалинди, — деди у ичкарига
бош суқиб. — Хозяинлар дам олишяпти.

Тушундим. Эринчоқлик билан ўрнимдан турдим.

Дарвоза ёнида қош-мўйловлари қалин, семиз киши
бир қучоқ совға-саломлар билан турарди. Андак нарида
унинг машинаси.

— Бекқул Тўрақулович уйдамилар7 — деб сўради у
мени таажжуб билан кўздан кечираркан.

— Домилла дам оляпти.

Мехмон мен томонга товуқ хкиштолагандай қўл силтаб қўйди-да ичкарига суқилиб кирди:

— Ҳечқиси йўқ, ўтириб турамиз.

Мен беихтиёр лўкиллаб меҳмонга эргашдим. Совғасаломини қўлидан олар-олмасимни билмай гангидим.

Кун аёвсиз қиздирар эди. Аллақаердадир мусича лоҳас кукулайди. Мен ҳам ўзимни ланж сезардим. Меҳмонни залга кузатиб кирдиму хужрамга қайтдим.

Ҳужрам салқингина эди. Каровотимда бирпас хаёл
суриб ётдим. Кўзим илашибди. Бир маҳал дарвоза ёнидаги шовур-шовурдан сергакландим. Маржонахон ўртоқларини кузатаётган экан. Йўқ, бу гал ҳаммасининг устбоши бут, отам айтгандай бинойигина. Улар ҳиринглашиб, пичирлашиб узоқ хайрлашдилар.




Мен зерика бошладим. Телевизорни ишлатдим. У-бу
каналларга қизиқсиниб босиб кўрдим. Зўр. Телевизор
эскигина бўлса-да, тип-тиниқ кўрсатар экан. Аллақайси
каналда намойиш этилаётган хур-сурд кинони томоша
қилиб ўтирдим. Анча вақтдан сўнг мармар зинапояда
ўша қош-мўйловлари қалин меҳмон кўриниш берди. Бекқул Тўрақулович уни кузатиб қўяётган экан.

Мен шоша-пиша хужрадан чиқдим. Хизматга шай,
жанговар ҳолатимни пайқаган домла мамнун бош ирғаб
қўйди.

Эрталаб ҳужра деразаси қаттиқ тақиллаганидан чўчиб
уйғондим. Кун аллақачон ёйилиб кетган эди. Пўрим киЙиниб, қайларгадир отланиб турган Бекқул Тўрақулович ва Илмира янгамга кўзим тушди. Роза аний зўр
бериб ланг очиқ деразамни тақиллатиб турарди.
 — Ҳозир, — дедиму ирғиб ўрнимдан турдим. Кийимларимни апил-тапил устимга илиб ташқарига отилдим.

— Кечирасизлар, ухлаб қолибман, — дедим кўйлак
тугмаларини қадашга уринарканман.

— Ҳечқиси йўқ, — жилмайиб қўйди Бекқул Тўрақулович. (Оҳ, нақадар маданиятли, тушунган инсош)

Илмира янгам эса зарда билан дарвоза томон юраюра, димоғида минғиллади:

— Қўрикчини кун ярмида аранг уйғотиб олсанг-а...

— Биз кечга яқин қайтамиз, — деди Бекқул Тўрақулович менга. — Сиз Роза холангиз билан бамаслаҳат
чорбоққа қараб туринг. Келиб кетувчиларга ўзингиз эшик
очинг. Хўп, келишдик-а2 Яна ухлаб қолманг-а...

Мен хижолатланиб бош ирғадим.

Машина аллақачон шайлаб қўйилган экан. Эру хотин жўнаб кетишди.

— Бир танишлари тоққа приглашатъ этган, — деди
Роза аний машина ортидан қараб қоларкан. — Қимизхўрликка...

Роза аний очиқкўнгил, мехрибонгина аёл экан. Ухлаб
қолганим учун қуюққина койиб, қуюққина нонушта тайёрлаб берди. Асал ва сариёғ солинган сутли чойдан сўнг, бир
бўлак колбаса, бир нечта қовурилган тухумни иштаҳа
билан туширдим. Суҳбатимиз ҳам қизиди. Оқсоч аёлдан
антиқа-антиқа ахборотлар олдим. Масалан, Илмира янгам Бекқул Тўрақуловичнинг иккинчи оиласи экан. Катта




янгамиз касалланиб вафот этганидан сўнг ҳам кўп йиллар
домла суюкли рафиқасининг руҳи поки чирқилламасин,
деб Илмирахонни расмий никоҳига олмаганлар. Шунчаки
пинҳона учрашиб, бир-бирига меҳр-муҳаббат кўрсатиб
юришган. Катта янгамиздан ёдгор фарзандлар — икки
ўғил, бир қиз ўсиб-улғайиб, уй-жойли бўлгандан сўнггина
Илмирахонни тўю томоша билан уйига олиб келган. Албатта бу орада ўзаро муҳаббатнинг меваси Маржонахон
ҳам анчагина бўй чўзиб қолган экан. Ҳозир у аллақандай
университетда ўқир эмиш.

— Бу гапларни бировларга сўйлаб юрманг тағин, —
дея огоҳлантирди Роза аний дастурхон устидан идиштовоқларни йиғиштириб оларкан. — Еийбат ёмон.

Мен ўзимча оқсоч аёлни тинчлантирган бўлдим, Оғзим
маҳкамлиги билан мақтандим. Рози аний менинг эътирофларимга деярли эътибор бермади, туйқус Илмира
янгамни мақташга тушиб. кетди. Янгамнинг очиққўллигидан тортиб, меҳмоннавозлигию дид-фаросатигача оқизмай-томизмай таърифлади.

Шу орада гап айланиб кеча ташриф буюрган меҳмонга бориб тақалди.

— Ҳа, уми, — деди ғижинганнамо қўл силтаб Роза
аний. — Домланинг шогирдларидан, Бакқоев...

Бақоев — кунда-шундалардан экан. Шаҳарда терговчи бўлиб ишлар эмиш.

Ишқилиб зерикмадим. Ҳузур-ҳаловатдан куч-ғайратим тошиб оқсоч аёлнинг ул-бул юмушларига қарашдим, ертўладан масаллиқлар олиб чиқдим, суви тўхтамай қолган жўмракни созладим, супир-сидир пайти оғир
стол-стулни у ёқ-бу ёққа силжитишдим, хуллас, Роза
анийнинг кўнглидан чиқишга тиришдим.

Кун иссиқ эди. Хушманзара, серсоя чорбоғ ҳам алланечук мудраётгандек туюларди. Ҳовузнинг кўм-кўк, муздаккина сувида завқ-шавқ билан чўмилдим. Андак хуморим босилгач, ҳужрамга кириб эрмак учун хийла вақт
соч тарадим, ўзимча ороландим.

Бир пайт Маржонахонга кўзим тушди. У уйнинг мармар зинапоясидан эринибгина тушиб келар эди. Устида
ҳаворанг, енгсиз, ёқасиз кўйлак, оёғида уй шиппаги,
кўлтирида семиз бир китоб, сочлари яланғоч елкаларида паришон ёйилган. Кўп ухлаганиданми ё пардоз-андоз:
кам бўлганиданми юзлари алланечук салқи, синиққан
туюлади.




Мен негадир шошиб ҳужрамдан чиқдим. Вужудимга
енгил бир ҳаяжон югурди.

Бироқ Маржона менга қиё ҳам боқмай шундоққина тубгинамдан димоғ-фироғ билан чорбоғ томон ўтиб
кетди. Мен унинг атай диркиллатиб бораётган орқаларига алланечук алам, алланечук изтироб исканжасида
қараб қолдим. Негадир ҳўнграб-хўнграб йиғлагим келди. 
Ҳужрамга қайтиб кирдим. Кирдиму бироқ ўтиролмадим. Юрагим тошарди. Шундагина анчадан бери қизнинг изидан бориш учун баҳона қидириб ётганимни пайқаб қолдим. Пайқадиму ўз-ўзимдан уялдим, ҳатто, алланечук чўчиб кетгандай бўлдим.

Аллақайдадир бир мусичанинг интиқ-интиқ хку-кузлагани қулоғимга чалинади. Мен минг бир саросима
билан яна ҳужрамдан чиқдим. Худди шуни кутиб тургандай ногоҳ Маржонанинг овози жаранглади:

— Эй, охранник1

Мен ялт этиб товуш келган томон юзландим. Маржона У ўша серсоя дарахт тагидаги ёғоч ўриндиқда оёқларини чалиштириб ўтирган кўйи менга имларди.

— Эй, ану-у ердан озгина райҳон териб беринг

Қиз ишора қилган жойдаги гулзорнинг бир чеккасида дарҳақиқат ям-яшил райҳонлар барқ уриб ётарди.
Алланечук титроқ билан хушбўй ўтдан бир даста тердим.

Кун беҳад қизиб кетган эди. Дарахт шохларида чумчуқлар безовта-безовта чирқиллашади.

— Раҳмат, — деб қўйди Маржона қуруққина, қўлимдаги райҳон дастасини афтимга қарамай оларкан — Ах,
какой запах.

Мен юрак ютиб тўнғилладим:

— Менинг исмим Қоржов, охранникмас.

Қиз книма фарқи бор, дегандай елка учириб, лаб
буриб қўйди.

— Хафа кўринасиз, маззангиз йўқми7 — деб сўрадим ҳануз қизнинг ёнидан кетгим келмай.

— Да, пустяки, — қўл силкиди Маржона, — бекорYEJIHK,

— Ўқишлар тугаб зерикяпсизми, дейман-а7

Маржона жавоб бермай димоғида кулиб қўйди. Сўнг
олдидаги очиқ китобни қўлига олиб ўқишга тутинган
бўлди.




Мен худди ботқоққа ботиб қолгандай, оғир, ланж
қадамлар билан ундан узоқлашдим.

Роза анийчасига айтганда — ххозяиндлар шомдан
сўнг қайтиб келишди. Меҳмондорчилик қуюқ бўлган шекилли, эру хотин бири қўйиб бири олиб кекиради. Бекқул Тўрақулович келиб-кетувчилар ҳақидаги ахборотимни
лоқайд эшитди. Маржона гўё бир-икки йил кўрмагандай
тоҳ ойисининг, гоҳ дадасининг пинжига шоду хандон
тиқиларди. Эру хотин унинг кун бўйи чорбоғдан чиқматанига ишонқирамади. Қизнинг ғалати кайфиятидан таажжубланиб бир-бирига тикилишди, Илмира янгам лаб
чўччайтирди, Бекқул Тўрақулович елка учирди.

Улар ғала-ғовур билан ичкарига кириб кетишгач дарвоза ёнида қоққан қозиқдек хийла вақт туриб қолдим.
Ичимга чироқ ёқса ёришмас эди. Хаёлларим паришон.
Ҳужрамга кирдим. Чироқни ёқмай каравотимга чўзилдим. Чорбоғни тобора қоплаб келаётган зулмат гўё менинг ичимдан сизиб чиқаётгандек эди. Ҳаво дим. Аллақайдадир қурбақа қуриллаб юборди.

Анча пайт каравотимда эзгин, оғир ўйларга қоришиб
ётдим. Бир маҳал ҳужрамнинг чироғи ёнди. Роза аний
экан. У тушликдан қолган, илитилган бўтқани емак столим устига дўкиллатиб қўйди.

Мен хижолатланиб дедим:

— Сизниям круглий ташвишга қўйдим-да.

— Полвон болага ухаживатъ этиш керак, — деди
Роза аний, ўзича бошимни эркалаб силаб. — Е, болам, е,
ҳеч уялма, бу сенинг ҳаққинг.

Қорин оч бўлса-да беиштаҳа овқатга интилдим. Ҳануз
хаёлларим паришон. Ҳувв, кечаги кўнгил ғашлигим дам
сайин қуюқлашиб бораётганини тобора ҳис этмоқда эдим.
Манави хонадон аҳлидан тортиб Тоштемир акаю тағин
аллакимлар кўз ўнгимда айқаш-уйқаш бўлиб турарди.
Мен овқатнимас, гўёки аллакимларнидир чала чайнаб
ютардим.

Ниҳоят, коса туби кўринди. Совиб қолган чойдан
босиб-босиб, хўриллатиб-хўриллатиб ҳўпладим.

аз u

Тун. Уйқум келмас эди. Устига-устак Илмира янгамнинг ҳалигина бот-бот тайинлагани қулоқларим остида




жаранглаб турарди: кБоғрни тез-тез айланиб туринг-а,
эҳтиёт яхши-да.

Ҳужрамдан чиқдим. Уй пештоқидаги чироқ нурида
чорбоғ ола-чалпоқ ёришиб турибди. Енгил эсган эпкиндан япроқлар маҳзун шитирлайди.

Мен уй ёнидаги йўлак бўйлаб секин-аста юра бошладим. Боғнинг қоп-қоронғу бурчакларига, серсавлат уйнинг бўйи-бастига разм солган бўлдим. Шу. пайт ланг
очиқ ётоқ деразасига суяниб сигарет чекиб турган Маржонага кўзим тушиб қолди. Беихтиёр юракларим ҳапқириб, томоқларим қурқшади. Негадир... негадир қувониб кетдим1

Маржона ҳам туйқус мени кўрдию қип-қизил чўғланиб турган сигарет қолдиғини боққа улоқтириб хона ичкарисига шўнғиди.

Унинг ётоғи тунчироқнинг алвон-сарғиш ёғдуларига
чўлғанган эди. Мен ҳануз юракларим гурс-гурс урган
кўйи боғ ичкарисига қараб юрдим. Бир туп олма дарахт
ёнидан қиз ётоғи тузуккина кўзга ташланар экан; Бутун
вужудим кўзга айланиб ўша ёққа алангладим. Маржона1
У алланечук эринчоқлик, алланечук ноз билан аввал
кўйлагини сўнг сийнабандини ечди. Бўлиқ кўкраклари
бир қур яйрагандай диркиллаб кетди. Қиз оҳиста энгашиб тағин алланималарни сидириб ташлагандай бўлди.
Шаршарадек қуйилган сочлари елка бўйинларига чирмашиб ютоқа-ютоқа ўпаётгандай эди. Лаҳза ўтмай қип-яланғоч Маржона бутун бўйи-басти билан тунчироқнинг
қизил-сариқ ёғдуларига қоришиб намоён бўлди. У гўзал,
самбитдек қоматини атай кўз-кўз қилгандай уч-тўрт дақиқа
у ён-бу ён юринди, силаниб-сийпаланди. Ниҳоят, бир
парча уйқу либосини кийди-да боғ тараф нигоҳ ташлаб,
пастга, каравотига шўнғиди.

Мен ажиб бир туйғулар, ажиб бир иштиёқ оғушида
титраб, таранг тортиб турардим. Беихтиёр дарахт танасини маҳкам қучоқлаб, тахир таъм пўстлоғига лаб босдим.

Эрталаб кўзгуга боқиб кўзларим қизарганини пайқадим. (Тунги. қизғиш-сарриш шуълалар қароғларимда
қотиб қолган, шекилли) Соқолларим қоп-қорайиб, қовоқларим салқи тортган, ранг-рўйим синиққан эди.

Эру хотин афт-ангоримга бир зум синовчан-синовчан




тикилишгач ўзаро мамнун кўз уриштириб олишди. Ҳар
нечук, улар тун бўйи чорбоғ кезиб ўз вазифамни астойдил дўндирганимга юз фоиз ишонишган эди.

— Бугун меҳмонлар келади, — деди Бекқул Тўрақулович зериккан бир қиёфада. — Сал у ёқ-бу ёғингизга
қараб олинг-а...

Домла жилмайиб жағ-иякларини силаб қўйди. Бу ксоқол-поқолни қиртишлаб олингз, дегани, албатта. (Нақадар маданиятли, хушмуомала зот)

Бироқ ху ёқ-бу ёғимга қарашэга ҳеч ҳафсалам йўқ
эди. Анча вақт каравотимда чўзилиб ётдим. Бутун вужудимни ғалати бир ланжлик, ҳорғинлик қоплаганди.

Чошгоҳ пайти меҳмонлар келишди. Мен ҳужрам ёнида
енгилгина бадантарбия қилиб турардим. Чорбоғнинг қия
очиқ дарвозаси ёнига икки автоулов оҳиста келиб тўхтатанини кўрдиму кўйлагимни кийдим, у ёғ-бу ёғимни орасталаган бўлдим.

Меҳхмонлар узун-калта, ориқ-семиз саккиз жон эди.
Ораларида сочлари ҳинду чайласидай ҳурпайган, димоғдор уч аёл ҳам бор экан. Меҳмонлар тўпидаги Тоштемир (мени жер эмас) акага туйқус кўзим тушдию қувониб кетдим. Тоштемир ака бўйи баробар аллақандай
совва-саломларга кўмилиб турганиданми, ҳар қалай, уни
дарров пайқамабман. Бир маҳал соғинчга ўхшаш аллақандай ҳисларга чўлғандим, ҳатто, беихтиёр лаб-лунжим табассумдан ёйилиб кетди. Бироқ Тоштемир ака
ҳамма қатори мен томон шунчаки бош ирғаб ҳовлига
кирди.

— Ўҳў-Ў1 — дея хитоб қилди Бекқул Тўрақулович
қулоч ёйиб зиналардан тушиб келаркан. — Хуш келибсизлар, марҳабо-о...

У билан изма-из пастлаётган Илмира янгамнинг ҳам
қўллари кўксида, лаблари кулгуда эди:

— Ва-ай, тушимми-ўнгим 1 Хуш кўрдик...

— Соғиндигу бостириб келавердик, — деди кечагина келиб кетган ўша қош-мўйловлари қалин Бақоев,
қулоч ёйган кўйи Бекқул Тўрақуловичга пешвоз юраркан.

Совва-саломни айнан ким келтирганини домла кўрганига буткул ишонч ҳосил қилди, Шекилли, Тоштемир
(мени жер1) қўлидаги нарсаларни менга тутқазди.

— Қани, полвон, — деди у овозини атай баландлатиб. – Буни ичкарига опкиринг-чи....




Салом-алик, қучоқлашиб ўпишишлар, табассуму мулозаматлар анча пайт давом этди.

Бугун ҳаво эрталабданоқ қизиб кетган эди. Дов-дарахтлар орасидан ғира-шира кўзга ташланиб турган, муздек, тип-тиниқ сувга лиммо-лим мармар ҳовуз ўзига
оҳанграбодай тортарди. Меҳмонлар ниҳоят залдаги очил
дастурхон теграсида андармон бўлиб ётган маҳал ҳовузга икки-уч шўнғиб чиқдим. Лавжликларим андак тарқагандай бўлди.

Тушга яқин Маржона қайгадир отланиб қолди) Енгёқасиз оппоқ кофта, йўл-йўл чизиқли кулранг шим баданларини сириб турарди. Лабларида қирмизи, қовоқларида кўкиш бўёқ.

Мен минг бир таманно билан уйдан чиққан Маржонани кўрдиму уялиб кетдим. Назаримда тун бўйи уни
хаёлан қучиб-ўпганларимдан қиз хабардордек эди. Беихтиёр қад ростлаб, уст-бошларимни орасталаган бўлдим,
эрталаб соқол қиртишламаганимдан афсусландим.

Маржона У илкис бир бош силтаб манглай сочларини қўқитди, чимирилди, теваракка лоқайд бир кўз ташлаб қўйди, лабларида алланечук эрка, инжиқ кулгу ўйноқлади.

Мен эски кадрдонлардек илжайиб қиз билан саломлашишга, икки-уч оғиз гаплашишга чоғландим. Бироқ
Маржона шундоққина биқинимдан бепарво, узун боғичли чарм сумкачасини ўйноқлатган кўйи ўтиб кетди.

(Хаёл билан кўрмай қолди-ёв...э, деб ўйладим мен
ўз-ўзимни овутиб. Бироқ алланечук Ғусса, ўкинч бутун
вужудимга бостириб кирди. Маржонанинг тобора узоқлашиб бораётган хтақ-туқо қадам товушлари шундоққина юракларимда акс-садо берар эди.

Қушлар чуғур-чуғурига тўла чорбоғ, еб-ичишаётган
меҳмонларнинг ғала-ғовурига, енгил мусиқа садоларига
кўмилган уй бир лаҳзадаёқ ҳувиллаб қолгандай туюлди.

Лошимни аранг судраб зиналардан кўтарилдим.

Ошхонада Роза анийнинг қўли-қўлига тегмайди. Газ
ўчоқ устидаги қозон милт-милт қайнаб турибди. Ҳавони
лаззатли таом иси тутган.

Базм столини қуршаб ўтирган меҳмонларнинг жағижавига тегмайди. Ғала-ғовур. Пишқириқлар. Қошиқ-вилкалару чинни идишларнинг хчинг-чунга, хжаранг-журунга
садолари биллур қандилларда акс-садо бераётгандек ту



юлади. Сузилган кўзлару, бўғриққан юзлардан меҳмонларнинг анчагина ширакайфга келиб қолганини англаш
мушкул эмас. Барча бир-бирига қулоқ солмай, бир-бирига гап уқтириш билан банд. Тўрдаги тепакал, семиз,
бадқовоқ киши Бекқул Тўрақуловичга куйиб-пишиб алланеларни тушунтирар, домла эса чап биқинидаги косовдай қоп-қора, озғин, сийрак сочлари оппоқ нусхани не
сабабдандир койир эди.

— Меҳрибон ҳукуматимиз омон бўлсин, — дея ғулдираб қўйди меҳмонлардан бири ўз бошича, чапиллатиб
овқат чайнаркан.

Тоштемир соқи гоҳ узалиб, гоҳ ўрнидан туриб 60риб жажжи қадаҳларга ичкилик қуймоқда. Базм столининг адоғини ишғол этган аёллар ҳам пичирлашган,
ҳиринглашган кўйи ўз-ўзлари билан овора. Уларга яқин
ўтирган Бақоев — ўша қош-мўйловлари қалин, бақалоқ нусха заифаларга тез-тёз мулозамат қилиб қўяди.

Мен кириш эшиги ёнида анчагина қаққайиб турдим.
Мезбону меҳмонларни зимдан кузатиб сездимки, ҳозирча бу ерда ҳеч керагим йўқ. Секин ташқарига чиқиб
кетишга чоғландим. Шу пайт ширакайфдан андак чайқалиб ўтирган Бекқул Тўрақулович менга қадалиб-қадалиб қаради. Сўнг қошиқ тутган қўлини ҳавода имлаганнамо силкитаркан, кўзлари пирпираб, лаблари чўччайди, афтидан, у менинг исмимни дабдурустдан эслаёлмай
гаранг эди.

Мен истар-истамас домланинг ёнига бордим.

Бекқул Тўрақулович енгимдан тутиб ўтирганларга
виқор билан юзланди:

— Мана шу йигит-да бизнинг лотареяга чиққан

Домланинг товуши туйқус жаранглаб чиққаниданми
ё менинг ногоҳ давра тўрида пайдо бўлганимданми, ишқилиб, меҳмонлар бир қур сергак қотишди. Барчанинг
кўзи менга қадалган эди.

— Олпомиш-ку, бу, а71 — дея пихиллади шундоққина биқинимдаги ўша тепакал кимса мени бош-оёқ кўздан

кечиришга тиришаркан.

Озғин, оқсоч меҳмон бир менга, бир Бекқул Тўрақуловичга анграйиб ўзича аския қилган бўлди:

— Буни қандай боқаяпсиз, домла

Даврада енгил кулги кўтарилди.

Беккул Тўрақулович аскиячига эътирозли кўз ташлаб, бош чайқади:




— Яхшимас... йигитнинг нони кўчада, деган мошайхлар, унақа хунук гап қилманг, яхшимас...

(O, нақадар доно, хушхулқ зот)

— Ҳа-а, ҳақиқий спортсмен, — деди Бақоев ўзича
менга ҳайрат билан тикилиб. — Домланинг чорбоғига
худди шундай полвонлар ярашади.

Аёллар ўртасида ҳам енгил ғала-ғовур кўтарилди.
Улар гоҳ Илмира янгамга, гоҳ Бекқул Тўрақуловичга
юзланиб, бири қўйиб-бири олиб чуғурлаша кетди:

— Муборак бўлсин...

— Буюрсин... Яхши кунларда хизмат қилсин...

— Кўз тегмасин...

Тепакал, семиз кимса сипқорилган ичкилик устидан
бир бўлак олмани қарсиллатиб чайнаркан:

— Домла, — деди Бекқул Тўрақуловичга юзланиб. —
Бундай зўрларни қаердан топасиз-а21 Биз бечораларга
қайгўрдаги пиёнисталар учрайди. Би-ир... ёрдам қилинг
энди, a? .

Кайфи тароқлигидан уни ўчиб, анчадан бери мудрай
бошлаган, лаблари дўрдоқ, дўнғ пешона меҳмон ҳам минғиллаб қўйди:

— Тўғри... биз ҳам ҳеч ялчимаяпмиз.

Бекқул Тўрақулович мамнун бош ирғаб Тоштемир
соқи томон ишора қилди:

— Мана, шу укамизда гап кўп. Илтимосларни Тоштемиржонга айтинглар. Бизнинг полвон ҳам шу укамизнинг шогирдларидан;

Тоштемир (мени жер 1) ўрнидан андак қўзғолиб, артистлардай даврага таъзим қилди. Илжайди.

Ўтирганлар уни ғала-ғовурга кўмиб ташлашди.

— ИЯ, фабрикант ўзимиздан экан-ку2

— Бизнинг заказниям қабул қилинг, Тоштемир —
жон.

— Шогирдлардан кўлми ҳали2

— Тоштемиржон...

Мен чув-чувдан фойдаланиб секин залдан чиқиб кетдим. Туйқус ўтов бўсағасида бўйин қисибгина ўтирган
отам эсимга тушди. Зил-замбил қадамлар билан зинапоядан пастладим. Дилим сиёҳ, хаёлларим алғов-далғов эди.
Ноғоҳ қўлларимга кўзим тушди — муши Ё, ҳазрати
Хизр) Қачон мушт бўлиб туғилди бу қўллар) Ҳалигина
дастурхон бошидами7 Балки кечадир7 Балки ҳувв, ўтов



даёқ қўлларим муштга айлангану шу пайтгача сезмагандирман7 Бу муштлар кимга ўқталган, кимга7{ Балки...
балки ўзимгадир")1...

Меҳмонлар қарта ўйинига андармон пайт Тоштемир
ака худди гуноҳ ишга қўл ураётгандек теварагига ўғринча аланглай-аланглай ҳужрамга кириб келди.

Мен,каравотимда мук тушиб ётардим.

— Намунча қовоқ-тумшуқ7 — деди у хушхандон. —
Худди биров арпангни хом ўргандай бўзраясан3 Тинчликми2

Мен миқ этмадим. Тоштемир ака ёнимдаги стулга
омонат ўтирди.

— Нима, касал-пасалмисан) — сўради у бир зум
сақич чайнашдан тўхтаб. — Соқолларингни қиртишлаб
олсанг ўласанмид Қара, қўпол этикнинг изига ўхшаб
қолибди, худди биров ўхшатиб жағларингга тепгандай.

— Тоштемир ака, кетаман бу ердан, — дедим каравот
қиррасига ўтириб. Овозим алланечук хириллаб чиқди.

Тоштемир ака сапчиб ўрнидан туриб кетди. Ланг
очиқ деразадан ташқарига кўз ташлаб олиб, лабларига
кўрсаткич бармоғини босди:

— Тисс... Ўчир1 Бу нима деганинг, тўнка7 Кўрдингку, ҳамманинг диққатидасан ҳозир. Ановиларнинг бари
шаҳарнинг қўзурлари, сен билан қизиқишяпти, тентак1
Кетармиш...

— Кетаман... керакмас ҳеч нарса, чарчадим...

— Чида, ўвв, бола, — деди Тоштемир ака ғижиниб,
сўнг завқ билан кўз кисди. — Ҳозирча очколаринг зўр.

Меҳмонлар кечга яқин дабдаба билан жўнаб кетишди.

Илмира янгам уй зиналаридан беҳол кўтариларкан:

— Анийга қарашворинг, — деди менга.

Роза аний ўлгудек чарчаганига қарамай бетизгин жаврарди. Иккимиз ивирсиб кетган зални, ошхонани саранжом-саришталагунимизча у бугунги меҳмонларни биттама-битта таърифлаб чиқди. Афтидан, шундай машҳур,
курсиси баланд одамларга хизмат қилганидан мамнун
эди у.

Оқшом маҳали ҳувв, тунов кунги ўртоқларини бош


лаб Маржона келиб қолди Чорбоғ яна қий-чув тўполонта кўмилди.

Мен ич-ичимдан ажабтовур севинч силқиб чиқаётганини сездим){ Бутун борлиғимга хуш бир кайфият ўрмалади. Маржонат Мен қизнинг беписанд, бепарво нигоҳларига йўлиқиш учун атай дарвоза ёнида турдим. Йўк,
бу гал Маржона ҳеч кутилмаганда мен томон енгилгина
бош ирғаб саломлашди. Ҳатто жилмайгандек бўлди. Унинг
ўзидек тор кофта, тор шим кийган дугоналарини икки
ғўдайган йигит қўлтиқлаб келарди. Ҳаммасининг димоғи
баланд. Кийимлари қимматбаҳо.

Мен йигитларга ошкора ғайирлик, ошкора қўрслик
билан разм солдим. Бириси новча, чайир, бириси кўпчиган хамирдеккина. Сочларини энг сўнгги урфда калтартириб, оҳангжамо билан тарашлаган, бирининг бўйнида,
бирининг билакларида олтин занжир. Тусмолимча, иккови ҳам менга тенгдош.

Нафратомуз тикилиб турганим таъсир қилди чоғи,
" йигитлар қизлардан бўшаб, мен билан қўл бериб кўришишди.

за
— Вот, всё, — деди Роза аний пайт топиб мен билан
таплашаркан. — Азонгача уйқу йўқ энди.

Оксоч аёлнинг куйиб-пишиб тушунтиришларидан англадимки, Маржонахон ўз ўртоқлари билан ҳовуз ёнида

гулхан ёқиб, ўйин-кулгу қилишар экан. Бу — табиий
ҳаётга қайтиш эмиш
— Яхши-ку, — дедим кулиб, — бир кечага қўриқ
лашликдан қутуламан.

Роза аний бош чайқади.

— Наоборот... Сен гулханга ўтин ташийсан, бассейнни қурбақалардан қўриқлайсан.

Ҳаммаси оқсоч аёл айтганидан-да баттар бўлди.

Маржонахон ўртоқлари билан залда бир соатлар чамаси еб-ичишгач, қий-чув, тўс-тўполон билан чорбоққа
чиқишди.

— Эй, молодёжъ 1 — Илмира янгам ланг очиқ деразадан узалиб ўзича огоҳлантирган бўлди. — Шум-гам кўтарманглар, биз дам оляпмиз)1

Ёшлар унга қулоқ солишмади ҳисоб. Бир зумда ечиниб, ҳувв ўша кунгидек шир яланғоч ҳолга келишди.

игитлар ўзларини ҳовузга отишди. Сачраб кетган со



вуқ сувдан жунжиккан қизлар қувноқ қийқириб юборишди.

" Мен шомдан бери зимдан кузата-кузата, тусмоллайтусмоллай анови... ктабиат шайдожларининг исмларини
билиб олган эдим.

Бўйчангина, кўзлари кўкиш қиз — Сайёра, сочларини турмаклаб-тугиб олган, қошлари қалин дугонасининг
исми Гулюз экан. Баҳодир деганлари ўша ўнг кўзи пирпир учиб турадиган новча, чайир йигит, кўпчиган хамирдеккина оғайнисининг оти — Жаҳонгир (Вой-бўyal)

Мен ҳам кўйлак-чолворимни ечиб ташлаб бир парча
лунгида қолдим. Ахир, худо бериб, ановилар таклиф
этиб қолишса, бажону дил давраларига қўшилиш ниятида эдим-да. Шу боис ҳам телевизордан тез-тез кўз узиб,
ланг очиқ ҳужрам деразасидан мармар ҳовуз ёққа умидвор-умидвор тикилардим.

Бир пайт Маржона йигитлар билан ҳиринглашиб уй
ертўласига кириб кетди.

Қизиқсиниб қараб туравердим. Бир оздан сўнг улар
бир жуфт чарм қопламали, энсиз, узунчоқ тўшак судраклаб чиқишди.

хҲа-а, шўрликлара-а, — деб ўйладим мен кулиб. —
Тўшакка чўзилиб табиатга қайтишаркан-да... Бунинг учун
уйдан чиқмай ётишса ҳам бўлади-ю...2

Мен Роза аний дамлаб берган кўк чойни эрмакка
ҳўплаб-ҳўплаб, телевизорга паришон термулиб ўтирарканман, дам сайин ҳужрамга сиғмай борардим. Ҳанузхануз эс-ҳушим ҳовуз бўйида эди.

Бир пайт Маржонанинг таниш товуши жаранглади:

— Эй, охранник: Эй... бу ёққа қарани

Ўзимча бепарво деразадан бош чиқардим. Бироқ юратим қинидан чиққудек типирчиларди.

Шох-шаббалар орасидан чала-ярим кўриниб турган
Маржона имлаган бўлди:

— Бу ёққа келинг, бизларга қарашворинг)

Тун. Ҳаво иссиқ, дим. Уй пештоқидаги чироқ чорбоғни ҳамишагидек ола-чалпоқ ёритиб турар эди. Кўк тўла
ғуж-ғуж юлдузлар титкиланган қўрдаги чўғлардек жимирлайди.

Улкан дарахт тагидаги юмалоқ стол устида мева-чева"

солинган идишлар. У ер, бу ерда пиво ичимлигидан
бўшаган шишалар сочилиб ётибди. Ҳали очилмаган та


лай шишалар сув тўла тоғорага ташлаб қўйилган. Кичкинагина магнитофонда майин, маъюс мусиқа янграмоқда. Баҳодир билан кўкиш кўз Сайёра ҳиринглашган
кўйи ҳовузда сузиб юришар эди. ГТулюз эса чарм жилдли тўшак устида қуруқликка чиқиб қолган балиқдек
чўзилиб, бепарво сигарет чекяпти. Қумга қоришиб ёттан Жаҳонгирнинг ҳам бир қўлида сигарет, бирида
шиша, у гоҳ чекиб, гоҳ ичиб аллақандай кино ҳақида
гап сотарди: :

— ...Tom Хенкс жа қийворган. Ну, музика туфта...

Назаримда менинг ҳовуз бўйида пайдо бўлишимга
ҳеч бири эътибор бермади.

Юмалоқ стол қиррасига қўл тираб, солланиб турган
Маржона бепарво мева чайнаркан:

— Бизга олов ёқиб беринг, илтимос, — деди.

Мен унинг самбитдек яланғоч қоматидан аранг кўз
уздим.

— Хўп... Ўтинни қаердан оламиз2

Товушим алланечук титраб, ҳирқираб эшитилганидан
ўзимнинг жаҳлим чиқди.

— Ху-у, там, — деди Маржона чорбоғнинг қоп-қоронғу бир бурчагига ишора қилиб.

Чиндан-да чорбоғ деворининг тубига кесилган қари
дарахтларнинг шох-шаббалари тахлаб қўйилган экан. Бир
қучоқ кўтариб келиб ҳовуз бўйига шарақлатиб ташладим.

— Ну-у... даёшъ — деди чўчиб тушган Гулюз.

— Ока, кўп ўт керакмас, — дея ғўлдиради Жаҳонтир пиво шишасини оғзига човлаб. — Итак ҳаво иссиғу-у...

Тулюз ҳам чўзилиб ётган жойидан тўлғониб уни маъқуллаган бўлди:

— Так просто... экзотика учун озгина ёқинг, всё,

Балки бошқа вазиятда манави маҳмадоналарнинг уриб
бошини ёрган бўлардим. (Энг аввал хоказнинг шўри
қисарди) Бироқ айни чоғ гоҳ баликдек чўзилиб ётган
Гулюз, гоҳ самбитдек Маржонага кўзим тушиб ғалати
бир туйғуларга қоришиб қолган эдим. Титроғимни аранг
босиб шох-шаббаларни уймаладим.

Шу пайт... Маржона шундоққина биқинимга чўнқайиб тугурт узатди:

— Мана, ёқинг.

Мен беихтиёр гугуртга қўшиб қизнинг иссиқ қўлла



рини ушлаб олдим. Юз-кўзларимга олов сачрагандай
бўлди.

— Ҳозир... ҳозир ёқаман, — деб ғудрандим, Маржонанинг қалқиб чиққан сийналарию сонларига қарамасликка тиришиб.

Бироқ гугурт чақишим анча қийин бўлди.

— Сув тегибди, шекилли, — деб қўйди Маржона қад
ростлаб. Назаримда унинг ҳам товуши нам тортгандай
хириллаб чиқди.

Охири, гугурт чақиб шох-шаббага тутдим. Ўтин қупқуруқ бўлса-да, имиллаб оловланарди. Ўчиб қолишидан
чўчидимми ё беҳад ҳаяжонланганимданми, милт-милт
ёна бошлаган хас-чўпни кўзлаб пуфлаб юбордим. Ўт
гуриллаб ёна кетди.

— Ҳамма олов ичингизда экан-ку21 — дея шарақлаб
кулди Маржона.

Мен ҳам илжайдим. Қўлларини белига тираб солланаётган қиз қоматига қош-кўзларимни қашлаган бўлиб
панжа орасидан қараб-қараб олдим.

Олов гуриллаб ёнар эди.

Мен ўрнимдан турдиму яна беихтиёр чўккалаб кқолдим. Ахир... торгина лунгим бутун сиру синоатимни яширишга ожиз эди; Хайрият, бу орада Маржона магнитофон кассетасини алмаштириш билан овора экан. Гулюз
ва Жаҳонгир куйиб-пишиб аллақандай қўшиқчини мақтаб туришарди.

Мен бир амаллаб ўрнимдан турдиму ўзимни ҳовузга
отдим. Албатта, гумбурлаб тоғ қулагандай бўлди. Энтикканча совуқ сувга Шўнғир эканман Жаҳонгирнинг сока,
потише), дегани элас-элас қулоғимга чалинди.

Ниҳоят, муздек сув ҳароратимни босди.

Оҳиста, суза-суза теварагимга кўз ташладим. Гулюз билан Жаҳонгир ҳануз ўзаро гап сотишарди. Марxona! У лов-лов ёнаётган гулханга термилиб қўлидаги
шишадан ахҳён-аҳён пиво ҳўпламоқда. Мунча чиройли-я21

Мен шундагина Баҳодиру анави Сайёра кўринмаётганини пайқаб қолдим. У ён, бу ён сергакланиб кўз ташладим. Худди излаётганимни сезишгандай ҳовузнинг нарити тарафидаги бир жуфт арча панасидан улар чиқиб
келишди. Афт-ангорларида мамнун бир ифода. Улар
бир-бирини қучган, эркалаган кўйи шундоққина ҳовуз
лабидан юра бошладилар. Туйқус Сайёра шўхлик билан




Баҳодирни сувга итариб юборди. Йигит ҳовуз ичига
қулай-қулай қизнинг ҳам қўлидан тортиб кетди. Икковлари ҳам қувноқ қийқиришиб ҳовузга шўнғишди.

Мен уларга халақит бермаслик учун ҳовузнинг бир
бурчида туриб қолдим. Вужудимга хуш ёқаётган сувни
тарк этгим йўқ эди. Тўғрироғи, ҳовуздан чиқсам, бу
антиқа даврада қолишга бошқа баҳона тополмай ҳхужрамга қайтишдан қўркдим. (Йўк1 Ё, Хизр),

Икки ошиқ-маъшуқ бир-бирига сув сачратиб ўйноқлаша кетди. Мен ўзимни яна-да чеккароқ олдим. Шу
пайт Жаҳонгир ва Гулюз эътиборимни тортди. Улар
шундоққина қўл узатсам етар жойда чўзилишган эди.
Очиғроғи, қиз сурила-судрала йигитнинг нақ биқинига
келиб қолибди

— Пошли, юр, — дея шивирлади Гулюз йигитнинг
тирсагига сийнасини ишқалаб.

Мук тушган кўйи сигарет тутатаётган Жаҳонгир оғир
сўлиш олди.

— Уф-ф... барибир бўлмайди"да.

— Бўла-ар... — яна-да эҳтиросли шивирлади ГТулюз. —
Ҳаракат қилиб кў-ўр, даволандинг-қу...

— Гап бундамас... Сен билан духовний контакт йўқ...

— Бошқалар билан-чи27 — серзарда пичирлади қиз. —
Бирортасини эплаган жойинг борми ўзи

Жаҳонгир тағин оғир сўлиш олиб қиздан ўзини тортди:

— Дай покой, а...

— Твар1 Иплос1 — пичирлади Гулюз нафрат билан
қум ғижимларкан. — Менга бошқа яқинлашмат Шармандангни чиқазаман, показуха Ҳаммага айтаман)

— Смотри, унаштирилганмиз-а...

— Ўчир-ё1 — қиз сапчиб ўрнидан туриб кетди.

Мен беихтиёр сувга шўнғидим.

Олов бир пастлаб, бир кўкка ирғишлаб ёнар эди.

Маржона шишадаги пиводан ҳўплаб-ҳўплаб ҳануз
гулхан қаршисида, узунчоқ, йўғон ғўла устида ўтирибди. Унинг хаёлларга ғарқ кўзларида аланга аксланмоқда.

Баҳодир ҳовуздан чиқдию дарахт шохига осиб қўйилган гитарасини олиб гулхан теварагидаги бўш стулчага
ўтирди. Тинғиллатиб-тинғиллатиб ўзича чолғу пардала



рини созлаган бўлди. Сайёра тоғарадаги шишалардан
бирини очиб ичкиликдан қулт-қулт ҳўплади, сўнг Баҳодирнинг оғзига тутди.

Мен, албатта, тун бўйи ҳовузда қололмас эдим. Имиллаб қирғоққа чикқдиму таваккал гулхан ёнига бордим.
Маржона... кҳали ҳам шу ердамисано, дегандай менга
таажжуб билан қараб қўйди.

Баҳодир оҳиста қўшиқ бошлади:

Ҳамма ёқда атиргул иси,
Ҳар нарсадан излайман маъно...

Ўзи озғин, новдадеккина бўлса-да туппа-тузук овози
бор экан, қурмағурнинг. Ҳатто, пирпираб турадиган
кўзлари ҳам унга ярашарди.

Қулоғгимдан кетмайди исми,
ГТулираъно, 0, Гулираъно-о...

Мен гулханга бир-икки чўп ташлаб қўйган бўлдим.

Гулюз даст туриб ўзини ҳовузға отди. Хомуш сигарет
сўриб ётған Жаҳонгир ҳам бир зум тараддудланиб тургач, сирпанибгина сувга тушди.

Гулираъно, 0, Гулираъно-о...

Бир пайт... қўшиқ оҳангига мос бош тебратиб ўтирган Маржона андак сурилиб менга ғўладан жой берди:
Оҳиста унинг ёнига чўкдим. Беихтиёр елкаларим қиз.
елкаларига тегиб кетдию қаршимдаги олов аъзои баданимга ўрмалагандай бўлди.

Гулираъно, 0, Гулираъно-о...

Маржона ичкилиги яримлаб қолган шишани менга
узатди. Ҳатто, қувноқ қош учириб қўйди. Мен беихтиёр
шишани қўлга олдим. Ҳалигина қиз лаблари теккан жойга
лаб босиб суюқликдан қулт-қулт ютдим. Тахир бир таъм
томоқларимни куйдириб ўтди.

Қўшиқ тамом бўлди. Баҳодирга муҳаббат билан термилиб ўтирган Сайёра йигитнинг тиззаларидан қучди.

Мен ачимсиқ суюқликни буткул сипқориб бўш шишани бир чеккага улоқтирдим. Шундагина зўр бериб
ўз-ўзимни чалғитишга, шундоққина биқинимдаги қиз баданини ҳис қилмасликка уриниб ётганимни пайқадим. "
Бироқ аъзои баданим қизигандан қизиб, тобора чилдирмадай таранглашиб борар эди.




Шу орада сувга бир-икки шўнғиб чиққан Гулюз икки
шиша ичимликни кўтариб гулхан ёнига келди. Унинг
ҳўл кўкрак халтаси сирғалиб, оппоқ сийналари деярли
тошиб чиққан эди.

— Ким хоҳлайди7 — деб сўради у шишалардан бирини даврага узатиб.

Мен беихтиёр қиз қўлидан шишани юлқиб олдим.

— Маржона, сенинг Санжаринг келмагани ямон
бўлди-да, — деди Сайёра ҳануз Баҳодирнинг тиззасига
тирғалиб,

Маржона бепарво қўл силтади:

— Да, он... доим банд.

Мен ютоқиб-ютоқиб тахир суюқликдан сипқордим:
ХКим экан у, Санжар7 Б

Олов сапчиб-сапчиб, чирсиллаб-чирсиллаб ёнар эди.

Баҳодир гитарасини тинғиллатиб янги бир хонишга
шайланди. Жаҳонгир мук тушган кўйи ўз қумлоғига
қоришиб ётибди.

Мен ҳаш-паш дегунча шишани бўшатиб бир чеккага
улоқтирдим. Алланечук тетиклик, жўшқинлик бутун вужудимга ёйилди. Гулюзнинг оппоқ сийналарига, йўғон,
силлиқ сонларига ошкора тикилдим. Қиз бу ҳолни дарров пайқади. Ичкиликдан ҳўплай-ҳўплай қош учириб,
кўзларини сузиб қўйди.

Олов эшилиб-эшилиб, тўлғониб-тўлғониб ёнар эди.

— Санжаринғ совчиларини юбордимиз — дея Сайёра тағрин Маржонага юзланди.

Маржона зардали қўл силтади:

— К чёрту... керакмас...

Баҳодир қувноқ тебранган кўйи қўшиқ бошлаб қолди:

Энг гуллаган ёшлик чоғимда-а
Сен очилдинг кўнгил боғимда-а...

Маржона илкис ўрнидан турди. Турдию сип-силлиқ
орқаларини шундоққина тумшуғим тагидан диркиллатиб
ўтиб ўзини ҳовузга отди.

Шунда кўзим кўрди баҳорни,

Шунда юрак таниди ёрни-и...

Мен ҳам ўрнимдан турдим. Қўшиқ сеҳрига маст бўлиб
ўтирганлар менга эътибор беришмади.

Олов чарх уриб, алангалари бир-бирига чирмашибчирмашиб ёнар эди.




Шундан бери тилимда отинг...

Маржона{ Бир қувонч, бир интиқлик бутун вужудимни қамраб олган эди. Энтикканимча ҳовузга калла
ташладим. Мўлжални аниқ олган эканман1 Сув остида
чалқанча сузаётган Маржонанинг ёнгинасида пишқириб
бош кўтардим. Қиз чўчиб кетди. Мен ҳансираб бир қўлим
билан Маржонанинг белидан қучдим, бир қўлим эса сув
тагида қизнинг момиқ сонларини силади.

Маржона бир силтаниб қучоғимдан чиқди-да, ялт этиб
юзимга тикилди. У шунча пайтдан бери мени эндигина
кўриб тургандек эди)

— Чў, такой7 — деб пичирлади у оғзидан сув пуркаб. :

Бу пичирлаш, бу ҳуркак қарашлар мени баттар
жўштириб юборди. Энтикканча яна қиз томон интилдим.

Маржона ҳовузнинг нариги қирғоғига қараб сузди.
Мен гулхан алангасининг ёғдуларида қиз юзларидаги
нозли табассумни илғагандай бўлдим. Томирларимда қон
тобора кўпирар эди.

Маржона таъқибларимдан қоча-қоча ҳовузнинг нариги лабига чиқиб олди. (Нур устига нур) Мен ҳам бир
сапчиб қирғоққа чиқдим. Шу орада Жаҳонгир анграйганича бизни кузатаётғанини ғира-шира пайқаб қолдим.

Маржона қад ростлаб тағин қочишга шайланди. У
хаяжон ва қўрқувдан титрар, кўкраклари лоп-лоп кўтарилиб тушар эди. v

— Нима қиляпсиз71 — дея пичирлади қиз ҳансираб. — Ҳозир бақираман.

Мен қулоч ёйиб интилдим.

— Маржона...

Шаштим баланд бўлса-да овозим барибир ҳирқираб
чиқди. i

Қизнинг катта-катта очилган кўзларида гулхан шуълалари ўйноқларди. У орқасига, ҳувв, икки туп арча
томон тисарила бошлади. Мен бир сапчиб Маржонанинг
билакларидан тутдим-да қучоғимга тортдим. Қиз типирчилади. Мен лабларига лаб босдим, сўнг уни даст кўтариб арчалар панасига ўтдим. Бу ерда ўша чарм жилдли
тўшакнинг бири ер парчин бўлиб ётган экан{ Ҳануз типирчилаб, юлмоқлаб, қучоғимдан қутилишга уринаётган
қизни тўшак устига босдиму ютоққанча дуч келган
жойидан ўпа кетдим.




— Қоржов ака, қўйворинг, Қоржов ака, жо-он ака...
Маржонанинг товуши тобора майинлашиб, нозли тус
олмоқда эди... ш

ёза

— Зўрлаб қўйди-и; Номусига тегди-и1 — Жаҳонгир
жаҳонни бошига кўтариб бақирар эди.

Унинг жазавали чинқиришлари менинг шууримга анчадан сўнг — эҳтиросларим пича босилиб, эс-ҳушим тиниқлашгач бориб етди. Мен кўкракларимга юзини яшириб пиқ-пиқ йирлашга тушган Маржонани ўпиб, эркалаб
овута бошлагандим.

Қиз туйқус мени устидан итқитиб ташлади. (Билмадим, қайдан куч топди) Ҳойнаҳой, унинг ҳам эс-ҳуши
тиниқлашиб, ҳовуз бўйида тўс-тўполон бошланганини англаб етган эди.

— Ташта босиб номусига тегди) Ўлай агар, ўзим
кўрдим

Жаҳонгирнинг бўғиқ, таҳлика тўла товуши уй томондан эшитилди

Кўп ўтмай ктап-тупэ қадам товушлари, Бекқул Тўрақуловичнинг ғазабкор ғулдираши, Илмира янгамнинг Йиғлоқи қарғашлари қулоқларимга чалинди.

Апил-тапил латта-путтасини устига тортиб қад ростлаган Маржона ваҳимали пичирлади:

— Ўлдим...

Қиз увв тортиб йиғлағанича гулхан томон чопди. Мен
ҳам ўрнимдан сапчиб туриб теваракка алангладим.

Олов ожизгина, титраб-қақшаб ёнмокда эди.

Баҳодир ва Сайёра бир-бирининг пинжига суқилиб
тек қотишган. Кўзлари тўла таҳлика, таажжуб.

Тулюз алланечук асабийлашиб у ён-бу ён юринар,
ахён-аҳён, гўё унинг номуси булғангандай узун-узун панжаларини юзига босиб бош чайқар эди.

— Қани Қани у итвачча7; — деб бўғиқ ўшқирди
Бекқул Тўрақулович ҳовуз бўйига ҳарсиллаб-лорсиллаб етиб келаркан. Устида оппоқ майка-иштон, қўлида
гўшт чопқи, башараси ғазаб ва нафратдан бужмайган.

— Ва-ай, шўри-им) — дея чинқирди қоқила-сурила
сув бўйида пайдо бўлган Илмира янгам ҳам. Унинг сочлари тўзғин, устига чала-ярим кийган узун халати судроқланган, кўзлари аланг-жаланг эди.




Маржона ҳануз увв тортиб йиғрлаган кўйи ўзини онасининг бағрига ташлади:

— (Ойи-а).

Эру хотин ўртасида бетоқат типирчилаётган Жаҳонтир ҳамон куйинчаклик кўрсатарди.

— Худо ҳақи, пойлаб бориб кўрдим: Номусига тегди; Дарров уйга югурдим...

Менинг бутун вужудимни қўрқув таҳликадан кўра
уят ҳисси қоплаб олган эди. Юз-кўзларим мисдек қизиб
кетган. Беихтиёр сирғалиб ҳовузга тушдим.

— Чиқ бу ёққа, ҳароми; — дея бўкирди Бекқул
Тўрақулович менга кўзи тушиб.

У қўлидаги гўшт чопқини ҳаволатиб ҳовуз лабига
бостириб келди. Сайёра чинқириб юборди. Баҳодир Бекқул Тўрақуловичнинг қўлига ёпишди:

— Домла: Ўзингизни босинг, домла: Ўлдириб қўясиз21

— Ўлдираман уни) — баттар бўкирди Бекқул Тўрақулович тағин хезланиб, — Нонкўр, ифлос1

Гулюз ҳам чопқиллаб келиб вазабкор отанинг елкасига осилди:

— Домла, тегман Жавобгар бўлиб қоласиз, у ғирт
маст;

Бекқул Тўрақулович ҳансираб андак орқага тисарилди, бироқ ғазаб ва алам тўла кўзлари ҳануз менга қадалтан эди.

— Ока, сувдан чиқинг1 — деди Баҳодир менга қайрилиб. — Домланинг кўзига кўринманг.

Юрагим гурс-турс урганича ҳовуз лабига чиқдим.

Илмира янгам қучоғида ҳиқ-ҳиқ йиғлаб ётган Маржонанинг сочларини силаб овутарди.

— Тинчлан, қизим, қўркма. Даданг милиция чақирдилар. Қамоқда чирийди сени хўрлаган анови ислиқи...

Илмира янгам нотоҳ энгашиб ерда юмалаб ётган бўш
шишани қўлга олдию менга улоқтирди:

— Кўзгғинангга илоё тупроқ тўлсин, мараз)1

Шиша ёнгинамдан учиб ўтдию ўша арчалар тубига
пўкиллаб тушди.

Баходир ва Жаҳонгир қўярда қўймай уй томон етаклаётган Бекқул Тўрақулович ҳамон депсинар, хезланар
эди.

— Қочаман деб ўйлама, ҳайвон; — бўкирди у елкаси
оша менга ўқрайиб. — Ернинг тагидан бўлсаям топаман
сен битлиқини)




Илмира янгам ҳам Маржонани силаб-сийпалаб оҳиста уй томон юришди. Сайёра ва Гулноз бир-бирининг
пинжига тиқилган кўйи ерга тикилиб боришарди.

Олов ўрнида лахча-лахча чўғлар тутаб ётар эди.

жазз

Мен ҳужрамда бош чангаллаб ўтирибман. Гоҳ-гоҳо
жойимдан ирғиб туриб ўзимча у ён-бу ён юриб қўяман,
пушаймонлар билан гувранган бўламан. Аслида... на
қувончу ўкинч, на афсусу на қўрқув бор эди менда.
Юрагим бўм-бўш, онг-шуурим музлаган.

Уй зинапоясида Баҳодир ва Жаҳонгир чекишиб, ўзаро
хғунг-ғунгя гаплашиб туришибди. Менга қоровул улар.
Уй ичкарисида аҳён-аҳён Бекқул Тўрақуловичнинг алланималар деб қаҳрли ўшқиргани, Илмира янгамнинг ҳасратли қарғанишлари эшитилиб қолади. Икки-уч бор Маржонанинг аччиқ-аччиқ йиғлагани қулоғимга чалинадию
юракларим сирқираб кетди.

Мен, отам айтгандай, ҳаммаси бинойигина, осуда кечаётган гўзал, лаззатли лаҳзаларнинг не сабаб тўс-тўполонғга эврилганини англашга уринардим. Тусмолимча,
Жаҳонгир чиндан-да бизни пойлаган. Кўнгли тортганича томоша қилиб тургану, бизнинг эс-ҳушимиз хиралашиб, кўзлар кўрмай, қулоқлар эшитмай қолган пайт
аюҳаннос солган. Гулхан теграсида ўтирганларни ҳангу
манг қолдириб уй томон чопган, ҳайҳотдек зални бошиға
кўтариб чинқирган. Оқибатда...

Ичкарида Маржонанинг зорланиб йиғлагани яна юракбағримни ўртаб ўтди. Бекқул Тўрақуловичнинг таҳдидли
ўшқириғи эшитилди:

— Ёз, ҳаммасини ёз1 Қайсарлик қилма, у ифлоснинг жойи турма) Ҳозир наряд етиб келади, тезроқ
231

— Ёзақол, қизим, уялма, — Илмира янгамнинг
қақшаб ялингани элас-элас эшитилди. — Биламан, айбинг йўқ, анови қутирган буқага бас келиб бўлармиди.
Ёзақол, қизим, уялма...

Тун ярмидан ошган. Кўк тўла юлдузлар маъюс-маҳзун милтирашади. Чорбоғ алланечук ҳурпайиб, уй пештоқидаги чироқ ёруғидан хижолат чекаётгандек кўринади. Адлқад тераклар енгил эпкиндан шитирлашиб, гўё
тунги сирлар ҳақида шивирлашар эди.

Бир пайт дарвоза ортига гуруллаганича машина ке



либ тўхтади. Тўхтадию қоронғилик қатиға тиғрдай санчилган фара ёғдулари сўнди.

Машина шовқинидан сергакланган Жаҳонгир ичкарига югурди. Лаҳза ўтмай бўсағада ҳануз оқ майка-оқ
иштондаги Бекқул Тўрақулович (ё, ҳазрати Хизрмикан71)
довдираган кўйи пайдо бўлди. У қоқила-сурила бориб
дарвозани очди.

— Ассалому алайкум, домла...

Дарвоза ортидан Бақоевнинг таниш товуши эшитилди. У йкки нафар барваста, уйқусираган милиция ходимини чорбоққа бошлаб кираркан, Бекқул Тўрақуловичга
бош-оёқ таажжубли-таажжубли тикилди.

Домла миқ этмай уларни ичкарига бошлади.

— Телефонда овозингизни эшитиб қўрқиб кетдим, —
дея минрирлади Бақоев. — Дарров нарядни олдиму бу
ёққа ҳайдадим...

Бақоевнинг товушида ғира-шира қувонч шарпалари
сезиларди. Афтидан, Бекқул Тўрақуловичдай улуғ устоз
ҳам ташвишга йўлиқиб унга иши тушганидан мамнун
эди.

Эшик-дарвозалари темир панжарали милиция машинаси ниҳоят манзилга етди. Қўлларим орқага кишанлантанидан хўб азият чекдим.

Икки ходим менинг сирғалиб машинадан тушишимни
бетоқат кутиб туришди. Ерга оёқ босар-босмас теваракка
бир қур аланглаб олдим.

Баланд темир панжара билан ўралган, электр фонуслардан чароғон ховли. Ҳовлида ранг-баранг автоуловлар, у ён-бу ён жонсарак ўтиб қайтаётган яккам-дуккам
мундирли ходимлар кўзга ташланади.

Биз шундоққина қаншаримиздаги баланд, ойнабанд
иморат томон юрдик. Бақоев илдам қадамлар билан
йўл бошлади. Икки милиция ходими мени ўртага олишган.

— Эй, кўп аланглама, — деб қўйди улардан бири
биқинимга туртиб.

Ичкарига кирдик. Бақоев эшиги тепасига кНавбатчилик қисми, деб ёзиб қўйилган, ҳаммаёғи ойнабанд, темир панжарали ҳужранинг тирқишидан бош суқди. Алланечук Роза анийнинг ошхонасини эслатиб юборадиган
бу ойнабанд бўлмадаги сон-саноқсиз телефонларнинг бири



қўйиб, бири жиринглайди, уч-тўрт ходим уйқули товушда қўнғироқларга жавоб беришади.

Бақоев ўзидек мўйловдор, баджаҳл капитан билан
анча пайт гаплашиб қолишди. Капитан қалин, кирчил
дафтарга алланималарнидир ёзди.

Анчадан сўнг яна карвон бўлиб жўнадик. Бақоев сарбон, икки ходим ўртасида мен. Гоҳ кенг, гоҳ тор йўлаклар бўйлаб, баъзан зиналардан чиқиб, баъзан тушиб
борардик. Онда-сонда қаршимизда учраб қоладиган ходимларнинг баъзилари Бақоев билан шунчаки бош ирғаб
саломлашса, баъзилари қуюқ сўрашиб, икки-уч оғиз ҳантомалашиб қолишади.

Ниҳоят, чироқлари хира, зах ва чиркин ҳид уфуриб
турган, ертўлатоб жойда пайдо бўлдик. Ўнимиздаги эшиклари маҳкам кқулбадан гоҳ инграган, ўкирган товушлар,
гоҳ қутуриб бўкиришлар, сўкинишлар эшитилади.

кВидеосалон, шекилли7) — лип этиб хаёлимдан ўтди
менинг. Ҳувв, бир пайтлар худди шундай ертўла нусха
жойда кино томоша қилганимизни эсладим.

— Эй, у ёққа анграйма, тезроқ юр, — деб тўнғиллади орқамдаги ходим.
— Кино бўлаяптими, дейман-а7 — беихтиёр оғзим
дан чиқиб кетди менинг.

Икки ходим маъноли кўз уриштириб тиржайиб қўйишди. Сўровим қулоғига чалинган Бақоев елкаси оша мен
томон кўз ташлади.

— Ҳа, маданий ҳордиқ чиқаришялти. Сенга ҳам эртаиндин билет тегиб қолар.

Шу пайт семиз, япасқи бурун, қисиқ кўз сержант
қаршимизда юмронқозиқдек қад ростлади.

— Бўш камера борми7 — сўради ундан Бақоев.

Сержант ҳорғин, асабий бош чайқади:

— Йў-ў... Ҳаммаси лиқ.

— 99-ни оч-чи, — деди Бақоев андак ўйланиб тургач.

Сержант лапанглаб йўл бошлади.

Тор, пастқам йўлакнинг ҳар икки тарафида қоп-қора,
темир эшиклар тизилиб кетған эди. Бетон деворнинг у
ер-бу ерида бўртиқ, қалин лампалар алланечук кирчил,
хира шуъла тарайди. Ҳаммаёқ ғалати бир ваҳима, таҳдидга бурканган.

Бақоев хўмрайган кўйи менга яқин келди:

— Ҳолингдан кимга хабар берайлик2




Кўз ўнгимда ота-онам, ака-опаларим бир қур чаппар уриб ўтдию чўчиб кетдим.

— Керакмас, — дедим шоша-пиша. — Ҳеч кимга
айтманг.

Бақоев тиржайиб бош чайқади:

— Йў-ўқ, яқинларингга хабар беришимиз шарт. Адвокат топиб сени ҳимоя қилишсин, адолатли қонунларимиз талаби шундай.

Шу пайт хаёлимга Тоштемир ака келди. Айтдим.

— Ҳа, анови тренерми7 — деди Бақоев чеҳраси андак ёришиб. — Бўпти, унга хабар бераман.

Орқамдан оғир, темир эшик гумбурлаб ёпилди. Бўсағада бир зум гангиб туриб қолдим. Камерада қўланса ис
анқиб ётарди. Эшик пештоқидаги лампанинг ўткир ёруғидан кўзлар қамашади. Қалин бетон қоплама ерда ҳар
хил ҳашаротлар ўрмалаб юрибди. Камеранинг икки ёнида ётоққа мўлжалланган икки ёғоч сўри. Айни авжи
саратон бўлишига қарамай камера захкаш, муздек.

Мен жирканиб у ён-бу ён алангларканман, ўнг бурчакда буришибгина намоз ўқиб ётган йигитчага кўзим
тушди. (ҲХойнаҳой, гуноҳлари меникидан-да оғир бўлса
керак, тавбага зўр берибди.) У бир парча матони жойнамоз ўрнида тўшаб олган. Сажда пайти бетон қопламага қаттиқ урилган, шекилли, ёрилган қош- Жоронадан қон
силқиб турибди, юзлари моматалоқ.

игитча намозини тугатиб чўк тушган жойидан тураркан, менга бош ирғаб салом берди.

— Ассалому алайкум.

Беихтиёр у билан қўл бериб кўришдим.

Ёвюч сўриларнинг бирига у, бирига мен ўтириб анчагина жим қотдик.

— Сизни... нега қамашди7 — сўрадим охири ўнғайсизликдан қутилиш учун.

игитча жилмайиб елка учирди:

— Шу... 159-модда... диний масала бўйича.

Мен унга анқайиб қолдим. Очиғи, эскигина кўйлагининг у ер-бу ерига қон доғлари теккан бу йигитчанинг
иқрорига ишонгим келмади.

Ҳа, жамиятда шариат ҳукмрон бўлишини талаб
қилиб ҳукуматнинг ғашига тегиб юрган бир диний жамоа ҳакида эшитганман. Бироқ уларни кўзлари ғилай,




тишлари сўйлоқ, хунукдан-хунук махлуқлардай хаёл
этардим, тўғрироғи, матбуотдаги таъриф-тавсифлар менда шундай тасаввур уйғотган эди. Аммо... қаршимда
ҳали она сути оғзидан кетмаган, хушрўйгина йигитча
ўтирарди.

— Ҳайрон қараб қолдингиз, ё ишонмадингизми7 —
сўради у хижолатланиб,

= Йулйу. — дедим шоша-пиша, — ишонаман.

Жимжималокқдай ҳолига бутун бошли давлат билан
олишиб юрган бу йигитчага боқдиму не бир сабабдан бу
гўшага келиб қолганимни эслаб уялдим. (Эсиз жасад,
эсиз бўй...)

— Сизни нега опкелишди7 — сўради йигитча.

— Шу... — хижолатли ғудрандим, — моддасини билмайману... зўрлашда, номусни булғашда айбланаман.

Йигитча афсус билан бош чайқади:

— Чатоқ бўпти-ку... — сўнг ўйчан қўшиб қўйди. —
Аммо... лекин тушунмадим, йўқ нарсани қандай булғадингиз

Мен хкпиқо этиб кулиб юбордим. Бироқ йигитчанинг
ҳануз ўйчан турганини кўриб дарров лаб-лунжимни йиғиштириб олдим.

Тағин бир оз жим қолдик. Ҳамхонам қон силқиётган
қовоғига латта босди. Мен қаршимдаги алланечук улуғвор, хотиржам қиёфали йигитчанинг дидига мос гап излардим ўзимча.

— Мен... мен ҳазрати Хизрни кўрганман, — дедим,
ниҳоят калламга келган фикрдан қувониб,

— Ҳа-а, шунақами7 — деди йигитча ёлғондакам ҳайратланиб. — Қачон Номусни булғаётганда эмасми, ишқилиб2

Мен бу гал баралла қаҳ-қаҳа уриб кулиб юбордим.
Ҳамхонамнинг ғалати бир ўткир сўзлиги, самимияти
кўнглимда завқ-шавқ уйғотди. Йигитча ҳам кулгимга жўр
бўлди. Кулгиларимиздан бетон деворлар зириллаб кетди.

Ногоҳ темир эшик қулфига шарақ-шуруқ калит с0линди. Биз бир-биримизга таажжубли тикилдик.

Эшик бўғиқ данғиллаб очилди.

— Нима гап Қанақа шовқин2 — ўшқирди ичкарига
бостириб кирган ўша япасқи бурун сержант, қўлидаги
резина таёвини ҳаволатиб,

— Хизр кўрдик, — дедим мен унга пешвоз туриб.




Сержантнинг семиз, япалоқ юзига таҳлика оралади.
— Нима Қанақа Хизр71 — деди у теваракка аланглаб. — Бу ерга ҳеч ким кириши мумкин эмас1
игитча пиқ-пиқ кулиб юборди. Мен ошкора ххохожлаб ўтириб қолдим.
Ҳануз таҳлика билан аланглаётган сержантнинг резина таёғи ҳавони шувуллаб кесиб ўтди.

Эртаси куни чошгоҳга яқин Тоштемир ака билан учраштиришди.

Мени бошлаб чиққан милиция ходими тепасига кУчрашув хонаси. деб ёзиб қўйилган эшик ёнида оёқ илди.

— Кир: — деди у пўнғиллаб. — Ўн минут вақт.

Кирдим. Ичкарида ранг-қути ўчган Тоштемир ака у
ён-бу ён асабий юриниб турарди. Ўртада мактаб партасини эслатиб юборадиган стол, ёғоч ўриндиқ.

— Қоржов1 — деди Тоштемир ака истар-истамас
мен билан қўл бериб кўришаркан. — Еирт тентак экансан-ку21 Шарманда қилдинг одамни. Ҳаммаси чинми

ўзи
Мен бош ирваб қўйдим.
Тоштемир ака ёғоч ўриндиққа бўшашганича чўкди:
— Уф-ф... иш чатоқ. Шўргинанг қисди энди, ука1
Дарров отангга хабар берамиз.

— Керакмас.
— Керакт — Тоштемир ака стол устига тарсиллатиб
урди. — Олдини олиб гаплашмасак, қамоқда чирийсан.

вв, Бекқул Тўрақулович билан ҳазиллашма1
— Мен Бекқул Тўрақулович билан ҳазиллашганим
йўқ.
Тоштемир ака ғижинган кўйи ўрнидан туриб кетди:
— Сен серрига гап уктирганнинг ўзи аҳмоқ... Яхши...
Сен қисибгина тур, ўзим ҳал қиламан ҳаммасини...

жаз

Иззатим ошиб кетди-ёв... Қайга чақиртирса икки ходим ўртага олиб қўриқлаб боради-я21

Тоштемир ака билан қизариб-бўзаришганимиздан сўнг,
кўп ўтмай, терговчи ҳузурига чорлабди.

Жўнадик. Мени тағин узун йўлаклар бўйлаб етаклаб, обдон тинкамни қуритишди.

Терговчининг қора дерматин қопламали эшиги Қия




очиқ экан. Олдимга тушиб ҳардамхаёл бораётган қотмагина сержант ичкарига бош суқиб деди:

— Мумкинми, ўртоқ майор7 Олиб келдик1

Ичкаридан Бақоевнинг таниш товуши эшитилди:

— Кирсин1

Эшик ланг очилди. Орқамдан ходим биқинимга нуқиди:

– Юр в

Ичкарига кирдиму юрагим темирчининг босқонидай
гурс-гурс ура кетди: хМаржонаЪ

Ҳа, адашмагандим. Сап-сариқ, ялтироқ стол ёнидаги
стулларнинг бирида Маржона қимтинибгина ўтирарди.
Сочлари ёйиқ, устида бир парчагина кофта-юбка, чарм
сумкача билан яширишга беҳуда уринаётган оппоқ сонлари бир-бирига қапишган.

Маржона мени кўрдию сапчиб ўрнидан турди. Тура, тура калта юбкасини пастроқ тортган бўлди, кўзлари
пирпираганича ерга қадалди.

— Маржонахон, қўрқманг, ўтиринг, — деди тиржайиб Бақоев.

Мен уни погонлари кирчил йилтиллаган хизмат мундирида илк бор кўришим эди. Терговчи хона тўрида, ҳар
хил қоғозу папкалар тахлаб қўйилган иш столи орқасида
ястаниб сигарет чекар, қуюқ дудга кўмилган кўйи кўзларини қисиб қиз қоматига суқ билан тикилар эди.

— Гражданка Тўрақулова, ўтиринг, — деб такрорлади Бақоев қалин мўйлови остидан кинояомуз ўшшайиб. —
Бу ерда ҳеч қанақа хавотирга ўрин йўқ.

Маржона қисиниб-қимтинибгина жойига ўтирди.

Мен гоҳ ярим-яланғоч қизга, гоҳ Бақоевнинг суқли,
ҳирсли нигоҳларига кўз қиримни ташларканман, ҳалиғина ширин бир ҳаяжон, кувонч қоплаган юрак-бағримни
беаёв ғазаб, алам куйдира кетди. Қўлларим мушт бўлиб
тугилди, тишларим ғижирлади.

Терговчи ичкарига бош суққанимдан бери менга қиё
хам боқмай, ўзича беэътибор ўтирарди.

— ...хуллас, балиқ ови зўр бўлди, — деди у қизга,
ҳойнаҳой, ташрифим туфайли узилиб қолган гурунгни
давом эттириб. — Дадангиз ҳам, биз хам хурсанд...

Маржона гўё игна устида ўтирарди. Хаёллари паришон, кўзлари хона бўйлаб кезмоқда. Терговчи эса тиржайиб, сузилиб қиздан суқли, ҳирсли кўзларини сира
узмас эди.




Мен бир гувраниб қўйдим.

— Кечирасиз, — деди Маржона туйқус терговчининг
ҳикоясини бўлиб. — Мен... кетишим керак.

Бақоев оғир сўлиш олиб сигаретини кулдонга босаркан, ғудранди:

— Яхши... тезлаштирамиз.

Бақоев пишиллаб стол устидаги папкалардан бирини
очди. Қош-қобоғи уюлди.

— Ўвв, — деди у дабдурустдан менга ўқрайиб. —
Гражданин... Толмасиф... Сен Тўрақулова Маржона Бекқуловнанинг шикоят-аризасига кўра... жиноят кодексининг... та-ак, тегишли моддасига кўра зўрлаб номусга
тегишда айбланасан. Мен шикоят-ариза эгасини, — тертовчи қизга имо қилиб қўйди, — сен билан юзлаштириш
учун чақиртирганман.. 7

Мен ҳануз ғазаб ва Галамдан бўғриқиб турардим. Қайгўргадир бош олиб, улоқиб кетгим келарди. Бир амаллаб хонадан чиқиб кетишим учун баҳоналар излардим.
Ногоҳ, ўқув юртида ўқиб-ўрганганим — айбланувчининг
ҳақ-ҳуқуқлари ғира-шира эсимга тушди.

Yoron терговчи, — дедим аранг титроғимни 60сиб, Бақоев папка титкилаб бир зум жим қолган пайт. —
Ўзимни нохуш сезяпман, ҳозир ҳеч қандай савол-жавобга қурбим йўқ.

Терговчи кинояли ҳиринглади:

— Вега7 Бошқа нарсаларга қурбинг зўр эди-ку2

Шу пайт Маржона ҳам ўрнидан туриб кетди:

— Мен ҳам ҳозир хеч нарса хоҳламайман, — деди у
энтикиб. — Тобим йўқ, кўнглим айнияпти.

Бақоев бир менга, бир Маржонага таажжуб билан
тикилиб қолди. Маржона икковимизнинг ўртамизда нафрат олови ёнаётганига, ҳатто, юзма-юз туришга-да тоқатимиз йўқлигига буткул ишонди шекилли, афт-ангорида
мамнун бир ифода пайдо бўлди.

— Бемалол, — елка учирди терговчи, — адолатли
қонунларимиз бунга йўл қўяди, — сўнг ясама норозилик
билан тўнғиллади. — Хўш, қачон тобларингиз бўлади,
азизларим; Ишни тезлатиш керак, вақт зиқ.

— Эртага, — пичирлади Маржона ерга тикилиб,

Бақоев менга кинояли тикилди:

— Сиз-чи, жаноб) Эртагача қурбингиз келиб қо-"
лар-а2

Мен бош ирғаб қўйдим.




жаз

Пешиндан сўнг яна учрашувга олиб чиқишди. Қўлимни кишанлашга човланган сержант таажжубланди:

— Нега мушт туғиб оляпсан2 Қўлингни ёй, бўш қўй

— Ишқилиб ўзини бир бало килмоқчи эмасми бу21 —
деб тўнғиллади иккинчи милиционер камера ичини хавотир билан кўздан кечираркан. — Авзойи бузуқ.

Сержант ҳиринглади:

Ҳали эрталабки терговда Бақоев сал-пал думини
босий қўйди-ёв.

Мен миқ этмасдим.

хУчрашув хонажсида Тоштемир ака чарм портфел
қўлтиқлаган бир боди билан кутиб турган экан.

— Бу киши сенинг адвокатинг, — деб таништирди
устозим. — Фирдавс Шамс. Еган-ичгани қонун, не-не
каллакесарларни ҳам сувдан қуруқ чиқарган.

Фирдавс Шамс қилпанглаб, менга таъзим қилиб
қўйди. Жилмайди. Ҳатто, бўялгандек қоп-қора қош-кўзла
. рини муқом билан ўйноқлатган бўлди.

— Шу улуғ инсон вақти зиқлигига қарамай сенинг
ҳимоянгга отланди, — деб қўшиб қўйди Тоштемир ака. —
Энди бу ёғи ўзингга боғлиқ.

Адвокат ёғоч ўриндиқ устига, обдон кпуф-пуфлаб
ташлагач, оҳиста чўкди. Жигар тусга бўяб қиялатибқиялатиб таралган сочларини назокат билан силаб қўйди.

— Полвонжон ука, — дея гап бошлади у алланечук
ингичка, майин овозда. — Сиз менга ҳамма-ҳаммасини
оқизмай-томизмай айтиб беришингиз керак.

Фирдавс Шамснинг афт-ангорию ғалати товуши ғаш
кўнглимни баттар ғашлантирди.

— Нимасини айтаман, — деб тўнғилладим истаристамас. — Ҳаммаси чин... шундай бўлган.

— Ай-ай, укагинам, — деди адвокат таманно билан. — Камина ҳамма тафсилотларни икир-чикиригача
эшитиши керак.

— Ўрлик қилма, гапириб бер, — тўнғиллади Тоште
мир ака ҳам.

Ноилож, чуқур бир тин олгач, гап бошладим.

— Шу... кечки пайт домланинг қизи ўртоқларини
бошлаб...

— Бу ёғини биламиз, полвонжон ука-а, — гапимни
бўлди адвокат баттар тантиғланиб. — Сиз... сиз қизга



қандай ташландингиз, шулар ҳақида айтиб беринг... Шошилманг, томчилатиб-томчилатиб гапиринг...

— Озгина пиво ичгандим...

— Пиво-мивонғиз ҳам керакмас, нақадар жирканч...

— Эсам нимани гапирай, — энсам қотди менинг.

Фирдавс Шамс сип-силлиқ қиртишланган иякларини
кафтига тираб, қанд шимиб лаззатланаётган боладай
кўзларини сузиб, юпқа лабларини ялаб-ялаб қўйди:

— Бирдан жунбушга келиб қизни тўшингизга тортдингизми7 Ё-ё, аввал силла-аб... сийпаладингизми2 О-0,
поза қанақа эди, поза, бу жудда-а муҳим. Қиз тагингизда қийқириб юбордими, ё-ё... инқилладими-и...

Бирдан миямга қон тепиб, жаҳл билан ёғоч ўриндиқдан туриб кетдим.

— Ҳеч нарса айтмайман. — Тоштемир акага юзландим мен. — Менга бунақа адвокат керакмас.

Тоштемир ака қўлларини пахса қилиб ўшқирди:

— Ишга зарил бўлгандан кейин сўрайди-да)

Мен ғазабимни аранг босиб эшик томон юрдим.

Фирдавс Шамс ҳануз тамшанган кўйи ортимдан қараб
қолди.

Тонгга яқин кўзим илашибди. Туш кўрдим чоғи.

Тавба, шаҳарнинг қоқ киндигидаги чорраҳада ўтовимиз тикилган эмиш. Тўрт тарафда машиналар серқатнов, Бекқул Тўрақулович, Фирдавс Шамс, Бақоев ва
яна аллакимлар ёнбошлаб ётишибди. Ҳиринғг-ҳиринг кулаётган Тоштемир соқийнинг қўлида шиша. Бироқ дастурхон йўқ. Ўртада мен қип-яланғоч ҳолда чўзилиб ётган эмишман. Тоштемир соқий гоҳ-гоҳо қўлидаги шишадан оғзимга ичкилик қуяди. Атрофимдаги тўда ҳиринглашиб, пичирлашиб мени томоша қилармиш. Ногоҳ эрининг орқасидан Илмира янгам пайдо бўлди: хМаржона
қани, яшшамагур Б Мен ҳарчанд уринсам-да ҳеч ўрнимдан туролмас эмишман. Уятдан ғужанак бўлиб қолибман. Бир пайт ўтов эшиги ланг очилиб отам кириб келди. Бошида шляпа, бўйнида гулдор галстук, устида беқасам чопон. Ланг очиқ эшикдан қип-яланғоч Маржоната кўзим тушди; У ўтов ёнидаги қари итнинг бошини
силаб эркалатарди. х Маржона; Қоч, буларнинг кўзига :
кўринма, қоч, жоним)) дея ҳайқирдим мен. Бироқ овозим шунчалар заиф, бўғиқ эдики, қичқириғимни ўзим



дан бўлак ҳеч кас эшитмас эди. Бир пайт Фирдавс
Шамс киндигимдан пастга чанг солди. Бақоев китоб билан бошимга урди...

Чўчиб кўзимни очдим. Камерадаги ёғоч сўридан
қулабман. Бетон қопламасига теккан бошим зирқираб
оғрирди. Шундоққина қорнимдан сидирилиб тушган кулранг каламуш жон ҳолатида қочиб қолди.

Анча пайт ерда гангиган кўйи ўтирарканман, томоқларим қуруқшаб, юрагим гурс-гурс уриб ётганини сездим.

Тушга яқин мени яна терговчининг холасига бошлаб
кетишди.

х= Маржона келган... — ўйладим юрак-бағрим сирқираб.

Кўз ўнгимда лоп этиб қизга суқли-ҳирсли тикилаётган
терговчи жонландию оёқларим чалишиб мункиб кетдим.
Олдимдаги сержантни сузиб юборишимга сал қолди.

— Шошма, улгурасан ўша ёққа, — деди у менга
қайрилиб.

Орқамдаги қоровул ҳиринглади.

Мендан миқ этган садо чиқмаган бўлса-да, хаёлан
бақириб-чақириб борардим:

кЎртоқ терговчи, ҳаммасини бўйнимга оламан. Юзлаштириб овора бўлманг. Маржонани тинч қўйинг, нима
гапингиз бўлса, ўзимга айтинг, қизга бақраймай, тушундингизми, Маржонага олайманг. Муштларимни кўряпсиз-а, энди ҳеч нарсадан қайтмайман...э

Сержант ўша таниш, қора дерматин қопламали эшик
ёнида тўхтади. Мен бепарво; хотиржам бўлишга минг
бир тиришсам-да барибир ҳаяжонлана бошладим. Ҳалигина миямда пишитиб, кира солиб терговчига тўкиб солишга човлаган даъволарим тумандай тарқаб кетди.

— Эй, кир) — деди сержант менга, ичкарига бош
суқиб рухсат олгач.

Алланечук изтироб, интиқлик ичкарига итариб юборгандай бўлди мени. Бўсағадан довдир-совдир оёқ оширдиму кўз қирим билан уни изладим. Қани Маржона21
Наҳотки, енг-этаклари узун кўйлакка ўралашиб ўтирган
анови қиз ўша; Ана, илҳақ-илҳақ мен томон қаради,
Маржона:

Маржона мени кўрдию ўрнидан турди. Сарғишга мойил юзлари гулгун қизариб худди кечагидек ерга тикилди. Узун-кенг, кўкиш кўйлаги унга ғоят ярашган эди.




кКеча рашкдан қон ютганимни сезган экан-а215 —
шу хаёл онг-шууримга чақмоқдай урилди. Энтикдим. Ичичимдан қайнаб-тошаётган қувончимни яширолмай, кўзларим билан қизни эркалаб беихтиёр илжайдим.

— Тавба, бу қанақа туриш7 — деди Бақоев бир
менга, бир Маржонага норизо тикилиб. — Ўтиринг,
Маржонахон. Ўвв, сен са-ал лаб-лунжингни йиғиштириб
ол. Ҳали биргалашиб куламиз.

Терговчи тажанг бир қиёфада иш-папкани олдига тортиб очишга тутинди.

Деразанин: кулранг пардаси ортида кондиционер ишлаб турганиданми, ҳар қалай, хона салқин эди. Ҳаяжону қувончнинг зўридан терлаб кетган белларимга муздек
эпкин тегарди. Мен тез-тез, ихтиёрсиз равишда Маржонага кўз ташлардим: хКўнглимдагимни топибди-я21 Мени
тушунибди...

Назаримда Маржона ҳам: мен томон термилишни хоҳлардию, бироқ ботинолмасди. б

— Хўшш... — деди Бақоев томоқ қириб олиб" —
Гражданин Толмасов Қоржов Чоршанбиевич, адолатли
қонунларимизга кўра, жиноят кодексининг тегишли моддаси билан сизга жиноий иш очилди. Сиз, Толмасов
Қоржов, жиноий зўравонликда, номусни булғашда айбланасиз. — Асос — ҳурматли ва азиз фуқароларимиздан
бирининг шикоят-аризаси. Бу ерда, ҳатто, баъзи бир
гувоҳларнинг кўрсатмалари ҳам бор. Хўшш... керак пайти уларни ҳам албатта чақирамиз. Мен ҳозир шикоятаризани ўқиб, таништираман...

Бақоев сурранг, ғижимтоб варақдаги битикни қироат
билан ўқиш учун тағин томоқ қириб олди.

Шу пайт безовта ўтирган Маржона терговчи томон
қўл чўзди:

— Кечирасиз, шошманг...

— Хўшш 2 — деди таажжубланиб Бақоев. — Тинчликми2

— Керакмас, ўқиманг...

— Нега

— Керакмас, — деди Маржона лаблари титраб. —

Мен... аризамни қайтиб оламан.

Бақоевнинг қош-қобоғи уюлиб кетди. Курсисига бутун
оғирлигини ташлаб қизга саволчан-синовчан тикилди.

— Ўйлаб гапиряпсизми, Маржонахон3" Бунинг оқибати нима бўлишини биласизми3




— Билишни ҳам истамайман.

Бақоев асабий тарзда сигарет тутатди.

— Оқибати сиз учун, оилангиз учун шармандалик, —
деди терговчи заҳарханда билан. — Манави махлуққа
эса яшил чироқ. Сувдан қуруқ чиққач яна бирортасини
бориб босади. Сизга шу керакми) Бунга ўхшаганларнинг кўзини жойига келтириб қўйиш сизу бизнинг бурчимиз эмасми7 
— Мен аризамни қайтиб оламан1 — деб такрорлади
Маржона қатъий оҳангда. — Менга морал ўқиманг.

Бақоев аразлаган боладай тумшайди. Бош чайқаб хуф
тортди.

— Бу қарорингиздан дадангиз хабардормилар2 —
деб сўради у яна кинояли илжайиб. — Кейин пушаймон
бўлиб юрманг-а.

— Ўзим шуни хоҳладим.

— Маржонахон... шошманг, мен дадангизнинг олди-"
ларидан бир ўтай, кейин гаплашамиз, хўп2

Маржона ижирғаниб ўрнидан турди.

жон

Ё, ҳазрат Хизр, тушимми, ўнгим21 Учрашув хонасида мени Роза аний кутиб турган экан. Онамни кўргандай
севиниб кетдим. Бажонидил уни қучиб эркаланар эдиму
кирланиб, анча-мунча қўланса ҳид анқиётган уст-бошимдан уялдим. Йўқ, Роза аний ҳеч бир ирганмай елкамдан
енгилғина қучиб, пешонамдан ўпди, сўнг қулоғимдан тортқилаб койинган бўлди:

— Ух, тм хулиган. Тез ўтир, томоқ совиб қолади.

Мен шундагина учрашув хонасининг ўша мактаб
партасига ўхшаш столи чорбоғ дастурхонидай безатилганини пайқадим. Апил-тапил тўшалган газета устидаги
оби нонлар, ширинликлар, айниқса, чинни косадаги
буғи чиқиб турган димлама иштаҳани қитиқлаб юборди.

Ўтирдик.

— Овора бўлибсиз-да, — дедим астойдил, егуликларга интилиб. — Домилла билса сизни хафа қилади.

— Не переживай, — кулди Роза аний, — ўзлари
юборишди мени.

Чала чайнаб ютаётган ноним томоғимга тиқилиб қолаёзди. Оқсоч аёлга анграйдим: кЙўғ-е7 Б.

Роза аний меҳрибонларча елкамга қоқиб қўйди:




— Ҳайрон бўлма, овқатингни еявер, ҳаммасини тушунтираман ҳозир.
Димлама ҳил-ҳил пишган экан. Ҳаш-паш дегунча чин"ни косани яримлатдим.

— Потише, тиқилиб қоласан, — деб кулди Роза аний,

сўнг пичирлаб гап бошлади. — Ўша кеча...
ша тун мени милиция олиб кетгач, эру хотин роса
типирчилаб қолишибди.

Қахру ғазаби анча мунча босилиб, эс-ҳушини йиғиб
олган, Бекқул Тўрақулович хотинига ташвишли тикилган эмиш:

Бекор қилдик-да...2

Ҳа, шошилдик, дадаси шошилдик)) — дебди ҳовуридан тушиб, ақли тиниқлашган Илмира янгам ҳам.

хБу иш шов-шув бўлиб кетса...

4 Ва-ай, шўрим, шарманда бўламиз-ку2 15

{Шу ифлосни қаматиб. нима наф топардик-а7 (Кўчанинг йигитларига шипшиб қўйсам олам гулистон эди)

кСиз ҳам қонуний бўлсин, дедингиз-да, дадасиз,

"Ҳа, тўғри, мен фақат қонунни тан оламан, уфф...2

хЭртагаёқ дело очилади, тергов, суд... Ва-ай, всё,
ҳамманинг оғзида сақич бўламиз...

хҚизинғизга оғиз солиб юрган дўстларга нима дейMH3?»

«Baxx...»

ХУф-ф...э

хИшни тўхтаттиринг, дадажониси, ўлгур Бақоев билан эртагаёқ гаплашинг...ж.

4 Шошма-чи... Маржонанинг ўзини юборсак... Қизинг
аризасини қайтиб олса, тамом, ҳаммаси қонуний...9

ХТўғри... как раз эртага Маржонани юзлаштиришга
чақиради...

Ҳамма гап-сўзларни ётоғида эшитиб турган оқсоч аёл
сув ичиш баҳонасида залга чиқибди. Саросимаю таҳликада ўтирган эру хотин Роза анийдан ҳам маслаҳат сўраган эмиш.

кРоза, — дебди Бекқул Тўрақулович болаларча мунғайиб. — Сен ҳаётда кўп машаққат кўрган, оқила аёлсан. Маслаҳат бера.

Ҳа, йигитни милицияга топцириб хато қилдингиз, —
дебди Роза аний. — Но, не поздио, биргина йўли бор.

Эру хотин оқсоч аёлнинг оғзига илҳақлик билан тикилишибди.




кТолъёд, хафа бўлмасангиз айтаман, — дебди Роза
аний,

Бекқул Тўрақулович асабий қўл силтабди:

4Э, тезроқ гапирсанг-чи, қанақа хафагарчилик...

ХЖо-он, аний...э — мўлтирабди Илмира янгам ҳам.

КШу йигитни куёв қилингиз, всё. Ҳеч ким ғиқ этмайди...э

Илмира янгам курсидан сапчиб туриб кетган эмиш:

«Kak 5ta ta-ak. Чўпонлар билан қуда бўламанми7 Б

Лекин бека аёл бутун чорасизлигини ҳис этиб, тағин
увв тортиб йиғлаганича ўтириб қолибди.

кҚўй, куйинма, — хотинини овутган бўлибди Бекқул
Тўрақулович. — Одамларни камситиш яхшимас, мен ҳам
оддий деҳқон оиласидан чиққанман-а...

Роза аний пайтдан фойдаланиб отга қамчи босган
эмиш:

х Полвон бола, по моему ямон эмас... отличний йигит, свежий, здоровўй...2
———..Мен димламани паққос туширдим. Ялаб-юлканган
чинни коса ювгандан зиёда ялтираб қолди. Ҳам лаззатли
хўракдан, ҳам қулоққа хушёқар гаплардан маза қилдим.

— Кеча кечқурун чорбоққа Бақоев келди, — дея
тағин пичирлашга тушди Роза аний. — Тажанг, сердитий...

Бекқул Тўрақулович ўз шогирдини хушомад билан
кутиб олган эмиш. Қуюққина зиёфат устидаги суҳбат
ҳам қуюққина кечибди.

хЭнди-и... биз шундай ноқулай аҳволга тушиб қолдик, — деганмиш Бекқул Тўрақулович чайналиб. —
Жаҳл келса ақл кетар, дегандай... сал-пал қизишиб наряд чақирибмиз. Энди-и... ўзингиздан қолар гап йўқ, шу
ишни тинчитиб гум-гурс қилинг... ортиқча ғавғога тоқатимиз йўқ...9

Бақоев улоқни олдирган чавандоздай сўнарибди:

=Ҳм-м... тушунарли. Бугун қизингиз аризани қайтиб
оламан, деб хархаша қилганди... Бу сиздан чиққан фикр
экан-да...

кҲа... умуман... шундай, десак ҳам бўлади, — деб
минвирлабди устоз шогирдига мўлтираб термилганича.

Терговчи Бекқул Тўрақуловичга синчков-саволчан тикилиб тиржайган эмиш:

хИхтиёрингиз, домла... ҳаммасини қонуний ҳал қилса бўлади, лекин... идорада баъзи бировлар бу ишдан

3—2865 65



 

хабардор-да... ўшаларни тинчитиб, оғизларини ёпиш керак.

. хКарракдай очилган оғизларни ёпинг, мана, биз харажатга тайёр. Қанча керак72

Бақоев ўзича хижолатомуз қийшанглаб, қисилиб-қимтиниб нарх айтибди.

Бекқул Тўрақулович ккруглийэ суммани эшитиб ранги қув ўчса-да, тақдирга тан берган эмиш:

кБўпти, биз рози...

Лекин шогирд норизо қиёфада анча пайт тумшайиб
ўтирибди. Унинг дардини пайқаган устози секин пичирлаган эмиш. :

(Хизматингиз қадрланади, ука... ҳалиги илтимосингизни бир ой ичида ҳал қиламан...

Бақоевнинг бирдан қош-қовоғи очилиб, қалин мўйлови остида кулги пайдо бўлган эмиш.

хСиз доно, улуғ одамсиз, устоз, — дебди терговчи
қадаҳларга ўзи ичкилик қуйиб. — Сиз учун хизмат қилиш
бизга бахт.

Устоз қадахни шунчаки лабига тегизиб қўйибди.

«PaxmaT...»

Бақоев иштаҳа билан овқат кетидан овқат еб алламаҳалгача қолиб кетган эмиш шу кеча.

4 Домла, — деб минғирлабди у кетар чоғи кекиракекира, — ҳаммаси сиз хоҳлагандай бўлади. Ну... анови
тўнғиз яна ўн-ўн беш сутка таъзирини еб ётса яхши
бўлар-да... шунчаки профилактика учун...

Бекқул Тўрақулович сирли илжайибди.

хЎ-ў, укагинам, ҳақорат қилманг-а бировларни. Бу
йигит сиз ўйлаганчалик ёмон эмас...

Бақоев бақадай бақрайиб қолибди.

...Мен термосдаги аччиққина чойдан бир пиёла ичтач, ширинликларга ташландим.

Роза аний юзларимга меҳр билан тикилиб кўз қисиб
қўйди.

— Қалай2 Совчиларинг тайёрми2

Мен лаззатли таомдай бутун вужудимни яйратиб ётган қувончни яширишга ўлиб-тирилардим.

— Э-э, бизга йўл бўлсин, — деб ўзимча тўнғилладим, бир бўлак шоколадни томоғимга ташлаб. —
Ота-онаси кўнсаям, барибир Маржона менга тегмай-.
ди.

— Нега3




— Мени севмайди. Ёмон кўради...

Роза аний шарақлаб кулиб юборди. Мен чўчиб учрашув хонасининг темир эшиги томон юзландим. Йўқ,
қоровул резина таёқ ўйноқлатиб кириб келмади.

— Успокойся, — деди Роза аний кулгудан аранг
тутилиб. — Охрана ўзимиздан, гаплашганман.
— Нега куляпсиз, аний72 — деб сўрадим ўзимча

ўйчан, жиддий, Кўзларим хона деразаси ортидаги темир панжарага ўйноқлаб келиб қўнган бир жуфт мусичада эди.

— Кулмай бўладими7 Эҳ, сиз — молодёжв... қўл
ушлашиб кинога киришни, сайр этишни любовъ деб
ўйлайсиз.

— Нима, бу севги эмасми2

— Йў-ў... бу шунчаки детский эрмак, ҳавас. — Роза
аний тағин туйқус шарақлатиб кулиб юборди.

— Севги нима эса — сўрадим мен ҳам беихтиёр
ҳиринглаб.

— Кўз очиб кўрганини аёл зоти бир умр унутмайди,
вот... бу севги; Ҳамма гап шунда, уқдингми2

Роза аний елкаларимга шўхчан турткилаб, яна баралла қаҳ-қаҳ уришга тушди.

Ҳуркиб учган мусичалар чарх уриб ўйноқлай кетишди.

Камеранинг оғир темир эшиги орқамдан одатдагидек
гумбурлаб ёпилгач, Роза аний ҳалигина кула-кула чўнтагимга солиб қўйган, қат-қат буклоғлик варақни қўлимга
олдим. Хат экан.

4Қоржов ака, ҳаммаси учун мени кечиринг. Бугун
аризани қайтиб олдим. Қўрқманғ, эвазига сиздан ҳеч
қачон, ҳеч нарса талаб қилмайман. Ҳеч қанақа даъвоим, эътирозим йўқ. Сизга фақат севинч тилайман. Маржонар.

...Хатни тонг отгунча қайта-қайта ўқидим. Гўё Маржона шундоққина қучоқларимда шивирлаётгандек эди.
Нописанд чимирилган ингичка қошлар, эҳтиросга лиммо-лим юпқа лаблар, эркаликка, инжиқликка мойил
қуралай кўзлар тонг отгунча қорачиғимда қотиб турди.
Юрак-бағрим соғинчу интизорликдан ўртаниб-ўртаниб
кетди. Тонгга яқин хатни чайнаб-чайнаб ютиб юбордим.




Бақоев ўзи истаганидек хўн-ўн беш сутка профилактика учунэ мени камерада сақлай олмади. (Қонун барибир қонун-да) Орадан уч кун ўтиб навбатчи ходим
аллақанча расмиятчиликлардан сўнг мени идора эшигидан чиқариб юборди.

Дарвоза ёнида Тоштемир ака машинасини ўнгариб
кутиб турган экан. Устида жинси кўйлак-чалвор, оғзида
сақич, қўллари белда.

— Ў-ў, Қоржовбой укам1 — дея хитоб қилди у, мен
томон қулоч ёйиб келаркан. — Сенинг Хизр кўрганинг
чин, полвон

Биз бағирлашиб кўришдик.

Шу пайт машина ёнида илжайиб турган қўй қумоловидеккина қоп-қора, юм-юмалоқ, тиканак соч дўстим
Ҳусанга кўзим тушди. Юрагим алланечук орзиқиб унга
ташландим. ,

— Айтганча, отанг ҳам келган, — деди Тоштемир
ака машинага ўтирарканмиз.

Юрагим яна орзиқиб, сирқираб кетди:

— Қани отам1

— Бизникида... Аччиққина кўк чой ичи-иб ўтирибдилар. Бовани сарсон килиб юриш ноқулай-ку, тўғрими, ука

Йўк, отам аччиққина ўйларга чўмганча қуюқ оқ оралаган соқолларини тутамлаб ўтирган экан. Устарада қиртишланган бошида ола дўппи, устида енглари узун шалвираган сарғиш кўйлак, Рижим шим.

Отам бизни кўрдию каловланганича ўрнидан қўзғолди.

— Ота... — дедим аранг, бўғзимга бир хўрлик данакдек тиқилиб.

Отам бўйнимга беҳол осилган кўйи ҳирқираб йиғлаб
юборди:

— Болам...

Тоштемир ака ҳам ҳоли забунимиздан бир зум музтар тортиб, сақич чайнамай, мунғайибгина қараб турди.

Энтикиб, эмраниб фотиҳа тортдик, ҳол-аҳвол сўрашдик.

Ота, қачон келдингиз) — деб сўрадим ичим туз
қуйгандай ачишиб.

Тоштемир ака бизларни бир зум холи қолдиргиси
келди, шекилли, алланималарни бахона қилганича Ҳусанни ҳам етаклаб мехмонхонадан чикиб кетди.




Отам дастрўмолига юз-кўзларини артди:

— Тўрт кун бўлди, болам. Тоштемирбойнинг одамидан хабарни эшитиб... Ҳусанбой билан жўнай бердик-да.

— Тўрт кундан бери шу ерда ўтирибсизми7

— Ҳа, Тоштемирбой барака топсин. Мен бечорани
судракламай, сен учун кечаю кундуз ўзи чопиб юрибди.
Худога шукур, ишингни ҳал қилди.

— Кечаю кундуз чопди, дейсизми2

— Ҳа. Тингани йўқ, кўпайгур. Терговчи, оқловчи,
деганлари билан тиллашди, шуларнинг кўнглини топди... Биламан, берган уч-тўрт сўмим гўрам бўлгани йўқ.
Барака топгур, ўз ёнидан харажат қилиб...

Бақоев не сабаб кпрофилактика учуно мени сақлаб
тургиси келганини эндигина англаб етгандай бўлдим.
хУлар отамни кутишгаш — шу хаёл бутун борлиғимни
тиғдай тилиб ўтди.

Ногоҳ бостириб келган ғазаб-нафратдан кўз ўнгим
қоронғилашди.

— Ота... — дедим аранг, бор ҳақиқатни айтиш илинжида оғиз жуфтлаб.

Шу пайт меҳмонхонага Тоштемир ака қайтиб кирди.

— Қоржовбой, — деди у кафтларини бир-бирига ишқалаб. — Ванна тайёр. Би-ир мириқиб чўмилиб, кийимларни алмаштиринг. Кеча сиз учун Ҳусанбой билан бошадоқ сарупо опкелдик. Аттанг, сизни янгангиз кўрмадида, болаларни олиб қишлоққа кетганди. Янгангизнинг
ҳам.сизга атаган совғалари бор эди.

— Ҳеч нарса керакмас, — пўнғилладим унга зимдан
ўқрайиб.

Тоштемир ака хохолаб, елкамдан қучиб қўйган бўлди:

— Нозланманг, куёв бола. Қани, тезроқ чиқиб кетинг-а бу ердан, биз бова билан би-ир маслаҳат қилайлик. Сиз эшитманг, уят бўлади-я21

(Ҳаммасидан хабардор-ку бу тулки215 — яркқ этиб
хаёлимдан ўтди менинг. Беихтиёр ирғиб ўрнимдан турдим. Ҳалигина қонимни қайнатган ғазаб, алам ўрнини
алланечук ҳаяжон, қувонч қоплади.

жаз

Бекқул Тўрақуловичнинг чорбоғига совчиликка кетган отам билан Тоштемир ака кечга яқин шоду хандон
қайтишди) Қайгўрдандир Бақоев ҳам қош-мўйловлари
табассумдан ёйилиб уларга илашибди.




Отам; Ҳалигина қайғудан мунғайибгина ўтирган қария,
дўпписини дол қўйиб, қўлларини белига бодиларча тираб, чапдаст йигитлардек чақнаб турар, бир гапириб ўн
кулар эди.

Ҳусан иккимиз хонадон йўлагида довдираганча туриб қолдик.

Отам бир зум юзларимга меҳр билан термилди-да,
манглайимдан енгилғина ўпиб қўйди. Шундагина унинг
оғзидан ароқ ҳиди келаётганини пайқадим: хИчиришибди-да..

— Ў-ў, Қоржовжон — дея хитоб қилди Бақоев мени
қучоғига тортаркан. — Табриклаймиз, ука, табриклаймиз.

Тоштемир ака ҳам елкамга осилиб чўлп-чўлп ўпа кетди:

— Чин кўнгилдан қутлайман, менинг асл укагинам.
Иш битди, улоқ сенда.

— Қанақа улоқ7 Нима билан табриклаяпсизлар, тушунмадим7 — дея тўнғилладим, шилимшиқ қучоқлардан қутулишга уринарканман.

Акахонларим бир-бирига ялт этиб тикилишди:

— Ҳали бехабар-ку, a? — илжайди Бақоев.

— Сюрприз1 — ҳиринглади Тоштемир ака.

Сўнг иккови ҳам баббаравар яна менга ёпишиб ялабюлқашга тушишди.

— Сен Бекқул Тўрақуловичнинг суюкли куёвисан
энди) — хитоб қилди Тоштемир ака ҳаяжондан ял-ял
ёниб. — Чин юракдан табриклайман

Бақоев жиддий эътироз билдирган бўлди:

— Ўғиллари деяверинг, ўғиллари; Яхши куёв любой
ўғилдан азиз, тўғрими, бова7 — терговчи ҳансираб отамға юзланди.

— Тўғри) — баралла ҳайқирди отам. У мастона довдираганича меҳмонхонага кириб борарди. — Қоржовни
домилла-арбобга топширдим

Бақоев кўзларимга эҳтиром билан тикилди:

— Ана, айтмадимми7 Домлага чин ўғиллик муборак,
Қоржовжон

Мен зўраки илжайиб бош ирғаб қўйдим.

Тўрт хонали, данғиллама уй қувноқ қийқириғу ғалағовурдан данғиллаб кетди. б

Меҳмонхона тўрига ястаниб, дунёни забт этган жаҳонгирдай ёнбошлаб ётган отам аҳён-аҳён менга мамнун
ва мағрур тикилиб қўяр эди.




— Энди-и, укажонлар, би-ир маслаҳат, — дея виқор
билан гап бошлади у, икки ёнида икки вазирдек қўр
тўккан Бақоев ва Тоштемир акага бир-бир кўз ташлаб. — Шаҳарнинг урф-одатини билмадиму... бизнинг
овулларда унаштириш ҳам ярим тўй. Мен эртага саҳарлаб жўнаб кетаман. Тараддудни ка-атта қилиб, насиб
бўлса, жума куни яна қайтаман. Домилланикига тўй ҳайдаб борамиз, би-ир зиёфат берамиз. Қалай Сизлар менга
зарил нарсаларни рўйхат қилиб беринглар. Мен ҳаммасини етказиб келаман. Қалай3

Отамнинг ҳар бир сўзини бетиним бош ирғаб маъқуллаб ўтирган терговчи ва тренер (мени жер1) баббаравар қийқириб юборишди:

— Гап йўқ, боват

— Ҳимматингизга қойилмиз)1

— Энди-и, гап бундай, бова, — деди Тоштемир ака
эшилиб-тўлғаниб. — Бугун оламшумул воқеадан ярим
шаҳар хабардор бўлди. Бекқул Тўрақулович билан қуда
бўлганингиз не-не кўзурларнинг қулоғига бориб етди
Ҳозир бир ғуруҳ казо-казо оғайниларимиз шу ерга етиб
келади. Биз аллақачон телефонлашиб қўйганмиз. Биргалашиб анави хиёбондаги ресторанга чиқамиз. Бу зиёфат
мендан) Йў-йў-ў, бош чайқаманг, бова, Қоржовбой, менинг энг қадрли укам-а, уят бўлади; Ҳамма харажат
ўзимдан.

Бақоев ҳам қўлини кўксига қўйиб гапни илиб кетди:

— Нима21 Қоржовжон менга бегонами3 Харажат мендан)

Шу пайт эшик қўнғироғи устма-уст, шўх-шўх жиринглади.

— Ана, айтдим-ку, ҳозир етиб келишади, деб —
Тоштемир ака ирғиб турдию йўлакка отилди. Бақоев
ҳам инқ-синқ билан ўрнидан қўзғолди.

Дарҳақиқат, эшик очилар-очилмас бир тўп шўх-шодон меҳмонлар ичкарига ёприлди. Улар орасидаги баъзи бировлар кўзимга ғира-шира танишдек туюлмоқда
эди. Айниқса, ҳувв, ўша куни чорбоғда меҳмон бўлган
тепакал, қабоқлари қалин, ксаҳройия шаҳарлик экани
яққол кўриниб турган нусхани дарров танидим.

— 06-60, сизлар йўлдан қочинг1 — дея ҳайқирди у,
пешвоз чиққан терговчи ва тренерни ёлғондакам пўписа
билан икки ёнга суриб. — Бизнинг Олпомиш қани7 Юлдузни бенарвон урган жиянни бир кўрай...




Интизор ктоғаз мени эҳтиром ила тўшига тортди.

— Табриклаймиз, жиян, — деди у тобора тўлқинланиб. — Муваффақиятлар билан табриклаймиз. Бекқул Тўрақуловичдек одамнинг назарига тушиш осонмас...

кБекқул Тўрақуловичга совчи бормаганди, шекилли,
лип этиб хаёлимдан ўтди менинг.

Шу орада димоғимга урилган таниш атир-упа ҳиди
табрикловчилар тўпида Фирдавс Шамс ҳам борлигидан
дарак берар эди. Афсуски, у қўлтиғидаги ўша ялтироқ
портфели касридан мени қучоқлаб ўполмади.

— О-0, қутлуғ бўлсин, қутлуғ, — дея ҳиринглади
Фирдавс Шамс хийла вақт қўлимни силкилаб тураркан. — Улуғ оилага қариндошлик муборак. Камина сизни буюк келажак билан қутлайди.

Тағин талай тилакларга кўмилиб йўлакда ғангиганча
туриб қолдим. '

Негадир бозордан қайтган отасининг қўлида ўзи истаган ўйинчоқни кўрмаган боладай ўксиндим. Шундагина уй тўла одамлардан бутун вужудим ташна бўлиб турган бир сўзни илҳақ кутаётганимни пайқадим.

Меҳмонхона ғала-ғовурга кўмилди. Бақоев ва Тоштемир ака бири қўйиб-бири олиб совчилик тафсилотларини кўпиртириб-кўпиртириб гапиришга киришган, йиғилганлар эса ҳайрату ҳаяжон билан уларнинг оғзига тикилишган эди.

Уй тўрини эгаллаган отам меҳмонларнинг олқишу қутловларига мамнун-мамнун илжайган кўйи бош ирғаб, гоҳгоҳо ўзи ҳам алланималар, дея мақтаниб ўтирарди.

— Аммо-лекин, — дея тилга кирди меҳмонлардан
бири. — Векқул Тўрақулович жуда мардлар. Ҳувв, катта қизининг сепига яп-янги хЖигулизя қўшганига, мана,
ўзим гувоҳ.

— Бу куёвларига бутун бисотларини хатлаб бермоқчилар, — дея қийқирди Тоштемир ака.

Бақоев тағин жиддий эътироз билдирди:

— Ўғилларига, денг, ўғилларига.

Шу орада ўша қалин қобоқ ктоғам) Бекқул Тўрақуловичнинг қайсидир куёвими, қариндошими аллақандай
амал курсисини оппа-осон эгаллагани ҳақида андак ҳасад, андак ҳавас билан гапиришга тушди.

4Ва-ай...9, «A, худойим2, — деган ҳаяжонли хитоблар ила Фирдавс Шамс уни қўллаб-қувватлар эди.




Мен пойгакда ичимни ит тирнаб омонатгина ўтирардим. Барибир мен кутган воқеа содир бўлмади

Юрагимга шилимшиқ бир ғашлик оралаб ўрнимдан
турдиму йўлак томон юрдим. Меҳмонхонада ғала-ғовур
тобора кучаймоқда эди.

Бир пайт кимдир кўйлагимдан тортқилаётгандай
бўлди. Дўстгинам Ҳусан экан.

— Бир соатдан бери турткилайман, — деди у астойдил ўпка-гина билан. — Бир қараб қўяй, демайсан-а,
ҳалитдан...

— Кечирасан... меҳмонларга чалғиб... нима дейсан)

Ҳусан юзларимга ғалати бир мутеълик, хокисорлик
билан термилди:

— Қоржов, чин дўстмиз-а7

— Ҳа.

— Бурнинг кўтарилиб кетмайди-я, бизни унутмайсан-а энди2

— Йў-ўқ, — дедим тобора энсам қотиб.

— Биласан-ку... ҳеч омадим чопмаяпти, ҳалигача
ўқишга илашганим йўқ, — деди Ҳусан эҳтиром билан
қўлларимдан тутиб. — Жо-он, жўра, шу сезон ҳам қолиб
кетмай. Сен бир оғиз айтсанг...

Қадрдон дўстнинг қоқ оғзига қулочкашлаб туширгим
келиб кетди. Хайрият, шу пайт йўлакда узиб-узиб жиринглаб қолган телефон эс-ҳушимни ўзига тортди.

Шашт билан гўшакни кўтардим.

— Алло... эшитаман, ал-ло...

Бир оздан сўнг телефон гўшагидан энтиккан, титроқли бир товуш келди.

— Қоржов ака... Овозингиздан дарров танидим. Трубкани ўзингиз олишингизни юрагим сезганди... 7

4 Маржона) Менинг Маржонам)) — бутун онг-шууримда чақноқ чаққандай бўлди.
— Маржона) — дедим юрагим тошиб. — Менга...

менга жуда-жуда кераксан. Ҳозироқ кўрмасам бўлмайди
сени...

Маржона эркаланиб кулди:

— Келинг... кутаман сизни, умрим бўйи кутаман.
«Baxt» боғининг дарвозаси ёнида турибман. Қаердалигини биласиз-а

— Биламан...




Мен йўлак бўйлаб ҳансираганча югургилаб борардим. Дов-дарахтлар, парча-парча осмон кўз ўнгимда лоплоп чайқалар, онг-шууримда бир ҳайқириқ, бир ўкирик
чарх уриб айланар эди.

КМаржона меники бўлди, эрка, мағрур қиз меники
Севганимга етдим-ку, ахир, одамлар): Нега Қоржовни
шундай бахт билан қутламайсиз, биродарлар Ў-ў, Кенгсой, ў-ў, сирли, қадрдон дашт, ўша учрашув учун сенга
ташаккур1 Эй, мулла Мирза боважоним, ўша тилак-дуолар учун минг-минг қуллуқ сизга; Бошқа ҳеч касдан
бундай тилак, бундай қутлов эшитган эмасман ҳали. Бугун суйганим бағримда, мулла боважон, насиб этса, никоҳни ҳам ўзингизга ўқитаман, ўзингизга. Бошқа ҳеч
кимга ишонч қолмади, мулла боважон; Мени яна дуо
қилиб туринг, менга мадад сўраб туринг. Энди бу ёғи, ё,
Оллоҳ... '

Мен шашқатор қуйилаётган кўз ёшларимни артибартиб олдим.


