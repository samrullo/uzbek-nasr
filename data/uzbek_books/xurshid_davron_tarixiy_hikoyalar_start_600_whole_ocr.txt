Tarixiy hikoyalar. Xurshid Davron

Xurshid Davron

TARIXIY
HI KOYALAR

“Bibixonim qissasi” kitobidan olindi.

“Sharq”
nashriyot matbaa kompaniyasi
Toshkent
2006

AMI R TEMUR OʻGʻLINING
OʻLIMI HAQIDA RIVOYAT

Qish bilan bahor jangi — ayamajuz kechalaridan birida men sizlarga Amir Temur haqidagi
afsonalarning birini hikoya qilib berish maqsadida qo`limga qalam oldim.

Bu afsonani to`qiganlar unga qanday nom berganlaridan bexabarman, men uni “Amir Temur
o`g`lining o`limi” deb atadim. Menga uni bir do`stim gapirib bergan edi, do`stimning aytishicha, bu
qadim afsonani u talabalar shaharchasida yashagan afg`onlardan eshitgan ekan.

Afsonani hikoya qilib berishdan avval, ikki narsa haqida biroz bo`lsa-da, to`xtalib o`tmoqchiman.
Eng avvalo, “afsona o`zi nima?”, degan savolga javob izlamoqchiman. Odatimni kanda qilmagan
tarzda, o`zining nomukammalligi bilan mashhur “O`zbek tilining izohli lug`ati”ga qarayman. Mana,
lug`atning 1 jild 63-betidagi “Afsona” so`ziga yozilgan izoh: “1. Avloddan avlodga, og`izdan og`izga
o`tib kelgan fantastik, ba'zan diniy mazmundagi hikoya, rivoyat, doston... 2. Ko`chma: asossiz gap,
yolg`on-yashiq uydirma... 3. Ko`chma: aql bovar qilmaydigan, aqlga sig'maydigan mislsiz narsa, ish”.

“«Afsonaviy” so`ziga oid izoh: “1. Afsona janriga mansub bo`lgan, fantastik. 2. Faqat afsonalarda
mavjud bo`lgan, odatda yo`q, xayoliy. 3. Ko`chma: Uydirma, to`qima. 4. Ko`chma: Aql bovar
qilmaydigan, aqlga sig`maydigan, misli ko`rilmagan, mislsiz».

Agar e'tibor bergan bo`lsangiz, bu izohlarga “uydirma” so`zi asos qilib olingan. Aslida,
shundaymikan? Bir o`ris shoiri “Afsona - bu haqiqatning siniq parchalaridir” deb yozgan edi. Agar,
“afsona” so`ziga izoh bering desalar, men mana shu so`zni takrorlagan bo`lardim. Zero, har qanday
xayoliy yoki to`qima afsona ham aslida sodir bo`lgani aniq, ma'lum bir tarixiy shaxs hayoti bilan uzviy
bog`liq bo`ladi. Bobil minorasining qurilishi, Nuh to`foni yoki Samarqanddagi Shohizinda mozori bilan
bog`liq afsona bo`lsin, ularning har birining asosida tarixiy dalil - haqiqat yotgan bo`ladi. Shuning
uchun ham juda ko`p qadimiy bitiklarimiz quyidagi jumla bilan boshlangan: “Bul hikoyat agarchi
afsona tusida ersa-da, ul haqiqatdan yiroq emasdur”.

Ingliz adibi Chesterton bitganidek, afsona har qanday dalildan ham tarixiyroqdir. Dalil yolg'iz bir
odam haqida so`z yuritsa, yoki u odamlar qatnashgan voqea haqida ma'lumot bersa, afsona yuzlab va
millionlab odamlar taqdiri haqida, voqeani yuzaga chiqargan odamlar haqida hikoya qiladi. Dalil
ba'zan zamon almashishi bilan o`z mohiyatini, o`z rangini o`zgartirishi mumkin, ammo afsona abadiy

www.ziyouz.com k«yty6xonacn 1

Tarixiy hikoyalar. Xurshid Davron

o`zgarmas haqiqatdir. Tarix faqat xalq xotirasi ramzi bo`lmish asotirlar (afsona va rivoyatlar)
yordamidagina moziy mohiyatini, demak uning yuragini kashf eta oladi. Xotirasiz inson yuragi ham
quruq hujjatlar yig`indisidan farq qilmaydi. Tarix vaqt haqida emas, vaqt mobaynida yashagan inson
haqida hikoya qilmog`i zarur. Demak, u vaqt hujjatlariga emas, inson xotirasiga suyangandagina
haqiqatni ochadi. Inson xotirasi afsonalarga hamnafas bo`lgandagina tirikdir. Faqat shundagina tarixiy
dalil tiriladi. Afsona bilan hujjat (dalilning o`zaro bog`lanishi aslida inson bilan vaqt bog`lanishidir.
Tarix, deb yozadi Nikolay Berdyayev, tom ma'nodagi afsonadir...

To`xtalmoqchi bo`lgan ikkinchi masala men sizga so`zlab bermoqchi bo`lgan rivoyat Amir Temur
hayotining qaysi to`xtamida bo`lib o`tgan voqealar bilan bog`liq bo`lishi mumkin degan savolni
oydinlashtirishdir. Tarixiy bitiklarning guvohlik berishicha, Amir Temurning to`rt o`g`li bo`lib, ularning
ismlari: Jahongir mirzo (1356-1376), Umarshayx mirzo (1356-1394), Amironshoh (Mironshoh) mirzo
(1367-1408), Shohruh mirzo (1377-1447) bo`lgan. Yana shu narsa ma'lumki, ulug` Sohibqiron tiriklik
paytida, u olib borgan jangu jadalda uning yolg`iz bir farzandi — Umarshayx mirzo 1394 yilning qishida
Shom urushi paytida, Xarmatu qal'asi ostonasida — tor bir darada o`q tegib halok bo`lgani haqida
tarixiy dalil bor. To`ng`ich o`g`li bo`lmish Jahongir mirzo o`z ajali bilan 20 yoshida olamdan o`tgan. Amir
Temur vafotidan so`ng uch yil o`tgach, 1408 yilning ko`klamida uning o`rtancha o`g`li Mironshoh mirzo
Qora Yusuf turkman bilan bo`lgan janglarning birida, Tabriz yaqinida o`ldirilgan.

Xo`sh, Amir Temur o`g`lining o`limi bilan bog`liq afsona qaysi voqealar bilan bog`liq bo`lishi
mumkin. Agar uni Umarshayx mirzo o`limi bilan bog`laydigan bo`lsak, bu afsonani dalili bo`ladigan
voqealarni Shom yurishi bayonidan topolmadim. O`ylashimcha, bu afsonani afg`onlar orasida mavjud
bo`lishi bois, u Amir Temurning Hindistonga qilgan yurishi davomida ro`y bergan voqealardan
tug`ilgan bo`lishi kerak. Oxir-oqibatda uzoq izlanishdan so`ng “Temur tuzuklari”da bu afsonaga
bevosita bog`liq ma'lumotlarni topishga muvaffaq bo`ldim. Biroq, ularni so`zlab berishdan avval men
Hindiston yurishi qanday boshlanganini muxtasar bo`lsa-da, hikoya qilmoqchiman.

Hijriy sakkiz yuzinchi, melodiy 1398 yilning bahorida Amir Temur yangi bog`i — Dilkushoda mislsiz
tantanalar bilan Xizrxo`jaxonning qizi o`n ikki yashsar To`kalxonimni o`z nikohiga qabul qildi. To`y
o`choqlaridagi kul sovib ulgurmay, uning amri bilan Samarqand va Kesh oralig`ida joylashgan Taxti
Qoracha davoni osha o`tadigan yo`lni tuzatish va tog` etagida yana bir g`aroyib bir bog` bunyod etish
ishlari boshlandi. Sohibqironning o`zi bo`lsa Keshga yaqin bir o`langda qurultoy chaqirdi. Maqsadi
azaliy orzusi: Hindiston yurishi maslahatini o`rtaga solish edi.

Saltanatning muhim tadbirlari, bo`lajak harbiy yurishlar rejalari muhokama etiladigan qurultoy
Amir Temur davlatining oliy kengashi edi. Shu bilan birga qurultoy mamlakatning bosh tantanasi
bo`lib, Sohibqiron qo`li ostida birlashgan o`lkalarni boshqarish bilan band amirzodalar va boshqa
davlati arkonlar uchun xuddi jang maydoni bilan baravar, hatto undan yuqori turadigan o`ziga xos
sinov maydoni ham edi. Agar jang maydonida dilovarlik sinalsa, bu kengashda farosat va tadbirkorlik
sinovdan o`tardi. Bu sababdan bo`lsa kerak, jang maydonida qo`rquv nimaligini bilmagan ayrim
amirlar va amirzodalar qurultoy chaqirilganda sarosimaga tushib qolishar, unda qaysi bir tadbir
o`rtada muhokama bo`lishini bilish uchun bor vositalarni ishga solardilar. Illo, jahongir jang
maydonida qilich chopqilashdagi mohirlikni, qurultoyda esa o`ylab aytilgan so`zni ma'qul ko`rar, kim
aravani quruq olib qochsa, mashvaratdan quvib chiqarishdan ham qaytmasdi. Ammo bu galgi
qurultoy qay maqsadda chaqirilayotgani hech kimga sir emasdi.

Har galgidek qurultoy ko`pchilik uchun qurilgan ulkan chodirda o`tdi. Amir Temur odatdagi rasmrusmlar ado etilishi bilan, gapni cho`zib o`tirmay, Hindiston yurishi oldidan o`g`illari va amirlarning
ko`ngli, o`y-fikrlarini bilish maqsadida ularni maslahatga chaqirganini aytdi. Turkiy sulolalarning azaliy
tartibi va mukarram dasturi shunday edikim, katta og`alari va xeshlar hayot ekan, hech kim ulardan
o`tib saltanat taxtiga qadam qo`yolmasdi. Mana shu bobolar odatiga binoan qurultoydayam yoshi
ulug` shahzodalar birinchi fikr bildirish huquqiga ega edilar. Shuning uchun ham davrada
Sohibqironning kenja o`g`li Shohruh mirzo o`tirgan bo`lsa ham, birinchi so`zlash undan yosh jihatdan
ulug` Muhammad Sulton bilan Pirmuhammad Jahongir ixtiyorida edi. Pirmuhammad Jahongir

www.ziyouz.com k«yty6xonacn 2

Tarixiy hikoyalar. Xurshid Davron

bobosiga bir qarab oldi-da, uning “Xo`sh” degandek sinchkov tikilid turganini ko`rib gap boshladi:

- Hazrati Sohibqiron, Hindistonni olmoq yer yuzida o`tgan barcha podcholarning orzusi bo`lmish.
Agar ani zabt etsak, aning oltinlari ila yetti iqlimni olajakmiz. Men yurishga tayyordurmen.

Tug`ishgan birodarining bu gapini eshitib amirzoda Muhammad Sulton ham o`rnidan turdi. U
inisidan bir yosh ulug` bo`lsa-da, qotmadan kelganligi sababli undan ancha yosh ko`rinar, buni bilgan
amirzoda ko`proq ovoziga zo`r berib, kattalarga xos mulohaza istagida har bir so`zga alohida urg`u
berib gapirish lozim, deb o`ylardi. Amir Temur og`a-ini o`rtasidagi bahsni maroq bilan kuzatar va
bevaqt shahid bo`lgan o`g`liga ko`rsatolmagan mehr-marhamatini ulardan ayamasdi.

- Olampanoh, - deya ulug`vorlik ila so`z boshladi Muhammad Sulton, - inim Pirmuhammad
Jahongir aytgani rostdur. Hind mulki bag`oyat boy yurt. Ammo, siz bergan saboq hamisha yodimda.
Ya'nikim har bir ishni qilishdan avval uning amalini o`ylash joizdur. Kitoblardan ma'lumdirkim,
Hindiston yo`li ko`p mashaqqatlidur. Eng avvalo, bir necha qor bosib yotgan tog`laru kechib o`tish
mushkul daryolar, undan keyin cheki yo`q o`rmonu to`qayzorlar bordur. Ikkilamchi, maqsadga
yetguncha bebosh afg`onlar bilan jang qilish ham zarur bo`lg`ay. Yana kitoblarda aytilmishkim,
Hindistonda odamsxo`r fillar ham juda ko`p bo`larmish...

Amir Temur inisinng mulohazalarini eshitgan Pirmuhammad Jahongir bezovtalana boshlaganini
sezdi. Ammo buni bildirmay, nabirasining mulohazasi qanday taklif bilan tugashini kutdi. Qurultoy
rasm-rusmi har bir so`zni e'tibor bilan eshitish lozimligini talab qilardi. Xo`sh, qani, to`ng`ich nabirasi
nima demoqchi ekan, shuni bilsinchi. Ammo Muhammad Sulton ham inisining ahvolini sezgan bo`lsa
kerak, odatiga xilof ravishda shoshib so`zini yakunladi:

- Bu mulohazalarim ila Hindiston yurishiga puxta tayyorgarlik ko`rish lozim demoqchiman. Men
urushga shaymen. —- U so`zini tugatib, inisining yonidan joy olarkan, uning yuzidagi mamnuniyatni
sezib, ko`ngli joyiga tushdi.

Shundan so`ng sohibqironga qizidan tug`ilgan nabira bo`lmish amirzoda Sulton Husayn navbat
oldi. Amir Temur qizi Og`abegim va malika Tuman og`oning birodari amir Muhammad ibn Musodan
bo`lmish bu amirzoda bag`oyat mard, ammo beoqibat bo`lib voyaga yetganini yaxshi bilsa-da, har gal
qizining so`zini qaytarolmay, bu badbaxt yigitning gunohidan o`tib kelardi. O`z o`g`illari va ularning
farzandlariga bag`oyat qattiq turgan Sonibqiron bu hovliqma amirzodani jazosiz qoldirib kelayotganini
hamma bilar, ammo sababidan bexabar edilar. Nahotki, qizdan tug`ilgan nabira o`g`illardan suyukliroq
bo`lsa? Amir Temurning bu nabirasiga loqaydligini uning qiziga ko`rsatgan karami bo`lmay, balki
Sulton Husaynning saltanat taxtiga o`tirishga loyiq bo`lmaganlar toifasiga kirishidan edi.

- Hazrat Sohibqiron, - dedi tantanavor ohangda Sulton Husayn. - Agar biz Hindistonni ilgimizga
kirita olsak, to`rt iqlimga — Turkistonu Turon, Eronu Hindga hukmron bo`lurmiz. Qolg`on uch iqlim:
Rum, Shom, Chinni esa olmoq qiyin emasdur, albat olg`aymiz.

Sulton Husayn sanab o`tgan iqlimlarni xuddi o`zi oladigandek, allaqanday ichki kibr bilan
davradagilarga ko`z tashlab, o`rnini egalladi. Bobosi vafotidan so`ng mana shu kibr uning boshiga ko`p
g`avg`olar solishidan u hali bexabar edi.

Amir Temur so`z navbatini olgan kenja o`g`li Shohruh mirzoga diqqat bilan tikildi. Bu farzandi
boshqa zuryodlariga qaraganda, kitobga o`ch chiqdi. Unga kitob bo`lsa bas, qilich chopqilashni
unutadi. Ammo kitobxonligidanmi, so`zi, mulohazalari pishiq, o`zi ham ko`pni ko`rgan qariyadek bosiq
edi. Aytadiganini puxtalab olmasa, og`iz ochmasdi.

- Padari buzruk, hazrati Sohibqiron, - deya gap boshladi Shohruh mirzo shoshmasdan. Uning
hatto gapirayotgan paytidayam nimalarnidir o`ylayotganini sezib Amir Temurning g`ashi keldi. — Men
ajdodlarimiz bo`lmish turklarning qonunlari bitilgan kitoblarda o`qigan edimki, jahonda beshta shonshavkatli podshoh bo`larkan. Rivoyat qilg`aylarkim, bu podshohlarning ulug`ligini alohida ta'kidlab,
ularning nomlarini atamay, laqablarini olib aytg`onlar. Ya'nikim Hind podshosini — roy, Rum
podshosini — qaysar, Chunu Mochin podshosini - fag'fur, Turkiston podshosini — hoqon, Eronu Turon
podshosini - shahonshoh ataydilar. Biz hukm yurgizgan yurt hukmdori, ya'nikim shahonshoh hukmi
hamisha Hindiston mamlakatlariga joriy etilmish. Tokim Eronzaminu Turonzamin bizning ilkimizda

www.ziyouz.com k«yty6xonacn 3

Tarixiy hikoyalar. Xurshid Davron

ekan, Hindistonni ham o`zimizga tobe etmog`imiz joizdur...

Amir Temur kenja o`g`lining so`zlarini tinglar ekan, bir zum so`nggi paytlarda yuragini tunu kun
bezovta qilgan valiahd tashvishiga berildi. To`rt o`g`lidan ikkisi bevaqt ko`z yumdi. Shohruh bunaqa,
Mironshoh bo`lsa, o`ylamay ish qiladiganlar toifasidan. Mast bo`lib, otdan yiqilib kallasi lat yegandan
buyon uning betayin qilmishlari yana oshdi. Suyukli kelini Xonzodabegim yaqinda erining zulmidan
dod urib, unga bosh urib keldi. Mironshohning valiahd bo'lishi mamlakatni vayron bo`lishi demakdir.
Bunga esa aslo yo`l qo`yib bo`lmaydi. Nobakor o`g`ilni jazolashni ko`ngliga tuggan sohibqiron bu
tadbirni Hindiston yurishidan keyinga qoldirishga majbur edi.

Amir Temur sekin Pirmuhammad Jahongirga ko`z qirini tashladi. Ha, bu nabirasi havas qilgulik
bahodir bo`ldi. O`ziyam quyib qo`ygandek bobosining o`zi: qaddi qomati barvasta, yelkador, boshiyam
bobosinikidek, humdek keladi. Qoshi-chi, qoshi? Ariq chetidagi ajriqdek qalin, ko`zlari qilich damidek
tovlanadi. Fe'l-atvoriyam, bobosiniki, na yog`iydan, na o`limdan qo`rqadi. “Yopiray, - derdi ba'zan
kamdan-kam hayratlanadigan sohibqiron. — Meni tirikligimda Alloh taolo yana qaytadan yaratdimi?!
Nabirasining yolg`iz bir xislati unga ma'qul kelmasdi. Ko`pchilik boshini qovushtirishni bilmaydi.
Mardlik odamlar dilini maftun etsa, oqibatbardorlik, farosat yuraklarni abadiy bandi etishini hali
anglamaydi.

Amir Temur o'g`li Shohruh mirzodan keyin o`z mulohazasini aytishga biron bir amir
shoshilmayotganini ko'rib, hushyor tortdi. Sukut cho`zilganidan toqatsizlanib:

- Xo`sh, - dedi u baland ovoz bilan. Ammo amirlar jim o`tiraverdilar. Sohibqiron jahli chiqsayam,
ichidagini yuziga chiqarmadi. Indamay kutishni ma'qul ko`rdi. Bu baxtuchopganlar uning necha yildan
buyon Hind mulkini zabt etish haqida orzu qilishidan yazshi xabardor. Nahotki, bilib ham bilmaslikka
olsalar, jim o`tirishni ma'qul ko`rsalar? U o`zining deyarli barcha yurishlarida qatnashgan, sadoqatlarini
necha marta jangu jadalda namoyish etgan amirlarga bir-bir tikilar, amirlar esa unga bosh ko`tarib
qarashga majol topolmasdilar. Oxiri u amir Shohmalikka qattiq tikilib turaverdi. Uning bu boqishini
tuygan amir sekin bjshini ko`tarishga majbur bo`ldi.

- Taqsirimning so`zlari yo`qmi? — dedi sohibqiron bo`g`iq ovoz bilan. Amir Shohmalik o`rnidan
turishga majbur bo`ldi. Amir Temur unga: “O`tirib gapiraver” deb ishora qilgach, o`rnini egalladi. Biroz
taraddudlanib, keyin ohista arz qildi:

- A'lohazrat, sizning amringiz biz uchun vojibdur, undan yuz o`girish tuzingizni unutmoqdur. Biz bu
tadbir xayolini dillarimizdan, bamisli javohir tuynuklaridan o`tgan ipdek shoshilmay o`tkardik, - u biz
deganda amirlar Xoja Yusuf, Saribug`o, Shayx Nuriddinlarga ishora qildi. — Boringki, Hindistonni oldik
ham deylik. Biroq, u mulkda turg`un bo`lib qolsak naslimiz yo`qolmagaymu, avlodlarimiz o`z aslidan
ayri tushmagaymu, begona yurtda tillarini unutmagaymu?..

- Taqsir, - deb ning gapini bo`ldi Amir Temur xotirjam. — Biz ul-mulkda uzoq qolishni o`ylaganimiz
yo`q. Qolaversa, shuni yodda tutingkim, dilda e'tiqod butun bo`lsa, aslo naslimiz yo`qolmagay, tilimiz
unutilmag`ay... E'tiqod susaysa, til emas, imon ham unutilg`ay...

U xoturjam gapirar, ammo qoshining yig`ilib turishi, ko`zidagi o`tning yanada kuchliroq tovlana
boshlaganini payqagan amirlar Sohibqiron ichida qanday kuchli to`fon o`ynayotganini sezib turishardi.

- Ko`pchilikda shubha bo`lsa, yo`lga chiqmagan ma'qul. Shubha nafaqat aqlni, u dildagi o`tniyam
o`chiradi. Kelingiz, Tangri taologa murojaat qilaylik. Hind mulkiga yurish borasida istixora etaylik —
Amir Temur yonida turgan Qur'onni qo`liga oldi. — Tangri taolo neni buyursa, shunga amal qilg`aymiz.

Davradagilar o`sha zahot uning taklifini ma'qullab ovoz berdilar. Sohibqiron Qur'oni karimni
oldidagi shira ustiga qo`ydi, chuqur nafas olib, biroz sukut saqladi-da, ko`zini yumib kitobni ochdi. U
avval ochilgan sahifadagi oyatni ichida o`qidi, so`ng baland ovozda takrorladi:

- “Ey, Rasululloh, kofirlarga va munofiqlarga qarshi jahl qilg`il”.

Amir Temur bir chetda turgan mavlono Faxriddin qoriga tikildi. Mavlono Sohibqiron istagini uqdi,
ohista o`rnidan turib oyat mazmunini izohlab berdi. Amirlar mavlononing izohini eshitgach, boshlarini
egib, jimib qoldilar.

- Xo`sh, - dedi Amir Temur.

www.ziyouz.com k«yty6xonacn 4

Tarixiy hikoyalar. Xurshid Davron

Ammo bu gal ham amirlar o`z fikrlarini aytishga shoshilmadilar. Buni ko`rgan sohibqiron jahlini
yashirolmadi.

- Taqsirlarim, nechun jimsiz? Yo Alloh taolo hukmi sizga hush kelmadimi?.. Men sizni saltanatim
ustunlari deb bildim, hamisha izzatingizni unutmadim.

Siz esa unutdingiz... Sababi nedir? Siz bilmasangiz, men yaxshi bilurman. Turgan suv sasiydi,
yurgan odam yasharadi. Agar siz toliqqan bo`lsangiz, ilgingizda mador qolmog`on bo`lsa, lashkarni
topshiring. Necha-necha bo`z yigitlar bizgayam navbat yetadimu, deb kutib turg`aylar. Alloh guvoh
Hindistonni siz emas, shul o`g`lonlar albat zabt etg`ay...

Sohibqironning vajohatini ko`rib, ayniqsa, uning so`nggi so`zlarini eshitgan amirlar birin-ketin
o`rinlaridan turib avf tiladilar. Amir Temur ularning so`zini xotirjam eshitib dedi:

- Siz ila ne-ne jangu jadallarda bo`ldim. Siz menga, men esa sizga suyandim... Har qancha
yuragimni qon qildingiz, avf etdim. Butun boringg`iz, ertagacha o`ylang'`iz...

Ertasi davom etgan qurultoy ahli bir ovozda bo`lajak yurish rejasini ma'qulladilar. Dili ravshan
tortgan Amir Temur qo`l ko`tarib, zafaru fath fotihasini o`qidi.

Qurultoydan yarim oy o`tar-o`tmas, Sohibqiron boshchiligidagi ulkan qo`shin Qashqadaryo
vohasini tark etib, Termizga yaqin yerda Jayhundan kechib, Xuroson hududiga o`tdi.

U butun yoz davomida Andarob degan joyda bo`ldi. Sakkiz yuzinchi yil zulhijja oyining boshida —
1398 yilning avgustida Amir Temur Panjshir daryosi yoqalab Qobulga qarab yo`naldi. Shu terda unga
bo`lajak yurishda omad tilagan Oltin O`rda elchilarini qabul qildi. Elchilar bir necha muddat o`tib
qaytishga ruxsat so`ragandan keyin, ularning karvonini qo`riqlash uchun bir guruh askar ajratdi. U bu
ishni elchilarni o`ylab emas, shu karvon bilan dorilmulkka qaytish lozim topilgan Saroymulkxonim bilan
Shohruh mirzoning o`g`li, to`rt yashar nabirasi Muhammad Tarag`ay xavfsizligini ta'minlash uchun
qilgan edi.

Bundan o`n yetti yil avval qo`lga kiritilgan Xuroson mulkining bu qismi hamisha notinch bo`lib
kelgan. Hindiston yurishini maqsad qilgan Sohibqiron shu sababdan ham qo`shin ortini
mustahkamlash niyatida Kobulni tark etib, Sulaymon tog`lari yaqinida yashagan afg`on qabilalari va
isyonkor qora kiyimlilar — siyohpo`shlar nomi bilan mashhur isyonchilarni tavbasiga tayantirish,
o`zining ko`nglini tinchlantirish bilan mashg`ul bo`ldi. Qolaversa, bu tadbir Hind sultonini chalg`itishning
yo`li ham edi. Go`yo o`zini Hindistonni zabt etish uchun emas, mana shu bebosh qabilalarni itoatga
keltirish uchun kelgan qilib ko`rsatmoqchi bo`ldi.

U vaqt yetishi bilan o`ttiz ming askarga rahbar bo`lmish amirzoda Pirmuhammad Jahongirga
Sulaymon tog'`ini oshib, Sind daryosini to`xtamay kechib o`tib Mo`lton viloyatiga, amirzoda Muhammad
Sulton bilan amirzoda Rustam boshchiligidagi o`ttiz minglik qo`shinga esa Sind daryosi yoqalab
Kashmir tog`i etagidagi yo`ldan yurib Lohur viloyatiga bosqin qilishga farmon berdi. O`zi bo`lsa
qo`shinning asosiy qismi — g`ul bilan Badaxshon tomonga yo`naldi va tog` oshib Hindiston sarhadlariga
bostirib kirdi. Hindiston yurishi haqida boshqa bir hikoyamizda batafsil to`xtalish niyatimiz borligi
sabab, biz asosiy maqsadimiz — sizga so`zlab bermoqchi afsonani keltirib chiqargan voqealarga
o`tishni ma'qul ko`rdik.

Amir Temur, yuqorida aytganimizdek, qo`shin ortini mustahkamlash maqsadida afg`on qabilalari
tomonidan vayron etilgan bir qator qal'alarni qayta tiklatgan va ularda o`z odamlarini qoldirgan edi.
Mana shu qal'alarning biri Irob qal'asi edi. Pirmuhammad Jahongir Mo`ltonga yurishi oldidan o`ziga
sodiqlik so`zini aytgan Lashkarshoh afg`onni mana shu qal'aning kutvoli qilib tayinlagandi. Amir Temur
qo`shini Hindistonga qarab yo`lga chiqishidan foydalangan karkas deb atalgan afg`on qabilasining
boshlig`i Muso afg`on kelib qal'ani qo`lga kiritdi va kutvol Lashkarshoh afg`onni qatl etdi. O`ldirilgan
og`asining qasosini tilagan Malik Muhammad Sohibqiron huzuriga bosh urib bordi. Amir Temur uzoqni
ko`zlab ish tutdi: go`yo bechora inining o`tinchiga quloq solmagan bo`lib, uni qamab qo`yishni buyurdi.
So`ng Muso afg`onga huzuriga kelishni talab qilib yorliq yubordi. Muso afg`on kelgan chopardan qon
o`chi talab qilib borgan Malik Muhammad qamoqqa tushganini eshitib , xotirjam tortdi. Ammo Amir
Temur qo`shini qal'aga qarab kelayotganidan voqif bo`lgach, unga peshvoz chiqib, qal'ani peshkash

www.ziyouz.com k«yty6xonacn 5

Tarixiy hikoyalar. Xurshid Davron

qilishni ma'qul deb topdi. Ammo u o`z askarlaridan biriga Amir Temur qal`aga kirishi bilan o`q uzib, uni
halok etishni buyurgan edi. Ammo pastkash niyatiga etmadi. Uzilgan o`q xato ketdi. Muso afg`on
qilmishiga yarasha jazolandi, u qatl etildi.

Aynan mana shu voqea yillar o`tib afsonaga asos bo`lganiga shak-shubha yo`q. Lashkarshoh
afg`ondan avval qal'ada Pirmuhammad Jahongir turgani uchnmi, afsonada Amir Temur o`g`lining
o`limi haqida gikoya qiladi. Nabiraning o`g`ilga aylanishi esa faqat afsonalarda emas, hatto tarixiy
kitoblarda uchrab turadigan holdir. Qolaversa, Pirmuhammad Jahongir Amir Temurning kenja o`g'li
Shohruh bilan deyarli tengqur edi. Endi navbat afsonaga..

Dunyoning to`rt tarafiga ko`z tikkan Sohibqiron Amir Temur qo`shini jangari afg`on qabilalari bilan
bo`lgan og`ir jangu jadaldan so`ng daryo yoqasida qo`qqayub turgan ulkan qoya ustidagi qal'ani qo`lga
kiritdi. Qal'a juda kichik, ammo baland devor bilan o`ralgani uchun g`oyatda kuchli istehkom edi.
Shuning uchun ham qal'aning qo`lga kirishi qiyin bo`ldi. Aniqrog`i qiyin bo`lishi mumkin edi. Ammo
kutilmaganda qal'a xiyonat tufayli uning qo`liga juda oson o`tdi.

Xiyonat qal'a jiybaxona boshlig`i tomonidan bo`ldi. U dastlab maktub qatib bog`langan yoy o`qini
Sohibqiron askarlari tomon uchurib, tun yarimdan og`ganda mag`rib tomondagi darvozani ochajagini
xabar qildi. Munshiy xatni unga o`qib berar ekan, hukmdor hali aftini ko`rmagan jiybaxonachidan
qattiq nafratlandi. "Ko`rnamak", - deb o`yladi u munshiy xirgohdan chiqib ketgach. U uzoq o`yladi.
Hurmdorlari bergan tuz haqini unutib, vafodorlik va sadoqatni bir chekkaga yig`ishtirib, uning oldiga
ne-ne odamlar bosh urib kelmagan. Lekin u har safar bu xoinlarni la'natlagan. Tuz haqi va
vafodorlikni unutib, xizmat vaqtida o`z sohibidan yuz o`girib uning qoshiga kelgan har bir yuzsizni
o`ziga va saltanatiga eng yomon dushman deb bilgan.

Zero, ular o`z sohibiga vafodorlik qilmagach, unga qilarmidi?

Ammo Sohibqiron xiyonatdan foydalanishdan yuz o`girmas, undan ustalik bilan foydalanardi. Axir,
qay bir sarkarda o`z jangchilarining bekordan-bekor qurbon bo`lishidan saqlaydigan yo`ldan
foydalanishni istamaydi. Xiyonat inson yuragini qurt kabi kemirgan fasoddan, mamlakatda loqaydlik
tufayli yuzaga chiqqan parokandalikdan, xullas, ham ustki tanazzuldan tug`ilishini u yaxshi bilardi. Shu
sababdan ham har lahza har bir sipohiy, har bir qo`shin boshlig`i, har bir amir boshi ustida uning qahri
aylanib turishi zarurligini unutmas, ularni umid va qo`rquv o`rtasida tutishni lozim ko`rardi.

Agar jiybaxonachi xiyonatga yuz tutgan ekan, undan foydalanmog'i savob, illo uni bu harom
yo`ldan qaytarishning iloji yo`q. Iloji — o`lim.

Qal'a tongga yaqin g`arbiy darvozaning kutilmaganda ochilishi tufayli uning qo`liga o`tgach,
qarorini farmonga aylantirib, qal'a qutvoli bilan jiybaxona boshlig`ini o`limga buyurdi.

Bir-ikki kun lashkarga dam berib bo`lgach, sohibqiron qal'ada o`g`li boshliq qo`shinni qoldirib,
boshqa shaharlaru qal'alarni zabt etish qasdida shitob bilan otlanib, yo`lga tushdi.

Yo`lga tushgan qo`shindagi askarlarning son-sanog`i yo`q edi. Ularning otlari ming farsangdan
ortiq yo`l bossayam hali toliqmagan va shamoldek uchqur, qilichlari olmosday o`tkir, yuraklarbga
qo`rquv tushmagan edi. Qo`shin shunday shiddat bilan borardiki, go`yo saraton mahali qamishzorga
tushgan o`tdek to`xtovsiz edilar. Boshlaridagi simobiy dubulg`alar kun tig`ida yalt-yult tovlanar ekan,
o`sha zamonda yashagan muarrix ta'riflagandek, “qo`shin kejim, zirh va javshanlar ko`pligidan temir
tog`i kabi edi, go`yo temir tog`i erib ketib, daryo bo`lib oqub borar, bu qoim yuz ming koinotni yutib
yuboradigan ulkan nahangdek jilvagar edi”.

Bu qo`shin o`tgan yo`llar changi hafta o`tmasdan to`xtamas, bu temir oqim to`xtab hordiq olgan
yam-yashil o`langlarda qayta o`t unmas. O`t unishi uchun yomg`ir asrlar davomida otlar tuyog`idan
ezilib o`lgan tuproqni yumshatishi, quyosh yuz yillar mobaynida bu taqir maydonlarga o`z mehrini
tinmay sochmog`i kerak edi. Olis tog`lar qoyalari ustida poda o`tlatib yurgan afg`on cho`ponlari
biyobon o`rtasida to`satdan paydo bo`lgan simobrang daryoni ko`rib, Alloh taoloning irodasidan

www.ziyouz.com k«yty6xonacn 6

Tarixiy hikoyalar. Xurshid Davron

hayratlanib, tasannolar aytishardi.

Mana shu ulkan qo`shin to`xtab Sind daryosi sohilida hordiq olayotgan paytda Amir Temurga kunikecha zabt etilgan qal'adan chopar kelganini aytdilar. “Kirsin!” — dedi Sohibqiron daryodan urilgan
salqin shabadadan ohista tebranib turgan xirgoh pardalariga tikilganicha. Amir Temur yugurib
ichkariga kirgan choparni tanidi. U shahzoda o`g`li xizmatida yurgan uyo`g`lonlarning biri edi. Uyo`g`lon
kira solib, tizza cho`kib va boshini egib, siniq ovozbilan so`zladi:

- Onhazrat, shum xabar keltirganim uchun boshimni oling.

Uning bu so`zini eshitgan Amir Temurning bir mo`yi ham qimirlamadi. U huzuriga kirgan sonsiz
choparlardan bu so`zni necha marta eshitgan, sanasa, sanoqdan adashmog`i mumkin. Ko`pincha bu
so`z bilan boshlangan xabarlar uning qulog`iga yetishga ham arzimas bir gap bo`lib chiqar, Sohibqiron
odamlarning vahimaga o`chligidan hayron qolardi. Birdan o`yiga: “Nahotki, o`g`limga bir gap bo`lgan
bo`lsa?” degan gap keldi-da, sergak tortdi.

- Sening joning Allohniki, oldin so`yla, agar Alloh oldida javobgar bo`lsang, boshing shaksiz
kesilg`ay. Agar menga nisbatan aybli bo`lsang, hukmni mashoyixlar ayturlar...

- Avval bir qoshiq qonimdan keching, onhazrat, - dedi uyo`g`lon sapchadek kichik boshini
ko`tarmay.

Amir Temurning g`azabi qaynadi. “Nima balo, bu sakbachcha, mening irodamni sinamoqchimi?”

Birdan daryodan esgan shabda yuziga urildi-yu, Allohning bu ne'matidan yana ko`ngligi
xotirjamkik cho`kdi.

- Kechdim, gapir, - dedi horg`in tovush bilan Sohibqiron.

Chopar ortiq paysalasa, aytadigan gapi o`zi bilan rixlatga ketishini angladi-yu, boshini sal ko`tardi.
Shunda ham hukmdorning yuziga qarashga jur'at qilolmay, gap boshladi:

- Ulug" Sohibqiron, siz qal'ani tark etgandan so`ng la'nati yog`iylar nogahon uni qamal ayladilar.
Necha kun jang bo`ldi. Ammo kuchimiz ozlik, zahiramiz nosozlik qilib mag'lub bo`ldik. Yog`iylar qal'aga
biz bilmagam yashirin yer osti yo`ldan kirib oldi. Qal'aning qo`ldan ketmog`i ayon bo`lgach, bemonand
shahzoda meni sizning huzuringizga jo`natdi. Necha o`limdan qolib, ming g`avg`o bilan qal'adan
chiqishga muvaffaq bo`ldim.

- O`g`limga nima bo`ldi, u tirikmi? — deb sekin so`radi Amir Temur. Uning ovozidagi sovuqdan
choparning etlari jimirlab ketdi. So`ngra zo`rg`a ovoz chiqardi:

- Bilmayman, Sohibqiron, bilmayman — uning jag`lari titrardi, - Men qal'adan chiqish sa'yharakatini qilayotganimda, jang jiybaxona oldida borayotgan, o`g`lingiz jangning o`rtasida edi.

Amir Temurning ichiga o`t tushgandek bo`ldi. Sekin atrofida turgan ichkarilaru nombardorlarga
razm soldi. Biror bir ko`z ochiqdan-ochiq unga tikilib turganini ko`rmadi. Ammo, hammaning yuzida
tashvish alomati zohir edi. U bir dam o`yga botib turdi-da, sekin pichirladi:

- Hozirning o`zidayoq qo`shin yo`lga otlansin. Yog`iylar munosib jazolonsunlar. O`g`lim tirikmi,
o`likmi topilsin.

Nazarida farmonini qo`shinga yetkazishga javobgar tovachi sust harakat qilayotgandek tuyuldi. Bir
harakat bilan o`rnidan irgi`b turdi-yu, g`azab bilan baqirdi:

- Bo`g`ozmisan, onag`ar. Agar yana shunday paysallasang qorningni yorib, qoningni oqizganim
bo`lsin.

Pak-pakana, qorindor tovachi xirgohdan o`qday otilib chiqdi. “Xudo bir asradi, xudo bir asradi!”
degan o`y chopib borayotgan tovachining miyasini kemirardi.

Dam o`tmay temir tog` erib, ulkan oqinga aylandi va kechagina o`tilgan, hali chang-to`zoni
bosilmagan yo`llardan ilondek buralib oqa boshladi. Endi bu qo`shinning shiddati yana ham jadal,
navkarlar dilida qasos o`ti yonar, otlar qamchi zarbidan alamzada yo`rtib borar edilar. Temir oqim bir
necha kundan so`ng dushman qo`liga o`tgan qal'ani uch tomondan o`rab oldi. To`rtinchi tomonda esa
yuksak qorli tog`lardan tushib hali qo`lga o`rgatilmagan beasov toydek hapriqib, guvillab ulkan daryo
oqib turardi. Agar o`sha tog`lar tomonda poda o`tlatib yurgan o`sha afg`on cho`poni hozir qal'a
tomonga ko`z tashlay olganida edi, ulkan biyobon qa'rida tug`ilgan noma'lum simobrang daryo ulkan

www.ziyouz.com k«yty6xonacn 7

Tarixiy hikoyalar. Xurshid Davron

qoyaga - qal'aga urilib ikkiga bo`linib asrlar davomida oqib turgan o`zlariga tanish daryoga
qo`shilayotganiga ko`zlari tushardi.Agar ular ertasi ham o`sha tomonga qaraganlarida edi, kechagi
birdan paydo bo`lgan simobrang daryo yo`qligini, ulkan qoya atrofida esa ulkan qo`l paydo bo`lib
qolganini ko`rgan bo`lardilar. Bu ko`l kechasi olov komiga aylanib, undan taralgan yog`du yuksak
tog`larning qorli cho`qqilariga urilib, ularni nimqizil rangga bo`yaldi. Bu qal'adan yiroq-yiroqlardagi
qishloqlarda va chaharlar aholisi olislardan kelayotgan yer zirillashiga vahima bilan quloq solishar,
allaqanday noma'lum, shu sababdan qo`rqinchli halokatlardan darak beruvchi g`aroyib manzaraga —
yuksak tog` cho`qqilarining qori alvon rangga bo`yalib tovlanishini ko`rib dahshatga tushardilar.

Eng qo`rqinchlisi, noma'lumlik edi. Noma'lumlik ularni o`zlari asrlar davomida yashagan
maskanlarini, molu mulklarini tashlab g`arq pishib yotgan tutlar hidi anqib turgan chorbog`lar oralab
o`tgan yo`llar orqali bu vahimadan bexabar va aldamchi farog`at og`ushida uxlayotgan o`lkalarga
ketishga, bu noma'lumlikdan yosh kelinchaklarning ko`ksida suti qurib, hali kindik yarasi bitmagan
chaqaloqlar yig`isi otalarni yarim kechalari turib olisda tobora qizilashib tovlanayotgan tog`larga
notinchlik bilan uzoq boqishga majbur qilardi. Yer zirillashi to`xtagani bilan ularning yuragidagi
zirillash battar avj olardi. Ular o`sha tuni bilan nimqizil rangda tovlangan tog`lar tomondan biror bir
xabar kelarmikan deya ilonizli yo`llarga intiq boqib kutishar; ammo nomoz paytidagi kentlar
ko`chasidek bu qadimiy yo`llarda biror kishining qorasi ko`rinmasdi. Noma'lumlik tomonga qarab borib,
u yoqdan biror gap olib kelishga hech kim jur'at qilolmasdi. Undan ko`ra ular keng dashtda dushman
lashkari bilan yuzma-yuz turib jang qilishga rozi edilar. Ammo dushman o`sha noma'lum tomonda edi.

O`sha noma'lumlik tarafda, kechalari nimqizil rangda tovlangan tog`lar tomondan oqib tushgan
daryo yoqasidagi qal'ani Amir Temur qo`shini iskanjaga olgan edi. Sohibqiron qal'aning sharqiy
darvozasi ro`parasida sarkob tiklashni buyurdi. U qal'aga taslim bo`lishni talab qilib nishon jo`natmadi.
U sarko`b tiklanishini va sharq tomondan oqib kelayotgan temir oqimni mana shu sarkob poyida
yig`ilishini ham kutib o`tirmadi. O`rtada beomon jang boshlandi. Amir Temur ham xudoning bir
bandasi kabi, olisdagi qishloqlarda yashagan fuqarolarga o`xshab noma'lumlikdan qo`rqardi. AMmo u
noma'lumlik qarshisida qo`l qovushtirib o`tirishni yoqtirmasdi. U har qanday jumboq yechilgandan
keyingina yuragida farog`at topajagini yaxshi bilar; bu jumboq, bu noma'lumlik —- farzandning qismati
uni qiynagan sayin, u mana shu noma'lumlikni yo`q etuvchi quroli — qo`shinlarini jangga soldi.
Ko`zlarida ham qasos olovi, ham o`g`il tashvishi baravar aks etgan Amir Temur tundayam askarlariga
dam bermadi. Har yer-har yerda yoqib qo`yilgan gulxanlar yorug`ida qal'aning to`rt darvozasi yonida
beomon jang davom etdi. Yugan-suvloqlarini chaynab, og`zi ko`piklangan bezovta otlarning qo`rqinchli
kishnashi, kuragiga botgan yoy o`qi og`rishidan dunyoni buzib baqirayotgan jangchilar , palaxmonlar
otgan toshlar gursillab devorlarga, darvozalarga urilishidan taralgan bo`g`iq tovushlar, guruh-guruh
jangchilar goh oldinga, goh orqaga chopganlarida zilzila paytidagidek yerning silkinishlari orasida
allaqachonlar tiklangan sarko`b ustidagi xirgoh yonida turgan Sohibqironning: «Bosing! Bosing!»
degan hayqirigi!..

Jang avjiga chiqqan yarim tunda tinim bilmay yo`l bosib, kela solib jang boshlagan hukmdor
ko`zining bir zumgagina yumilganini bilmay qoldi. Shu bir zum ichida u tuch ko`rdi.

Osmonu falakdan quyulgan kumish shu'la og`ushida bir ayol belanchak tebretardi. Belanchak
iplari qayerga osilgani bilinmasdi. U ayolni tanidi — u Tegina Mohimbegim, onasi edi. AmMmo beshikda
o`g`li yotardi... “Ota — dedi o`g`li jilmayib, - Ota...” Birdan o`g`lining tovushini eshitdi. “Onajon!...”

U birdan uyg`onib ketdi-yu, sarko`b poyida yotgan yarador jangchilardan birining bo`g`zidan
chiqqan o`lim oldi nolasi uni uyg`otib yuborganini bilmadi. “O`g`lim!” — shivirladi birdan dili yonib
o`zidan-o`zi. Sohibqiron ko`zidan sixib chiqqan bir tomchi yoshda gulxan yorug`i aks etgandek bo`ldi. U
o`sha zahoti ko`zlarini yengi bilan artib, hech kim sezmadimi, degandek atrofiga nazar tashladi.
Hammaning xayoli jang maydonida edi. Faqat uning hamma yurishlarida qatnashgan qari munajjim
osmonga bezovta tikilardi. Qariya Sohibqironning o`ziga tikilganini sezib, o`girildi. Amir Temur
munajjimni yoniga chorlab, bezovtaligi sababini surishtirmoqchi bo`ldi. Ammo xayoli bo`lindi. Askarlari
sarko`b qarshisidagi darvozaga o`t qo`ygan edilar. Qoramoy sepilgan ulkan naqshkor darvoza o`tga

www.ziyouz.com k«yty6xonacn 8

Tarixiy hikoyalar. Xurshid Davron

mahtal turgandek lovillab yona boshlagandi. Olov pastdan tepaga jadal o`rlab, darvoza ustunlariga
urilib ularni qorartirardi.

Ammo to`satdan havo buzilib, kuchli shamol qo`zg`aldi, bir-ikki tonchi tomgandek bo`ldi. Shuni o`zi
kifoya bo`ldi-yu, gulxanlar o`chdi, yonayotgan darvoza ham omon qoldi. Biroq, bu jang shiddatini
susaytirmadi, muhosara kuchaygandan kuchayar, har ikki tomon bir-birini ayashni xayoliga ham
keltirmasdi.

Jang avjiga chiqqan sayin Amir Temurning g`azabi kuchayar, atrofida turgan nombardorlar sohibi
taxtning qahrini ko`rib, nafaslarini ichlariga yutgan holda sukut saqlashardi. Faqat qal'a tarafdan
kelayotgan suron bu sukutni eshitishga yo`l qo`ymasdi. Temir oqim qal'a devorlariga bo`ron paytida
quturgan dengiz to`lqinlaridek borib urilar — sada ketidan hazora, hazora ketidan qo`shin kelardi.
Manjaniqlaru arradalar qal'a devorlarini buzish uchun tinmay ishlar, cho`moqlaru xarbalarning birbiriga urilgandagi jaranglar to`xtamasdi.

Tong yaqinlashib, atrof yorisha boshlagan g`ira-shiralikda Amir Temur amri bilan yasovulboshi
qodirandozlarni ishga soldi, ularning yoydan bexato o`q uzishlari tufayli shahrband ustidagilar tutdek
to`kildilar.

Oxiri sabri tugagan Sohibqiron xirgoh ayvonidagi o`rnini tark etib, bu holdan vahima tushgan
qurchilar o`rovida pastga - qal'aga yaqinroq borishga, bu bilan askarlari ruhini ko`tarishga qaror qildi.
U shiddat bilan sarko`bdan tushib borarkan. Zaxira ortilgan aravalarning birining yonida o`chib qolgan,
ammo daryo tomondan esayotgan salqin shamoldan qip-qizarib tovlangan gulxan cho`g`lariga
qo`llarini toblab, isinib turgan bir cholga ko`zi tushdi. U cholni sezmay o`tishi mumkin edi. Ammo
shuncha shovqin-suron orasida cholning ming`irlab kuylagan qo`shig`i noxosdan uning diqqatini tortdi:

Voy, o'g'lima, voy o'g'lim,
Yigitlarning nobudi.
Ko'tarilmay qoldi-ya,
O'g'ilginam tobuti.

Moymananing yigiti,
Oyog'ida bor-buti.
Qo'ldan qo'lga o'tmadi
O'g'ilginam tobuti.

Qora yerda yotarsan,
Kimsa bilmas aslingni,
Do'stlaringni xor etding,
Kim oladi qasdingni.

Voy, o'g'lima, voy, o'g'lim,
Yigitlarning nobudi.
Qo'ldan-qo'lga o'tmadi
O'g'ilginam tobuti...

Amir Temur cholni tanidi. U qal'ani dastlabki qo`lga olganda, o`z sohibi, o`z safdoshlariga xiyonat
qilganligi tufayli o`limga buyurilgan qal'a jiybaxonasi boshlig`i bo`lmish yigitning otasi edi.

O`shandayam jang juda dahshatli bo`lgan bo`lsa-da, bugungichalik bo`lmagandi. Unda muxoliflar
o`zaro ilk marta to`qnashayotganlari uchun hali bir-birlaridan qo`rqishmas, dillarda faqat: «Kimning
qo`li baland kelarkan?» degan hadik bor edi, xolos.Ammo qilichlar bir-biriga urilgan ilk daf'adayoq bu
hadik o`rtadan yo`qolib, yning o`rnini yog`iyga nisbatan g`azab va nafrat egallagan edi. Tongga yaqin
boshlangan jang kechgacha davom etdi va ertasi kuni quyosh endi qizarib chiqa boshlagan mahalda

www.ziyouz.com k«yty6xonacn 9

Tarixiy hikoyalar. Xurshid Davron

chol o`g`li — jiybaxona boshlig`i xiyonati tufayli Turon hukmdorining g`alabasi bilan tugadi. Ammo
g`alaba unga tatimadi. Yuborilgan nishonidagi talabiga bo`ysunish o`rniga qarshilik ko`rsatgan qal'a
kutvoli bilan unga qal'a darvozasini ochib bergan jiybaxona boshlig`ini qatl ettirdi. Yengilgan qo`shin
askarlarini esa qatl maydoniga olib kelib, o`z boshliqlarining sharmandali o`limini ko`rishga majbur
etdi. Qatldan so`ng bu askarlarni ozod qilib qo`yib yubordi.

Qatl boshlanishi oldidan asir askarlar turgan tomondan dod-faryod eshitildi. Amir Temur sukutni
buzgan bu yoqinsiz baqir-chaqirni eshitib, “Nima gap?” degandek qurchilar boshlig`iga o`qraydi.
Hukmdorning noroziligini payqagan qurchilar boshlig`i, devdek kelbatiga yarashmagan chaqqonlik
bilan pastga otildi. Uning shunday og`ir gavdasi bilan chaqqon harakati o`rtasida bog`liqlik topolmagan
hukmdor shovqin chiqqan tomonga tikildi. U mag`lub yog`iy askarlari ichidan qurchilar sudrab olib
chiqqan cholni ko`rdi. Chol ikki qo`lini ombirdek qisib, maydon chetiga sudragan qurchiarga dastlab
qarshilik ko`rsatishga urindi-vyu, ammo dam o`tmay, nafasi o`chib, qo`l-oyog`i majolsiz shalvirab tushdi.

“U kim?” - deb so`radi Amir Temur qurchilar boshlig`i qaytib, o`z o`rnini egallagach. “Jiybaxona
boshlig`ining otasi ekan”, - dedi qurchiboshi. Sohibqiron birinchi marta kunda oldida qo`li bog`liq
turgan, qal'ani xiyonat tufayli unga olib bergan jiybaxona boshlig`iga tikildi. U o`g`li tengi yigit edi.

Xuddi o`sha lahza tovachining ishorasi bilan qatl boshlanganidan xabar berib nog`oralarning
gumbir-gumbiri boshlandi. Maydon o`rtasidagi kunda qo`yilgan supada qo`qqayib turgan jallod qiblaga
qarab tilovat o`girdi. Botayotgan quyoshda uning yuzi qip-qizil tusda tovlanardi. Tilovatni tugatgan
jallod o`rnidan turdi va kundaga birinchi bo`lib kutvol boshini qo`ydi. Ammo kutvol boshini kundadan
olib, yana qad tiklashga urindi. Mushtumining zarbi bilan buqani o`ldirishga qodir zabardast jallod bir
siltash bilan yana uning gavdasini bukib boshini kundaga qo`ydi, so`ng yuksakdagi xigoh
peshayvonidagi taxtda ichkilaru nombardorlar qurshovida turgan hukmdorga tikildi. Aniqrog`i,
tikilgandek bo`ldi, zero jallod boshini ko`tardi-yu, o`z sohibiga tik boqishga jur'at qilolmadi. Uning
qo`lidagi oybolta ham qonga bo`yalmagan, ammo g`urub shu/lasi tushib qip-qizarib tovlanardi.

Endi buyog`i faqat Sohibqironning irodasiga, uning g`azabi yoki rahm-shafqatiga bog`liq edi.
Ammo dunyoning to`rt tarafining zir-zir titratgan, G`arbu Sharq hukmdorlariga o`zining marhamatini
ayamay, ularni farzandi qatoriga qo`yib, «o`g`illarim» deb murojaat qilishga ko`nikkan jahongir bu
lahza nimalar haqida o`ylayotganini hech kim bilmasdi.

Kutvol ham, jiybaxona boshlig`i ham o`g`li tengi yigitlar edi. Ammo kutvol mardonalik bilan qal'ani
saqlashga uringan bo`lsa, jiybaxona boshlig`i xiyonat bilan uni muxolifga ochib bergani ular o`rtasida
bir ulug` jar hosil qilganini o`ylagan Sohibqiron dunyoning g`alati ishlarini anglashga urinarrdi. Mana,
deyarli tengdosh yigitlar. Balki ular bir ko`chada o`ynab ulg`ayishgan jo`ralardir, balki qilich
chopqilashni birga mashq qilishgan saboqdoshlardir. Ammo ular hozir bir-biriga dushman. Kutvol
o`zini mag`rur tutar, o`zini dushmanga sotgan jiybaxonachiiga qayrilib ham qaramasdi. Jiybaxonachi
bo`lsa, allaqachonlar tiriklik nishonasini bildirmay munkayib yotardi. O`z qilmishini anglab pushaymon
bo`lganidan ajalni allaqachonlar bo`yniga olganidanmi yoki o`z xiyonati bois marhamat kutib, uning
o`rnida o`lim topayotgani tufayli qo`rquvdanmi uning devor rangiga kirgan basharasi ma'nosiz, unda
na g`azab, na iltijo namoyon edi.

Hukmdor o`lim oldida ham o`zini xo`rlashlariga qarshilik ko`rsatayotgan kutvolga qarab,
ikkilangandek bo`ldi. Keyin birdan sergak tortib, o`g`liga ko`z qirini tashladi. U o`g`lining chehrasida
ham ikkilanish alomatini sezdi-yu, qarori qat'iylashdi. “Ikkilanish, bu bo`lajak mag`lubiyatdir” - deb
o`yladi Amir Temur. Agar u hozir ikkilanganini o`g`liga bildirib qo'ysa, o`g`li saltanat va harbning har bir
ishida ikkilanishi mumkin. Bunga esa yo`l qo`yib bo`lmasdi. Unda saltanatda orom, dushmanlarda
qo`rquv, do`stlarda sadoqat, o`g`lida sobitlik qolmaydi. Illo, podshoh bir tadbir qilishni oldindan qasd
qildimi, har qanday sharoit va vaziyatga qaramay, o`sha ishda qattiq turmog`i, to bitirmaguncha
undan qo`l tortmagani ma'qul. Agar bugun u ikkilansa ertaga o`g`li ham ikkilanadi, sobitligi sinadi,
oqibatda mamlakat bo`linadi. Ikkilangan hukmdor baribir oxir-oqibat adashadi, so`ng ularga yaqin
turganlar ham adashadilar.

U bir paytlar,endi saltanat izmi ilgiga o`tgan kunlarda piri yo`llagan maktubdagi muborak so'zlarni

www.ziyouz.com k«yty6xonacn 10

Tarixiy hikoyalar. Xurshid Davron

esladi: «Mamlakat kufr bilan turishi mumkin, lekin zulm bor yerda turolmaydi». Xo`sh, undan shafqat
tilash o`rniga o`limni indamay kutayotgan kutvolni o`ldirish zulmmi, zulm emasmi?! “Zulm!” - deb
o`ziga javob berdi Sohibqiron. Ammo yana shu narsa ma'lumki, kutvol yosh bo`lishiga qaramay, zulm
yo`liga o`tgan. Sohibqiron qon to`kilishiga yo`l qo`ymaslik niyatida o`z nishonini yuborib taslim bo`lishni
taklif qilganida, bu talabga rizolik bildirish haqida maslahat solgan ikki-uch yuzboshini mashvaratning
o`zidayoq chopib tashlagan. La'nati jiybaxonachi, allaqachonlar ko`nglida xiyonat fitnasini boshlagan
jiybaxona boshlig`i ham o`sha yuzboshilarga qilich peshlagan. Nodon kutvol xavf-xatarni unga oqilona
maslahat bergan yuzboshilardan emas, mana shu yonida turib qilich peshlagan jiybaxonachidan
kutish kerakligini bilmagan. Oqibatda o`rtada jang sodir bo`ldi, necha yuz askar bekordan-bekor
qurbon bo`ldi. Bu zulmmi, zulm emasmi?! “Zulm!” - deb hukm chiqardi buyuk jahongir. Qolaversa,
yomonlikka yaxshilik bilan javob qaytarish mumkinmi? U holda yaxshilikka nima bilan javob qaytarish
lozim. Yo`q, yomonlikka adolat, yaxshilikka yaxshilik bilan javob qaytarmoq kerakdir. Aksincha bo`lsa,
xatodir.

Amir Temur yana o`g`liga ko`z qirini tashladi. Uning yuzida hamon ikkilanish alomati zohirligini
sezdi va o`g`li unga qayrilib bir nima deyishga hozirlanganini payqashi bilan ko`zini olib qochdi. Yo`q,
o`g`li hozir nima demoqchiligini u eshitmasligi kerak. Zero, hozircha bu ikki iqlimni ichiga olgan cheksiz
hududda va shu hududning markaziga aylangan yerda —- u o`tirgan makonda har bir narsa, har bir
kimsaning taqdiri yolg`iz uning irodasiga, uning qaroriga bog`liq. Shunday ekan, kecha yolg`iz o`zi
bilgan qaror, uni boshqalarning qulog`i eshitmagan bo`lsa-da, bugun amalga oshmog'i shart.

Sohibqiron yuzida bir daqiqa paydo bo`lib, o`sha lahza o`chgan ma'noni uqqan tovachi jallodga
“Boshla!” degandek qo`l siltadi. O`sha lahza jallodning qizil damli oyboltasi kutvol boshi ustida yalt
etdi-yu, kesilgan bosh kundadan supaga, supadan pastga dumalab ketdi. Navbat jiybaxona
boshlig`iga yetdi. Yana jallod oyboltasini yerga tirab, bosh egib izn kutdi. Tovachi hukmdor yuziga
tikildi. AMmo Amir Temur yuzida hukm ma'nosini ko`rmay, vujudi diqqatga aylandi.

Navbat jiybaxona boshlig`iga yetdi-yu, jahongir dastlab kutvolni boshidan judo etganiga o`kindi.
Avval battol xoinni o`ldirish kerak edi. Illo, o`zini yog`iyga sotgan xiyonatkorning o`limini kutvol ko`rishi
kerak edi. Jahongirning birdan g`azabi ko`pchib, tovachiga o`qraydi. Gap nimadaligini anglolmagan
bechora tovachining tizzalari bo`shashib, rang-ro`yi ko`pikdek oqarib ketdi. Ha, kutvol bu la'natining
o`limini ko`rishi shart edi... Shart edi... Nega avval shu narsani o`ylamadi. Bu kahza o`z ona yurti
hifzida turgan qal'ani unga olib bergan jiybaxona boshlig`i uning nazarida lunyodagi eng past, eng
manfur kimsa edi.

O`limini kutib yuztuban yotgan jiybaxonachining tanasiga jon kirgandek bo`ldi. Kutvolning
o`liminidan so`ng tamom bo`lgan xoin hukmdor o`yga botgan vaqtni paysallash, deb Sohibqiron uni
faqat qo`rqitish uchun kunda yoniga olib keltirganligiga, aslida qilgan ishi uchun albatta marhamat
topajagiga ishona boshlagandi. U zo`rg`a ko`zlarini ochib hukmdorga boqdi. Majol topib undan imdod
tilamoqchi bo`ldi, ammo muzlab qolgan lablarini qanchalik ochishga urinmasin, ocholmadi, faqat
qaqragan, qonga to`lgan bo`g`zidan nolaga o`zshash bir tovuch chiqdi. Keyin hukmdorning o`ziga qahr
bilan nafratomuz qarab turganini arang ilg`adi-yu, murda nuqsi urgan basharasini yana yerga bosdi.

Amir Temur g`azab bilan tovachiga baqirdi:

- Mochag`ar, nimani kutyapsan, boshlamaysanmi?

Tovachining ishorasi bilan jallod bir siltash bilan jiybaxona boshlig`ining majolsiz gavdasini yerdan
ko`tardi-da, ikki bukdi va boshini kunda ustiga qo`ydi. O`sha zahoti mahkumning og`zidan ko`pik oqib
tusha boshladi. Jiybaxona boshlig`ining boshi ham kundadan pastga dumalashi bilan hammaning
qulog`i ko`nikib qolgan og`ir va qo`rqinchli sukunat og`ushida maydon chetida bog`liq turgan otlar
yonida chalqancha yotgan cholning yuragidan otilib chiqqan mungli faryod yangradi. Ammo bu faryod
egasiga hech kim jur'at etib qaray olmadi. Yolg`iz Amir Temur o`rnidan turib, qatl maydonini tark
etayotgan odamlar osha cholga uzoq tikildi. «Zulm!» - deb o`yladi yana u. Shu o`y ongida yalt etgan
zahotiyoq, shart orqasiga o`girildi. O`shandan buyon cholni uchratmagan edi...

So`nib borayotgan gulxan cho`g`larini qo`lidagi shox bilan titayotgan cholga ko`z tashlab, bir

www.ziyouz.com k«yty6xonacn 11

Tarixiy hikoyalar. Xurshid Davron

lahzagina to`xtab qolgan sohibqiron qadamini tezlashtirdi. Ortidan cholning qo`shig`i yetib kelardi:

Voy, o'g'lima, voy o'g'lim,
Yigitlarning nobudi.
Qo'ldan qo'lga o'tmadi
O'g'ilginam tobuti...

“Chol esdan og`gan!” - deb o`yladi Amir Temur, ammo oldida durbosh ko`tarib borayotgan qurchi
“Voh” - deya yuztuban yiqilganini ko`rdi-yu, o`sha zahoti cholni unutdi. Qal'a tomondan uchib kelgan
to`qmor uchi qurchining ko`ksini techib, kuragidan chiqib turardi. Jahongirning xavfsizligi uchun
javobgar ichkilar tezda uni turalar bikan to`sib olishdi.

Tuni bilan davom etgan jang tong yorishgach, battar avj oldi. Kechasi qo`zg`algan shamol va birikki tomchilab o`tgan yomg`ir tinib, osmon shundayam yarqirar ediki, bamisoli artilgan shishadek
beg`ubor edi. Osmonda bir hovuch bulut gam ko`rinmasdi. Yoz quyoshi shunday mehr bilan
odamlarga, chehcaklarga , dala-yu dashtlarga, yuksak tog`larga o`z nurini sochardiki, bo`layotgan
voqealar o`ngda emas, tushda ko`rinayotgandek tuyulardi. Ammo har ikki tarafning jangchilari buni
sezishmas, ularning ko`zi bir-birlaridan uzilmas, qo`llaridagi qilichu zulinlar tovushi, ko`laridagi g`azab,
dillaridagi qahr g`ubori ham osmonni, ham quyoshni to`sib olgan edi. Toliqqan otlarning ham,
odamlarning ham o`ngi tushga aylangan. Ular butun dunyoni unutgan, go`yo yolg`iz o`limgina ularga
hordiq olish uchun imkon beradigandek.Tuni bilan sovutlar va dubulg`alar aks etgan oy nuri so`nib,
quyoshdan tushgan shuur qip-qizarib oqayotgan daryoda tovlana boshladi. Uning suviga qon
qo`shildi. U qal'a turgan qoyadan oqib tushib, olis tog`lar tarafdan dalalarni yashnatish, odamlar,
gullar, bulbullar chanqog`ini qondirish uchun oqib tushayotgan daryoga borib quyilar, ko`m-ko`k daryo
bir-ikki farsang davomida bu qonni hazm etolmay qiynalar... va oxiri qon rangini ichiga yutib, yana
o`zining azaliy yo`lidan olg`a talpinardi.

O`lim topgan jangchilar qiynalmay jon berishar, o`lim ularga farog`atli uyqu bo`lib tuyular, ular
«o`layapman»deb emas, «uyqu bosyapti», - degan xayolda ko`z yumishardi. Ochiq qolgan ko`zlarda
tip-tiniq osmon bilan bab-baravar ko`pik sochayotgan otlar, qilich peshlagan suvoriylar, har ikki
tomondan uchib kelayotgan novaklaru nayzalar aks etardi. Bu urush chizgan surat edi.

Tongdan o`tib qal'adagilarning zaiflashgani sezildi. Zero, ular o`zlari uchun o`limdan boshqa yo`l
yo`qligini anglab, matonat bilan jang qilishar, biroq, erigan Temur tog`i oqimi shiddat bilan to`xtashni
bilmay, qal'a devorlariga urilar, har urilganda yana ham balandlashardi. Oxiri bu oqim devorlardan
oshib, qal'a ichini to`ldirdi.

Jang tugadi. Amir Temurga dushman qo`shinlari butunlay tor-mor qilinganini aytishdi. Sohibqiron
bu xabarni eshitar ekan, boshqa narsani o`ylardi. U benoqat edi. U o`zi kutgan gapni eshitishni intiq
kutar, ammo o`zi ochiqdan-ochiq so`rashga yuragi betlamasdi. “Demak, o`g`lim...” Amir Temur ko`ksi
zirqirab og`ridi. U qurchilar boshlig`iga tikilib: “O`g`limni toping!” deb buyurdi. Ammo qidirishlar bekor
ketdi. O`g`lining na tirigi, na o`ligi topildi. Amir Temur bu haqda xabar bergan yaqinlariga darg`azab
tikilar, ularni qayta-qayta qidirishga majbur qilardi.

Jahongir o`g`lini jasur va o`ktam qilib tarbiyalagan edi. Qilich tutgan qo`li baquvvat bo`lsin deb
kecha-kunduz mashq qildirdi, yuragi qo`rquvni bilmasin deb sher yuragini yedirdi, farosatli bo`lsin deb
kitobga oshna qildi. Yigirmaga chiqqan o«g»li o`n yillab sohibqiron yurishlarida qatnashgan, qilich
chopqilashda chiniqqan tajribali jangchilar — bahodirlar bilan bir safda turish huquqiga ega bo`ldi.

Amir Temur ichida farzandini qanchalik suymasin, haligacha uning boshini silab erkalamagan.
Erkalash dilni buzadi deb hisoblardi. O`g`li ham shu paytgacha otasiga biror marta kulib boqmagan,
hamisha ko`zlarida olov chaqnab turardi. Bu olov o`sha jang ko`rgan bahodirlar ko`zlaridagi olovdek
sovuq porlamasdi. Bu olov o`tli va yosh edi. Nahotki shunday o`g`li dushman qo`lida xor bo`lgan
bo`lsa? Nahotki?! Yo`q, u o`zini xor qilishlariga yo`l qo`ymaydi. U yog`iy qo`lida xor bo`lishdan o`limni
afzal ko`radigan yigit. Zero u o`g`lini qal'ada qoldirib ketar ekan, xayrlashish oldidan, shunday

www.ziyouz.com k«yty6xonacn 12

Tarixiy hikoyalar. Xurshid Davron

degandi: “Saltanatga da'vogarchilik qilgan har bir kishi saltanat sha'ni va martabasiga loyiq ish tutishi
zarur. Mudom yodingda bo`lsinkim, bu yo`lda jangga kirib yo zafar quchib g`olib bo`lg`aysan, yo
o`ldirilg`aysan. O`limini bo`yniga olgan kishigina bu yo`ldan yurmog`i mumkin”.

Amir Temur rahmatli otasi, barloslarning ulug` amirlaridan biri bo`lmish Muhammad Tarag`ay uni
qanday tarbiyalagan bo`lsa o`g`lini o`sha ruhda: beshafqatlik, mardlik va farosatlik, faqat shundan
keyingina oqibatlik ruhida voyaga yetkazdi. Oqibat Oqibat, otasining nazarida, yolg`iz mehrshafqatdan, shu bilan birga dilovarligu qattiqqo`llikdan tug`ilmog`i darkor. U oqibatning inkori bo`lmish
xiyonatni yomon ko`rardi. Qo`rqoqlikni kechirsa kechirar. Ammo xiyonatchiga rahmdillik qilishni
o`ylamas, hatto bunday qilishni gunoh deb bilardi. Agar Amir Temur dunyoning to`rt tomonidagi eng
boy o`lkalarni zabt etib, ularning podshohlarini o`ziga tobe etgan bo`lsa, bu sharafga shu dilovarligi va
oqibatdorligi, xiyonatga yo`l qo`ymagani sababli erishdi.

Amir Temur o`g`lida uch hislat mujassam bo`lishini istardi. Eng avvalo, insonparvarlik, so`ng
tejamkorlik va nihoyzt bosiqlik. Insonparvar odamgina dovyurak bo`lmog`i mumkin. Tejamkor bo`lgan
odamgina saxiy bo`lishi mumkin. Bosiq odamgina hukmdor bo`lishi mumkin. Kimki jasur bo`lsa-yu,
insonparvar bo`lmasa, tejamkor bo`lmasa-yu, saxiylik qilsa, dono bo`lsa-yu bosiqlik qilmasa, unday
odam o`zi bosh-qosh ishniyzm, o`ziniyam halok etadi. Kimki, dushmani bilan olishgandayam
insonparvarlikni unutmasa, u albatta yengadi. Alloh taolo hamisha unga madad beradi, insonparvarlik
unga panoh bo`ladi.

U o`g`liga mamlakat adolat, urush esa dilovarlik va ayyorlik bilan boshqarilishini, mamlakatda
ta'qiq qancha ko`p bo`lsa, avom shuncha qashshoqlanishi mamkinligi, illo erkinlik va adolat bo`lsa
avom, demak mamlakat boy bo`lishini, qonun va buyruqlar qanchalik ko`paysa, adolatsizlik, o`g`rilik va
bebochlik shunchalar ko`payishi mumkinligini uqtirdi. “O`g`lim, - deb aytardi rahmatlik otasi, - uzoqni
ko`rolmagan hukmdor yaqinidagi balolarga giriftor bo`ladi. Ammo yaqinni ko`rib ish tutgan hukmdor
ham xato yo`ldadir”. Amir Temur otasining bu gapini o`g`liga aytar ekan, o`zidan qo`shib ushbuni
uqtirgan edi: Podshohlar hulqi bamisoli shamol, avomniki maysadir. Shamol qay tarafga essa, maysa
ham o`sha tomonga egiladi. Ammo podshoh hech qachon o`z qudratining asosi mana sju avom
ekanini unutmasligi kerak.

Amir Temur tutab yonayotgan, vayrona qal'aga kirmay daryoga yaqin yalanglikda chodir tiktirdi.
Sohibqiron o`zining oddiq jangchilari libosidan deyarli farq qilmaydigan jangovar libosida, Damashqni
olganda qo`lga kiritgan oltin chiroqdan osilgan shohchodirda kunduz bo`rkli boshini eggan ko`yi
o`g`lidan darak kutardi. U kamdan-kam yolg`iz qolar, shu boisdan har gal shu ahvolga tushganda dilini
allaqanday anglab bo`lmas og`riq qisa boshlardi. Hozir ham shu og`riq uyg`ondi-yu, sohibqiron chuqur
oh tortdi. U og`riq sababinii bilmas, bu esa og`riqni yo`qotish chorasini topishga imkon bermasdi. Tuni
bilan kechgan jang tufayli uyqudan, hordiqdan qolgan jahongir ongida quyuq va horg`in bir zulmat
paydo bo`lgan, og`riq esa mana chu zulumot ichida yonib turgan chiroqdek pirpirab, goh tovlanib
turardi. To`satdan tashqarida shovqin-suron ko`tarildi-yu, sergak tortdi. Ammo o`zini tutib, bu
shovqin-suronlardan xayolan uzoqlashish uchun ko`zini yumdi. O`cha zahoti kechagi tushi o`ngida yalt
etib namoyon bo`ldi. Kumush shu'la og`ushida belanchak chayqalardi. Bu safar onasi yo`q edi.
Belanchak ham bo`m-bo`sh edi. “Og`lim, o`g`lonim...”» — deya pichirladi Amir Temur. Ammo
tashqaridagi shovqin tobora unga yaqinlashib kelar, ortiq undan qochib bo`lmasdi...

Shu payt shoshilib ichlariga nombardorlardan biri kirdi. Uning yuzida qo`rquv bor edi. U gapni
qanday boshlahni bilmay Sohibqiron qarshishiga kelib. Tiz cho`kdi. Amir Temur nega nombardorlaru
amirlar har galgidek rasm-rusmga binoan o`z munosabatlaridan kelib chiqqan tartibda kirib
kelmaganlari haqida o`yladi-yu, huzuridagi nombardor ko`pchilik aytishga qo`rqqan gapni unga
yetkazishni bo`yniga olib kirganini angladi.

- So`yla, - dedi sohibqiron.

- Onhazrat, - dedi nombardor, - bir qoshiq qonimdan kechsangiz...

- Kechdim, so`yla, - dedi Amir Temur.

- Onhazrat, o`g`lingizning na tirigi, na o`ligi topildi. Qal'ani elakdan o`tkazdik, ammo... - nombardor

www.ziyouz.com k«yty6xonacn 13

Tarixiy hikoyalar. Xurshid Davron

jim qildi. O`rtada jimlik cho`kdi. Bu jimlik cho`zilgan sayin nombardorning qoo`rquvi oshib borar, bu
qo`rquv yuragidan qon tomirlari orqali vujudiga tarqalib, a'zoi-badanini shol etganday bo`lardi.

- Shovqin-suronning sababi nedir? — dedi boshini ko`tarmay Amir Temur.

- Qo`rquv daryosiga cho`kib borayotgan nombardor birdan hushyor tortib, bor irodasini yig`ib,
taqdir in'om qilgan xasga yopishdi:

- Qatl etilgan jiybaxona boshlig`ining otasi sizning huzuringizga kiraman deb shovqin ko`tardi.
Qurchilar uni qo`l-oyog`ini bog`lab, daryoga tashlamoqchi bo`ldilaru bu ishni ixtiyoringizsiz qilishga
jur'at topolmay to`xtadilar.

“Mana kim o`g`limga nima bo`ganini menga aytib beradi?”- degan nogahoniy o`ydan o`rnidan turib
ketgan Amir Temurning vajohatini ko`rib nombardor hayot bilan vidolashish muddati yetganini
tushundi. Ammo Sohibqiron unga yaqinlashib, yoqasidan ushlab dast ko`tardi-yu, qahrli ko`zlarini
tikib, baqirdi:

- Tezroq cholni huzurimga olib kiring! Boyagina qo`rquvdan qo`l-oyog`i bo`shashgan nombardor
hukmdor yoqasini bo`shatishi bilan shohchodirdan o`qday otilib chiqdi. Zum o`tmay, cholni olib
kirdilar. Chol hozirgina arqon siquvidan bo`shagan qo`llarini uqalab, qarshisida o`tirgan Sohibqironga,
ko`zlarini yashirmay, ochiqdan-ochiq razm solardi. Ular bir-biriga uzoq tikildilar. Allaqachon o`z
o`rinlarini egallagan nombardorlaru amirlar “bu yog`i nima bo`larkin?” deganday voqealar davomini
kutardilar.

- So`yla, kimsan? —- deb birinchi og`iz ochdi nihoyat Amir Temur.

- Bandaman, - dedi chol unga tik boqqancha.

- Kimning bandasi? — deb so`radi yana Amir Temur.

- Hukmdorimning, - dedi chol.

- Hukmdoring kim?

- Alloh taolo! — dedi chol.

Amir Temur cholning javobiga ichida tahsin o`qidi. Bir lahzalik bu savol-javob

uni ancha tinchlantirgan edi.

- Ey Alloh bandasi, - deya gap boshladi yana Amir Temur, - mening kimligimni bilasanmi?

- Bilaman. Sen ham Alloh bandasisan! — dedi chol.

- Inshoollo, xudoning bandasi Amir Temurman, - dedi Sohibqiron.

- Amir Temurligingni yaxshi bilaman. Atrofdagilarning butun vujudi quloqqa aylanib, hukmdor
bilan chol musohabasini tinglashardi.

- Allohniing mo`jizasi, Xudovandi karimning marhamatiga erishgan Amir Temurman, - dedi
sohibqiron har bir so`ziga alohida urg`u berib.

- Har bir bandaning dunyoga kelishining o`zi Alloh mo`jizasi, Xudovandi karimning marhamatidir, dedi chol.

Amir Temur «rost aytding» degandek bosh silkib, cholning so`zini ma'qulladi. Ammo o`sha zahoti
yodiga o`g`li tushdi-yu, lablari mahkam qisildi.

- O`g`limga nima bo`lganini bilasanmi? — deb sekin so`radi Sohibqiron. Ammo uning ovozini
sukunat quchgan shohchodirda o`tirgan hamma eshitdi.

- Kecha qal'ada bir yigitni qatl etdilar. Uning ko`z-qoshi senikiga o`xshardi. O`sha yigit o`g`lingvi? —
dedi chol savolga savol bilan.

- Sen aytgan yigit o`g`limmi, o`g`lim emasmi, men hali bilmayman. U tirikmi, o`likmi, bundan ham
bexabarman, - dedi Amir Temur.

- Yigit taxminan yigirma yoshda edi, - dedi chol.

- Ha, o`g`lim yigirmaga chiqqan edi, - dedi Sohibqiron.

- Uni sening kelishing arafasida tongda qatl etishdi, - dedi chol.

- O`sha yigitni qanday o`ldirishdi, so`ylab ber, - dedi Amir Temur.

- Uni qal'a o`rtasidagi maydonda qatl etishdi. O`sha sen mening o`g`limni qatl etgan supada... Chol bu gapni aytib to`xtadi. Amir Temur birdan yolg`izlikda qiynab, ko`pchilik orasida uni tark

www.ziyouz.com k«yty6xonacn 14

Tarixiy hikoyalar. Xurshid Davron

etadigan og`riq yana dilida uyg`onganini sezdi. Bu safar og`riq har safargidan kuchlioq edi. U bor
irodasini to`plab, dilidagi azob yuzida zohir bo`lmaslik yo`lini tutdi. Choldan boshqa biror kishi jahonni
qo`rquvda tutgan inson dilida qanday azob uyg`onganligini sezmadi.

-Tong mahali edi, - deb nihoyat gapini davom etdi chol. -— Mashriqdan chiqqan quyosh charaqlab
tursa-da, hali mag`rib tomondagi oy botib ulgurmagan edi.

- Uni qanday o`ldirdilar? — deya toqatsizlandi Amir Temur.

- Avval o`ng qo`lini yelkasi osha chopdilar...

- Ingradimi? — deb so`radi Amir Temur.

- Yo`q, oh degan tovush ham chiqarmadi.

- Mening o`g`lim ekan! Dedi hayajonlangan Amir Temur.

- Keyin...keyin chap qo`lini chopdiar, - dedi chol.

- Ingradimi?

- Yo`q, miq etmay chidadi.

- Mening o`g`lim ekan! — dedi Amir Temur.

- So`ng yigitning o`ng oyog`ini chopdilar, - dedi chol, o`sha dahshatli qatl manzarasini ko`z o`ngiga
keltirish niyatida ko`zini yumgancha.

- Ingradimi?

- Yo`q. Chidadi, ko`zudan bir tomchi yosh, bo`g`zidan bir un ham chiqmadi.

- Mening o`g`lim ekan u! — dedi Amir Temur.

- Keyin bechoraning chap oyog`ini chopdilar, - deb hikoyasini davom etdi chol hamon ko`zini
ochmay.

- Ingradimi? — deb so`radi sohibqiron.

- Yo`q ingramadi.

- Mening o`g`lim ekan o`sha yigit! Mening o`g`lim! — dedi Amir Temur ko`zidagi alam o`rnini g`urur
egallab. — Keyinchi, keyin?..

- Keyinmi?.. —- dedi chol mahzun ko`zlarini ochib, sohibqironga tikilar ekan, - keyin yigitning
ko`ksini tars yordilar-da, yuragini uzib oldilar!

- Ingradimi? — dedi Amir Temur.

- Yo`q, ingramadi. Faqat... - cholning tovushi hayajondan bo`g`ilgandek bo`ldi. — Faqat yuragini
uzib olganlari bilan, «Oh!» deb yubordi, - chol ko`zlaridan oqqan yoshlarni gulxan qoraytirgan yengi
bilan artar ekan.

- Yo`q, u mening o`g`lim emas ekan! — deb yubordi cholning so`nggi so`zini eshitib o`rnidan turib
ketgan Amir Temur.

Davradagilar Sohibqiron so`zini eshitib, bir qalqib ketdilar. Amir Temur ularning har birining
ko`ziga tikilmoqchi bo`lgandek, davradagilarga bir boshdan tikildi va o`ziga boqib turgan cholga
navbat yetganda yana takrorkadi:

- Yo`q, u yigit mening o`g`lim emas! - Shu gapni aytishi bilan sohibqironning ko`z o`ngini bir zum
kumush yog`du to`sdi. Kumush yog`du aro chayqalgan belanchakni ko`rdi. Biroq, belanchak bo'mbo`sh edi. “O`g`lim!” — deya tovushsiz o`rtandi jahongir...

Sohibqiron qal'ani buzib tashlashni , cholga bo`lsa nima tilasa o`shani berib, o`zi xohlagan
manziliga yetkazib qo`yishni buyurdi. O`sha zahoti uning amri bajo keltirildi. Temir tog`i erib, yana
qal'a tomonga oqdi va bir pasda qal'adan nom-nishon qolmadi. Ertasi kuni bu simobiy oqim daryo
yoqalab mag`rib tomonga oqdi. Nima'lumlikdan sarosimada qolib oromni unutgan olisdagi shaharu
qishloqlar bu temir oqim ularning qay birlari tomon burilishini bilmay, vahima bilan ko`tardilar.
Noma'lumlik sarhadi kamaygan sayin bu temir oqim ularga shunchalik yaqinroq kelardi. Bu temir
oqim chetlab o`tgan qishloqlaru kentlarda bir pasda talvasa o`rnini farog`at, qo`rquv o`rnini xotirjamlik
egallardi. Kelinchaklar yig`ishtirilgan belanchaklarini yana daraxtga ilardilar, yana alla aytib bolalarini
uxlatib, dalaga hosil yig`ish bilan ovora erlari uchun ovqat tayyorlashga urinishar, ayrim uddaburonlari
shu orada o`sma ezib, qoshlariga surish uchun ham vat topardilar.

www.ziyouz.com k«yty6xonacn 15

Tarixiy hikoyalar. Xurshid Davron

Chol esa Sohibqirondan hech nima so'ramadi. U devorlari buzilib, yer bilan tekislangan qal'a
atrofini tark etmadi.Bir necha kundan so`ng Amir Temur to`satdan cholni eslab, surishtirdi. Unga
cholning qal'a yonida qolganini aytdilar. Sohibqiron qo`shindan bir guruh ajratib, cholni o`z huzurifa
olib kelishlarini buyurdi. Guruh bir necha kun yo`l bosib, manzilga yetib keldilaru chor-atrofni qidirib
cholni topolmadilar. Jangchilar chol daryo sohilida yangi paydo bo`lgan qabrda ko`milganidan bexabar
edilar. Uni ko`mgan podachilar esa sharqdagi tog` qoyalaridan pastga olib tushgan podalarini haydab
allaqachonlar olislab ketgan, ular cholning Amir Temur va uning o`g`li haqidagi mahzun hikoyasini
allaqachonlar afsona qilib aytib borardilar...

Afsona mana shu yerda yakunlanadi.

Vassalom.


www.ziyouz.com k«yty6xonacn 16

Tarixiy hikoyalar. Xurshid Davron

ISKANDAR MAQDUNIY VA SAK CHO'PONI

Tangrinig erkasi deya nom olgan yunon hukmdori Iskandar Maqduniy qo'shini meloddan avvalgi
331 yilda Gavgamela shahri yaqinidagi yalanglikda fors podshosi Doroning ikki yuz ellik minglik
lashkarini tor-mor etdi. Natijada ikki asrdan buyon magribu mashriqni qu'rquvda tutib kelayotgan
Ahmoniylar davlati barham topdi. Mag'lub podshoh mash'um kungacha o'ziga tobe bo'lgan
mamlakatning shimoli tomoniga qochdi, ammo yo'lda hamrohlari bo'lmish Boxtariston va Sug'd noibi
Bess bilan lashkarboshi Nabarzan tomonidan xiyonatkorona o'ldirildi. Bu xabarni eshitgan Iskandar:
“Podshoh qonini mendan o'zga biron bir kimsaning to'kishiga haqqi yoq edi”, degan dag'dag'a bilan
xiyonatkorlarni ta'qib etishga kirishdi.

Bundan keyingi voqealar juda uzoq davom etgan qonli janglar, zafaru mag'lubiyatlar tarixi
bo'lganidan xabardor bo'lsangiz kerak. Qolaversa, kaminada Iskandar bilan Sug'd lashkarboshisi
Spitamen o'rtasida kechgan omonsiz jang-jadallarga bag'ishlangan hikoyalar yozish istagi ham bor
«Illo, hozirgi maqsadimiz bor-yog'i Iskandar Maqduniyning Boxtariston va Sug'd tomon borayotganida
ro'y bergan bir voqeani hikoya qilib berish, xolos.

Iskandar. yunon qadami yetmagan noma'lum o'lkalar tomon g'alabadan ruhlangan
qalqonbordorlarini shiddat bilan boshlab borarkan, ba'zan payonsiz sahro qo'ynidan shamol ko'targan
to'zon kabi to'satdan paydo bo'lib, xuddi shunday tez g'oyib bo'ladigan sahroyilarning oniy, ammo
dahshatli hujumlariga to'qnashib o'tishga majbur edi. Bu hujumlar nechog'li shiddatkor bo'lmasin
yosh jahongir yuragiga qo'rquv sololmasdi. Qo'rquv borayotgan manzilning noma'lumligida edi. Buyuk
so'qir - Homerning: “Noma'lum va yot yurtda adashmoqdan dahshati yo'qdir!” degan hikmati hamisha
uning yodida. Ammo qo'rquv ham y'ol bosgan sayin kamayib, noma'lumlik ortga qolganidayin ortda
qolib borardi.

Iskandarning boshidagi yunonlarning dong'i ketgan ustasi Teofil yasagan obdor dubulg'a qaynoq
sahro quyoshi ostida yaraqlab ko'zni qamashtirar, dubulg'aga ulangan po'lat halqachalar esa yigitning
bo`ynini kutilmagan xavf-xatardan to'sib turardi. Sitsiliyalik qurolsozlar yasagan qirmizi sovut ostidan
kanopdan to'qilgan qo'shqavat javshan yosh sarkarda vujudini mahkam siqib olgan . Belida Xitoy
podshosi tuhfa qilib yuborgan, qushdek engil bo'lsa-da, puhta ishlangan keskir qilich. Iskandarning
jangdagi ishonchi, jonu-dili shu qilichi edi. Elkasida usta Gelikon qo'lidan chiqqan va minnatdor
rodosliklar sovg'a qilgan alvon yoping'ich. Iskandar ot ustida shamolday ucharkan, elkasidagi
yoping'ich o'ziga xos bayroqqa aylanar, u qaerda paydo bo'lsa, o'sha erda askarlar ruhlanib, yanada
shiddatliroq jang qilishar, har bir jangchi bu bayroqni hifz etib halok bo'lishni o'ziga sharaf deb
hisoblardi. Iskandar buni yaxshi bilgani uchun ham jang payti yoping'ichini echmasdi...

жжж

Iskandar oqshom payti keksa lashkarboshi Parmenion bilan suhbatlashib o'tirardi. Quyosh ufq
ortiga botganiga qaramay hali harorat pasaymagan, qilt etgan shabada ham sezilmasdi.

- Esingda bo'lsa, Herodot bu yurt odamlari xususida ularning

Ellada zaminida forslar tarafida turib jang qilganlarini batafsil yozgan... - deya gap boshladi
Parmenion - Esladingmi?..

Parmenion shunday deb yonida turgan qutichani ochib, Herodotning asari bitilgan papirus
o'ramalarini oldi. Lekin Iskandar unga mutlaqo e'tibor bermay xayolga cho'mganini ko'rib, o'ramalarni
yana o'rniga qo'ydi.

Parmenionning fil suyagidan yasalgan bu qutichani olib yurishiga ham Iskandar sababchi: keksa
qilichboz bu ishi bilan yigirma yashar podshoh ko'nglini olishni istardi. Boshqa lashkarboshilar ham
xuddi shunday qutichalar olib yurishining sababini esa Gavgamela jangidan so'ng ro'y bergan bir
voqea ochib berardi.

Podshoh Doro mag'lubiyatidan so'ng fors hukmdori-yu ko'p sonli saroy ahlidan qolgan boyliklarni

www.ziyouz.com k«yty6xonacn 17

Tarixiy hikoyalar. Xurshid Davron

ro'yxat qilgan yunon amaldorlari taklifi bilan jahongirning yaqin safdoshlari o'ljalar orasida eng
qimmatbaho hisoblangan buyumni Iskandar huzuriga olib kirishdi. Bu bebaho duru gavhar bilan
ziynatlangan quti — kichkina sandiqcha edi. Sandiqchaga o'rnatilgan gavhartoshlarning ayrimlari Fors
saltanatiga qarashli viloyatlarning bir yillik xirojiga teng kelardi. Iskandar qutichani maroq bilan
tomosha qilarkan,ichida ustaning hunariga tahsin aytdi. So'ng qoshida o'tirganlardan:

- Bu qutida nimani saqlashimni maslahat berasizlar? — deb so'radi.

- Doroning tojini, - dedi o'ylab o`tirmay Klit.

- Otang Filipdan meros qolgan tojni, - dedi Parmenion.

- Xitoy podshohi sovg'a qilib yuborgan qilichni, - dedi Iskandarning bu tortiqni nihoyatda yaxshi
ko`rishini bilgan Filot.

Davradagilar o'zlariga ma'qul maslahatlarni berib bo'lgach, kimning taklifi ma'qul topilishini kutib
sukut saqlashdi.

- Men bu qutichada, - Iskandar shunday deya o'tirganlarga bir-bir ko'z tashlab chiqdi: - “Iliada”ni
saqlashni istardim...

жжж

Hozir Parmenon bilan suhbatlashib o'tirarkan, uning gapi bahona Herodot asarida Boxtariston va
Sug'd xususida yozilgan ma'lumotlarni esladi. Iskandarning xotirasi kuchli edi. Ustozi Arastu ham
uning quvvai hofizasiga tahsin o'qigan.

Iskandar Herodotning Fermopila yaqinida sodir bo'lgan dahshatli jangda forslar tarafida
boxtarliklaru sug'dlar bilan birga sahroi saklar — iskit(skif)lar ham ishtirok etgani haqida yozganlarini
bir-bir xayolidan o'tkazdi. Muarrix iskitlarni uchli qalpoq, teridan qilingan egin-bosh kiyishlarini, jangu
jadalda mashhur sak kamoni, xanjar va ikki damli oybolta qo'llashlarini yozgan edi. Hozir yo'lda
Iskandarga dam badam hujum qilayotgan sahroyilarning ust-boshi, qurol-yarog'i ham Herodot
tasviriga mos kelardi.

Herodotning yozishicha, qolaversa, iskitlar bilan goh birga, goh o'zaro jang qilgan forslarning
ta'riflashicha, kamonbozlikda sahroyilarga teng keladigan qavm hali jahonda yo'q ekan. Iskitlar uchun
uzuk orasidan novak uchirib o`tkazish oddiy bir ermak ish ekan. Iskandar bu gaplarga unchalik
ishonmasdi. Uning o'zi jang-jadalsiz kunlarda ham kamondan o'q uzish mashqini kanda qilmas, ko'kda
uchib borayotgan qushni bemalol otib tushira olardi. Uzuk orasidan novak uchirib o'tkazish haqidagi
gaplar esa uning uchun suyukli Herodotning Troya muhorabalariga bag'ishlangan dostonida ham
dam-badam uchrab turadigan lofdan bo'lak narsa emasday tuyilardi.

Shularni o'ylar ekan, Iskandar Parmenionga qarab:

- Herodot to'g'ri gaplarni yozgan ekan...- dedi.

Bu gapni eshitgan Parmenion birdan engil tortib, quvonib ketdi. Uning bu holatini payqagan
Iskandar miyig'ida kulib qo'ydi. Gavgamela jangi arafasida va jangda ro'y bergan voqealardan buyon
uyalib, o'zini qo'yarga joy topolmay yurgan bechora chol yosh hukmdorining e'tiborini qozona
boshlaganidan xursand edi.

Gavgamela jangi oldidan Doro Iskandar huzuriga o'z elchisini yubordi. Elchi Iskandarga:
“Forslarning buyuk hukmdori senga o'n ming talant tilla va Osiyoning yarmi ustidan hukmronlikni
berishga rozi “,- deb aytdi. Shunda Iskandarning yonida turgan Parmenion beixtiyor:

- Agar men Iskandar bo'lganimda, bu taklifga o'ylab o'tirmay rozi bo'lardim, - deb yubordi.

Iskandar o'sha zahoti, ammo Parmenionga qayrilib ham qaramay, javob berdi:

- Zevs haqi aytamankim, agar men ham Parmenion bo'lganimda bu taklifga rozi bo`lardim.

So`ng elchiga qarab tahdid bilan:

- Borib Doroga ayt, osmonda quyosh ikkita bo'lmaganidek, yerdayam podshoh bitta bo'ladi, dedi.

Mana shu voqeadan so'ng Parmenion ancha vaqtgacha o'zini Iskandardan olib qochib yurdi.

www.ziyouz.com k«yty6xonacn 18

Tarixiy hikoyalar. Xurshid Davron

Uning ustidan kulganlar ham topildi. Aksiga olib, Gavgamela jangida ham omadi yurishmadi. Qariligi
asar qildimi, sustkashlikka yo'l qo'ydi. Oqibatda qo'l ostidagi jangchilari bilan mushkul ahvolda qoldi.
Tajribasiz yosh lashkarboshiday o'rovga tushdi. Baxtiga Doroning jang maydonidan qochganini
eshitgan fors jangchilari tahlikaga tushdilaru keksa sarkarda sharmandali mag'lubiyatdan qutilib qoldi.
Bari bir Iskandar qattiq g'azablandi. Ammo keksa sarkardani ayadi. Otasi Filipp bu sodiq safdoshini
yaxshi ko'rar, unga qattiq mehr qo'ygan edi. Hatto u bir marta: “Men afinaliklarga juda havas
qilaman. Ular har yili saylovda o'nlab lashkarboshilarga ega bo'ladilar. Men bo'lsam necha yillar
davomida bor-yo'g'i bir lashkarboshini Parmenionni topdim”, deya lutf etgan edi. Padari buzrukvori bu
bilan afinaliklarning o'n lashkarboshisiga Parmenionning bir o'zini teng qo'yishini aytmoqchi va bu
bilan afinaliklarni masxaralab, o'z lashkarboshisini olqishlamoqchi edi. Iskandar Parmenionning
jangdagi sustkashligi boisini qarilikdan deb biladi. Uning nazarida, sustkashlik ojizlikdan, ojizlik esa
qarilikdan tug'iladi. Ha, qarilik qo`rquvdir! Yigirmayashar jahongir ustozi Aristotelning “Qarilik —
donishmandlik” degan hikmatini esladi-yu, fikrini bari bir o'zgartirmadi...

Gavgamela jangida Parmenion boshliq askarlar mana shu sahroyilar — saklar bilan
massagetlardan iborar qo'shin o'roviga tushib qolgan edi. Bess boshliq bu qo'shinda boxtarlar va
sug'dlar ham bor edi. Xususan, sug'dliklar sarkardasi Spitamenning dilovarligi yunonlarni hayratga
soldi.

Iskandar Herodotning kitobida qayt etilgan podshoh Doroning bobosi Kurush mana shu bepoyon
sahro qo'ynida massagetlar tomonidan jangda mag'lub etilgani, hatto boshi tanidan judo qilinib qon
to'la meshga tiqilgani haqidagi hikoyani esladi.

- O'sha massagetlar malikasining ismi To'maris edi, - dedi Parmenion.

Iskandar yalt etib keksa lashkarboshiga qaradi. “Nima haqda o'ylaganimni bu chol qaerdan bila
qoldi?” - deb o'yladi u hayratini yashirolmay.Yana yalt etib Aristotelning hikmati fikridan o'tdi.

Parmenion bo`lsa hech narsa bo'lmagandek, sahro jaziramasida iligan, endigina paydo bo'lgan
oqshom shabadasi hali sovutishga ulgurmagan may to'la kosani shimirardi. Iskandar ham qo'liga
qadahini oldi. Ular o'tirgan chodir ichi haliyam dim edi. Safar davomida tashnalik hammani qiynar,
ammo suv kamchil, sharob esa ko'p edi. Iskandarni boshlab borayotgan forslar so'ziga qaraganda ikki
kundan so'ng juda katta daryoga yetib borisharkan. Shuni o'ylab, iliq sharobdan ko'ngli behuzur
bo'lgan Iskandar tamshanib qo'ydi.

Kecha qiziq voqea yuz berdi.

Kun tikkaga kelgan payt edi. Quyosh ayamay olov purkardi. Bu olovdan po'lat cho'g'langan misol
chaqnab borar, sovutlar ichidagi vujudlar esa suv bo'lib erib ketayotganday go'yo...

Bu holdan betoqatlangan Iskandar Zevsdan tezroq kun botishini tiladi. Ammo shomgacha hali
uzoq edi. Tashnalikka oxiri Iskandarning o`zi ham chidolmadi. Suv so'radi. Unga Gavgamela jangida
qo'lga tushgan Doro suvdonini uzatishdi. Suvdonda ozgina suv qolgan ekan. “Bori shumi?” deb
so'radi. Xos soqchilari boshlig'i unsiz bosh irg'adi. Iskandar suvdonni labiga olib borish asnosida to'rt
tomondan tashna askarlar nigohini tuydi. Ha, butun lashkar suvdonga ko'z tikkan edi. U nima qilishini
bilmay, taraddudlanib qoldi. So'ng shartta suvdondagi suvni qizib yotgan qum ustiga to'kdi. Qizigan
qum dam o'tmay suv izidan nom-nishon qoldirmadi. Ich-ichida nogahoniy kuchli hayajon
uyg`onganini sezgan Iskandar “Men hamma qatoriman!” deya qichqirdi. Jangchilar ruhlanib ketishdi.
“Bizni o'ylab shunday qildi!” deb bir-birlariga faxrlanib gapira boshlashdi.

Mana endi Iskandar tashnalikni may bilan qondirardi. Askarlarga ham suv o'rnida may tarqatishar,
ammo mast bo'lmaydigan miqdorda berilsin, degan farmonga qattiq rioya qilinardi.

Iskandar mayni behad suyar, jangu jadalsiz chog'larda tuni bo'yi davom etadigan bazmlarda
“to'ydim” demasdi. Mana shunday paytlarda ta'magirlarni omadi chopardi: yosh jahongir maqtov
eshitishni xush ko'rardi. Bu esa ta'magirlik, tilyog'lamalik qilishni bilmaydigan ayrim lashkarboshilarni
qiyin ahvolga solib qo'yardi. Ular ikki o't orasida qolib nima qilishlarini bilmasdilar. Boshqalarga
qo'shilib tilyog'lamalik qilay deyishsa, bundan orlanishar, qolaversa, uddalay olishmas, maqtovlarga
qo'shilmay sukut saqlash esa xavotirli edi. Ammo jang arafasida Iskandar har qanday bazmlarga

www.ziyouz.com k«yty6xonacn 19

Tarixiy hikoyalar. Xurshid Davron

barham berar, yana ziyrak va farosatli hukmdorga aylanardi. Oqibatda ta'magirlar chetlashib, so'zdan
ko'ra qilich ushlab jang qilishni eplaydiganlarning omadi yurishardi.

Mast odam jangga yaramaydi. Suyukli “Iliada”da bu haqda bag'oyat go'zal aytilgan:

May qirqqay kuch;

ketgay quvvat bilakdanu

mardlik yurakdan...

Herodot ham o'z bitigida sharob xususida ko'p rivoyatlar keltiradi. Uning yozishicha, mana shu
sahroyilar bilan jang qilgan Kurush maydan o'z yovuz niyati yo'lida ustalik bilan foydalangan. Malika
To'marisning o'g'li bo'lmish massagetlar lashkarboshisini sharob yordamida qo'lga tushirgan.

Mana endi mag'lub Doroning bobkaloni Kurushni halok etgan sahroyilar makonidan muzaffar
yunon qo'shini o'tib borardi. Bu qo'shinni to'xtata oladigan kuch jahonda yo'qdek tuyulardi.

жжж

Yo'l boshlovchi forslar aytgan daryogacha bir kunlik masofa qolganda manzil qurdilar. O'sha kuni
jangchilar yaqin-atrofda poda boqib yurgan sak cho'ponini tutib, Iskandar huzuriga olib kelishdi.
Cho'pon yigit deyarli u bilan tengdosh edi. Boshida uchli qalpoq, egnida teridan qilingan ko'ylakishton kiygan cho'pon yigit ko'zida qo'rquvdan asar yo'qligini sezgan Iskandar tilmochni chaqirdi.
Tilmoch etib kelgach, cho`pondan bu yerlarda nima qilib yurganini surishtirishni buyurdi.

- Uyur boqib yuribman, - deb javob berdi cho'pon.

- Mening kelayotganimni eshitib, bekinmadingmi? — dedi Iskandar.

- Qo'rqqan odam bekinadi! - dedi cho'pon yigit.

Iskandar cho'pon yigitning javobiga qoyil qoldi. Shu payt uning nigohi askarlar o'rab olib,
tomosha qilayotgan cho'pon yigitning otiga tushdi-yu, dong qotdi. Bunaqa otni u hali umri bino bo'lib
ko'rmagan edi. Hatto keng qashqali bo'lganidan Butsefal deb nom olgan suyukli oti ham sahroyi
argumoq bilan tenglashtirilsa, qadrini yo`qotib qo'yishi mumkinday tuyuldi.

Iskandar o'n yildan buyon Butsefeldan ayrilmas,uni ko'z qorachig'iday asrardi. Otasi Filipp bu otni
Iskandar hali go'daklik chog'ida fasallik mashhur otfurush va sinchikda tengi yo'q Felonikosdan o'n
uch talantga sotib olgan ekan. Iskandar Girkonni zabt etib, Kaspiy dengizi bo'ylab sayru tomosha qilib
yurgan paytida sahro ichidan to'satdan paydo bo'lgan sahroyilar to'dasi qirg'oq yaqinidagi o'tloqda
o'tlab yurgan otlar qatori Butsefelni ham olib ketishdi. Buni eshitib Iskandarning g'azabi junbushga
keldi. U “Agar otim tezda qaytarilmasa, butun Girkonni xonavayron qilib, aholini qatliom qilishdan
qaytmayman” degandan so'ng, otini qaytarib berishdi. Iskandar shunday quvondiki, hatto o'g'rilarga
ot uchun to'lov to'lashga ham rozi bo'ldi.

To'gri, sahroyi yigitning otini Butsefalga tenglashtirib bo'lmasdi. Butsefal juda noyob ot, ammo
cho'ponning oti ham kuchli, ham bag'oyat ko'rkam edi.Otni zavq bilan tomosha qilgan jahongir yana
cho'pon yigitga qaradi.

- Otingni menga sot, - dedi Iskandar.

- Do'stimni sotolmayman! — dedi cho'pon yigit.

- O'ylamay javob berishga shoshilma Men otingni tortib olishim, seni esa o'limga buyurishim
mumkin! — dedi Iskandar har bir so'zini dona — dona qilib.

- Meni o'ldirib otimni olsang, ol, ammo mendan uni sotishni so'rama, - dedi cho'pon yigit
Iskandarning ko'ziga tik qarab.

Iskandar qachonlardir xuddi chu taxlit javobni eshitganday edi. Dam o`tmay esladi. U Doroning
yenggandan so'ng xizmatiga kirgan forslarning biri uning iltimosi bilan ahmoniylar sulolasi haqida
so'zlab berar ekan, Doroning buyuk bobosi Kurush bilan bog'liq bir voqeani ham hikoya qilgan edi.

Kurush o'z qo'shinidan oddiy askarlardan birining otiga ishqivoz bo'lib qolibdi-da, undan katta haq
evaziga otini berishni so'rabdi. Shunda askar yigit:

- Yo'q,ulug' podshohim,- debdi, - talabingni ado etolmayman. Agar odamlar orasidan shunday

www.ziyouz.com k«yty6xonacn 20

Tarixiy hikoyalar. Xurshid Davron

sadoqatli do'stni topa olishimga ishonganimda edi, senga otimni bajonidil bergan bo`lardim.

Kurush askarning javobidan hayratlanib, unga ko'p tortiqlar qilgan ekan. O'sha forsning naql
qilishicha, Doro ham otning ashaddiy ishqivozi va har qanday otning zotini, fe'l-atvorini biladigan
sinchi bo'lgan ekan. Uning yana bir qiziq odati - jangga otlanganida hamisha endigina qulunlagan
biyani o'zi bilan olib ketar ekan. Doro Gavgamela jangidan avval bo'lib o'tgan Issa yaqinidagi jangda
mag'lub bo'lganida mana shunday biyalarning biriga minib ortiga qochgan va bolasini qo'msagan
bechora biya shunday shitob bilan chopgan ekanki, qochqin podshoh ortidan quvishga tushgan
askarlar yarim yo'lda qolib ketishgan.

Iskandar cho'pon yigitning javobidan mamnun bo'lib, yuzi yorishib borarkan, nogoh saklarning
tengi yo'q mergan ekanlari haqidagi gaplarni eslab qoldi. “Mana endi o'sha bo'lmag'ur mishmishlarning asossiz ekanligini isbotlaydigan payt keldi”, deb quvondi ichida. U Gavgamela jangidan
so'ng qochoq Doroni quvganda, forslar hukumdori tashlab qochgan jangaroba bilan birgalikda qo'lga
tushirilgan shoh kamonini keltirishni buyurdi. Ammo yosh jahongirning maqsadini hali anglashga
ulgurmagan cho`pon yigit shohona kamonga ko'z qirini ham tashlamadi. Iskandar o'rnidan turib,
kamonni qo'lga oldi-da:

- Agar sen kamondan o'q uzib, uzuk orasidan o'tkaza olsang, otingni minib ketishingga ruhsat
beraman. Xato qilsang, o'zing kamonchilarimga nishon bo'lasan. Rozimisan?!-dedi.

Cho`pon yigit bir nafas o'yga botdi. Ammo shu bir nafas ichida uning ko'nglida qattiq bir
musohaba bo`lgani yigit yuzida ko`rinib turardi. Yigit yana Iskandarning ko'ziga tik qarab:

- Yo'q!- dedi.

Iskandar qah-qah otib kulib yubordi. So'ng yo'l davomi unga saklarning merganligi haqida latifa
aytib kelgan forslarga g'azab bilan o'qraydi. Uning kozlaridan : “Mana ko'rib qo'yinglar, o'sha sizlar
maqtagan mergan sahroyilarning bittasi... Sizlar emasmi, ularning yetti yasharidan yetmish
yasharigacha kamondan o'q uzib uzuk orasidan o'tkazishi haqida lof to'qigan” - degan tahdidli
ma'noni ilg'ab olish mumkin edi.

- Olib borib boshini tanidan judo qiling! -dedi Iskandar jahl bilan Doro kamonini chetga
irg'itarkan.

Soqchilar boshlig'ining ishorasi bilan ikki navkar cho'pon yigit qo'llaridan mahkam tutishdi. Yigit
ularga qarshilik ko'rsatmadi, u hech narsa bo'lmaganday xotirjam edi. Uchinchi askar “Qani ketdik!” degandek, uning kuragiga nayzasini tiragan mahaldagina cho'pon yigit yaqinida turgan tilmochga
nimalardir gapirdi. Buni ko'rgan Iskandar o'sha zahoti: “Shoshmanglar!” — degandek qo'lini ko'tardi.
Keyin tilmochni yoniga chaqirdi.

- Nima dedi?

- Uch to'rt kundan beri poda ortidan yurib mashq qilolmagan ekan. Shuning uchun o'q uzganida
hato qilishi mumkin ekan,- deb javob berdi tilmoch.

Bu gapni eshitgan Iskandar nima deyishini bilmay qoldi. U o'q uzib xato qilishdan ko'ra o'limni
afzal ko'rgan cho'pon yigit oriyati oldida hangu mang edi . Iskandar oriyatli odamlatni hurmat qilardi.
U hayrat ichida turarkan, o'z-o'zidan tiliga “Illiada” satrlari quyulib kela boshladi:

Har bir mard-la, hordiq bilmay,

Otashona jang qilsin har mard!

Iskandar cho'pon yigitni ozod qilib, otini qaytarishni, xohlagan tomoniga ketishiga to'sqinlik
qilmaslikni, keyin cho'pon yigit uyuri allaqachonlar qo'shin zahirasi ixtiyoriga olinganini eshitib otlarni
ham bitta qo'ymay qaytarishni buyurdi. “Oriyatli xalq bilan jang qilish uchun oriyatli bo'lmoq kerak”,
deb o'ylardi Iskandar...

Yo'l boshlovchilar aytgandek, ertasi kuni vaqt peshindan o'tgan mahal olisda yoyilib oqayotgan
daryo ko'rindi. Bu Herodod ta'riflagan Oks daryosi edi. Sahroyilar tilida bu daryo O'kuz deb atalarkan.

Tashnalikdan qiynalgan lashkar suv tomon otildi. Iskandar ham yo'l davomida birinchi marta
Butsefalga qamchi urdi. Qirg'oqqa yetib kelgach, ust-boshini yechmasdan daryoga kirdi. Oks suvi uni
hayratga soldi. Bu suv u shu paytgacha kechib o'tgan daryolar suviga deyarli o'xshamasdi: suv juda

www.ziyouz.com k«yty6xonacn 21

Tarixiy hikoyalar. Xurshid Davron

mayin, xuddi zaytun moyidek muloyim edi.

O'sha kuni kechqurun daryo qirg'og'ida salqindan rohatlanib o'tirgan Iskandar chodiriga
ayg'oqboshi - fors Arsam kirib keldi.

- Shohim, - deb gap boshladi u ta`zimni ado qilib bo'lgach, - ayg'oqchilar qaytib krlishdi. Ular
keltirgan ma'lumotlarga qaraganda, xiyonatkor Bessni na boxtaristonliklar, na sug'dlar quvvatlayotgan
emish. Sug'd sarkardasi Spitamen atrofiga esa xalq to'planayotgan emish. Eng muhimi, Spitamen eng
dilovar va oriyatli yigitlardan yetti mingini saralab xos

lashkar tuzib jangga hozirlik ko'rayotgan emish... Arsamning gaplarini eshitib Iskandar chuqur
xayolga botdi. Uning ko'zi o'ngida nima uchundir kechagi cho'pon yigit namoyon bo'ldi. Botayotgan
quyosh aksi daryo ustini qizartirib borayotganini, go'yo o'zanni qon to'ldira boshlayotgandek ham sirli,
ham hayajonli manzarani tomosha qilar ekan: “Kurash og'ir bo'ladi!” - deb pichirladi yosh jahongir...


www.ziyouz.com k«yty6xonacn 22

Tarixiy hikoyalar. Xurshid Davron

NAVOI Y ARMONI

Shahzoda Mo'min mirzo o'ldirilgan hijriy to'qqiz yuz uchinchi yilning safar oyida — 1497 sananing
erta bahorida Mir Alisher Navoiy Mashhadda edi. U bir paytlar o'zi saboq olgan bu kentga Imom Rizo
maqbarasini ziyorat qilishga borib, yetim-yesirlarga saqat ulashadigan g'alvurxona qurilishini
boshlatgan, shu bois, bir oz ushlanib qolgan edi.

Navjuvon shahzodaning shafqatsizlarcha qatl etilganini Hirotga qytayotganda eshitib, Mir Alisher
bag'oyat qattiq qayg'urdi va unga peshvoz chiqqan yoru-birodarlariga nadomat bilan. «Bir vaqtlar
Shayx Majdiddin Bag'dodiyning o'ldirilishi oqibatda Chingizxon bosqinidan Movarounnahr va Xuroson
qanday qirg'inbarotga uchragan bo'lsa, Mo'min mirzoning o'ldirilishi oqibati ham xuddi shunday
falokatlardan darak beradur», - deb aytdi. Mir Alisher bunday qabixona qotillik — boboning o'z
nabirasini o'ldirishga fatvo berishi saltanat inqirozining ibtidosi ekaniga ishora qilganini payqagan
Sulton Husayn Boyqaro qattiq g'azablandi. Ammo g'azabini ichiga yutdi. Zero, podshoh shahid
shahzoda otasi, to'ng'ich o'g'li Badiuzzamon mirzo xun qasdida albatta isyon boshlashini bilar, bunday
sharoitda Mir Alisher bilan ora buzilishini xohlamas edi.

Sulton Husayn bu mashyum voqyeadan so'ng, qariyb yarim asrlik qadrdoni bo'lmish Mir Alisher
saltanat ishlaridan butunlay chetlashishga, bir umrlik orzusini amalga oshirishga ahd qilganidan
bexabar edi. U, bu haqda eshitganda ham jiddiy e'tibor bermadi, illo, Mir Alisher bunday qarorlarni
oldin ham qilgan, ammo uning boshiga tashvish tushganda hech qachon qarab o'tirmagan,
xonanishinlikni tark etib albatta ko'makka kelgan. Shoyadkim, bu gal ham shunday bo'lgay...
Qolaversa, Mir Alisherni podshoh xonadoniga ipsiz bog'lab qo'ygan bir kuch bor ediki, u ham bo'lsa
Sulton Husayn Boyqaro bilan barcha kechgan xotiralari edi. Ammo bu galgi tark etish Mir Alisherning
azaliy orzusi bilan bog'liqligidan bu yosh shoirning ko'ngliga hali Samarqandda o'qib yurgan
kezlaridayoq paydo bo'lganidan bexabar edi. Ba'zilar bu o'y rad etishga sevgi tufayli deb shubha
qiladilar. O'shanda muhabbati ko'nglining tubida qolib ketganidan ezilgan yigirma yetti yashar Alisher
hajga ketishga, qolgan butun umrini tariqat suluhiga bag'ishlashga chog'langan, ammo yurtda
kechgan notinchliklar safarga chiqishiga monelik qilgandi. O'shanda yosh shoir hazrati Xoja Ahror
maslahatiga amal qilib, tariqat ilmini o'rganishga zo'r berdi.

Sulton Husayn Boyqaro adashmadi, haqiqatan ham kelasi yilning yoziga chiqib, Badiuzzamon
mirzo isyon boshladi. Sulton Husayn qo'shin saflab, Astrobodga otlandi. Mir Alisher u bilan birga
ketdi. Ota va o'g'il o'rtasida begunoh nabira xuni turgani uchun ham qilichlar muhovarasi qattiq va
ayovsiz bo'lmog'i ma'lum edi. Mir Alisher xuroson saltanatini parchalanishdn saqlab qolishni o'z burchi
sanar, garchi uzilgan ipni qayta ulab bo'lmasligini anglasada, ota bilan o'g'ilning buzilgan
munosabatlarini tiklamoqqa zo'r berib urinardi. Sulton Husayn ham butun umidini bu gal qilichiga
emas, do'stining tadbirkorligiga bog'langanini, ochiq-oydin bo'lmasa-da, nozik ishoralar bilan
bildirishga harakat qilardi. Mana shu sababdan ham Mir Alisher Badiuzzamon mirzo huzuriga
elchilikka bordi. U mirzodan ota amriga quloq solishni tiladi. Xuddi oldingi — Mo'min mirzo
o'ldirilishidan avval yuz bergan isyon paytida nima degan bo'lsa, o'shani takrorladi. Ammo qancha
urinmasin, mirzo tavba qilishdan bor tortdi. U Mir Alisher qattiq tikilib: «Mavlono, men, sizni otamdan
ortuqroq ko'raman, o'g'lim esa sizni mendan ortiqroq suyardi. Xo'sh, qani ayting-chi, ota degan
farzandini tiriklayin o'ldiradimi?» — dedi. Keksa shoirning ko'zidan yosh tirqiradi, u mirzo nimaga
ishora qilganini angladi. Keyin bazo'r o'zini o'nglab. «Mirzo, bu gaplarni unuting», - dedi. «Qaysi
so'zlarni?» — dedi badiuzzamon mirzo. Mir Alisher ortiq o'zini tutib turolmadi, ho'ngrab yig'lab yubordi.
Uning ahvolini ko'rib, Badiuzzamon mirzoning ham ko'zidan duvva-duvva yosh to'kildi.

Elchi Marvda qarorgoh tutgan Sulton Husayn huzuriga umidsiz qaytgach, bir zamonlar ulug' Amir
Temur ko'ragon tiklagan qudratli saltanatning so'nggi parchasi bo'lmish davlatning tanazzuliga mone
bo'lmoq maqsadida podshohga: «Farzandingiz tavba qilishga tayyor», - deb aaytdi, niyatda bor
tadbirlarni qo'llab, Badiuzzamon mirzo ko'na oladigan shartlarni qabul etishga podshohni rozi qildi.
So'ng qarorgohdagi chodiriga kirib, isyonchi shahzodaga maktub bitdi va o'sha fursatdayoq chopar

www.ziyouz.com k«yty6xonacn 23

Tarixiy hikoyalar. Xurshid Davron

bilan borib berib yubordi. Ikki kun o'tar-o'tmas Badiuzzamon

mirzodan javob keldi. U Mir Alisher maktubida shartlarni qabul qilgani va hademay tavba uchun
podshoh huzuriga yetib berajagini bildirgan edi. Voqyealar tadriji mirzoning maktubidagi va'dasini
isbotladi. Sulh bitilgach, podshoh Mozandaronga, Mir Alisher esa dorulsaltanatga qaytishni ixtiyor
etdilar.

Tongda yo'lga chiqish mahalida shu narsa ma'lum bo'ldiki, qarorgohdagi shoir chodiri to'sinida bir
g'urrak uya yasab, tuxum qo'yishga ham ulguribdi. Chodirni yig'ishtirish uchun ruxsat tilab kirgan
mulozimlar bu haqda xabar berganlarida, Mir Alisher bu voqyeani ulardan oldinroq sezganini ma'lum
qildi. Mulozimlar qo'l qovushtirib, taraddudlanib turganlarini ko'rgach, aytdi: «G'urrak tuxum ochib,
polaponlarini uchiriq qilgunga qadar chodir shunday qoldirilsin». So'ng u o'z huzuriga Xoja Husayn
Baxtiyorni chaqirib kelishini va Xoja kelgach, unga chodirni muhofazalab turishni va g'urrak
polaponlarini katta temirqanot qilganidan keyin esa xizmat haqiga bu tengi yo'q chodirni olib ketishni
buyurdi. Xoja Hasan Baxtiyor dastlab biroz garangsirab turdi, so'ng birdan ko'zlari chaqnab hazrat
sha'niga va uning sahovatiga hamdu-sanolar aytib, uning amrini qabul qildi. Dili xotirjam tortgan Mir
Alisher saltanat polaponlari bo'lmish fuqarolarga alloh taolodan inoyat tilab yo'lga tushdi.

Mana, necha yildirki, saltanat osoyishtaligi ham uning chodiri to'siniga uya qo'ygan g'urrak
tuxumlaridek omonat. Agar ular muhofaza etilmasa, hirsu havas, zulmu sitam, isyonu gavvo qasridan
yerga tushib chilparchin bo'lmog'i shubhasiz.

To hirsu havas xirmani barbod o'lmas,
To nafsu havo kasri baraftod o'lmas,

70 2Шти 5йат joniga bedod o'lmas,

El shod o'lmas, mamlakat obod o'lmas...

Yo'lda borarkan, Mir Alisher bari-bir qarigan podshoh bilan kuch-g'ayratga to'lgan shahzodalar
o'rtasidagi totuvlik muvaqqat ekanini o'ylar, butun umri davomi saltanat ravnaqi deb chekkan
zahmatlari qizigan qumga tomgan yomgir tomchisidek benaf ketganidan yurak-bag'ri ezilardi. Shoir
bolalik do'stining so'nggi yillarda jangu jadal va ayshu-ishrat qilmoqdan boshi chiqmaganidan norozi
edi. Ne fojiakim, mo'ysafid podshohning nomozi peshindan so'ng ichmagan kuni yo'q. Uning bu
qilmishi nafaqat o'zining fe'liga, qolaversa, o'g'lonlari va jami sipohlariga g'ayri ta'sir ko'rsatardi. Bir
qultum may dunyoni buzadi deydilar. Mir Alisher «um ul-xobois»€ bo'lmish mayga berilish
oqibatlaridan qo'rqardi.

U, o'ttiz yildirki, saltanat ostonasidan tuproq bo'ldi. Do'sti o'tirgan taxt tinchini ko'zladi. Ota avlodi
qariyb bir asr mobaynida sadoqat bilan xizmat qilgan temuriylar ravnaqi yo'lida qo'liga qilich
olishgacha bordi. Bu xizmatlari evaziga podshoh unga ko'p iltifotlar qildi, oliy martabalar berdi. Ba'zan
o'z nazaridan chetlatdi, ammo yana huzuriga chorladi.

Podshohga do'st kishining dushmani ko'p bo'ladi. O'ttiz yildir-ki, bu dushmanlar uni yomon
ko'radilar, unga tuhmat qiladilar, bo'hton yog'diradilar. Ammo u pushaymonlik chekmaydi, zero,
pushaymonligidan sud yo'qtur. Yo'q, yo'q, u pushaymon emas, chekkan zahmatlaridan rozi. Illo, u har
hayot ko'ngilni tangri taolo yodidan g'ofil, musulmonlar dodidan otil qilmadi. Do'stlar fikridan va
dushmanlan makridan beparvo bo'lmadi.

Hijriy sakkiz yuz yetmish uchinchi (1469) sanada Sulton Abusaid mirzo Qorabog'da jang
maydonida halok bo'lganidn foydalangan Sulton Husayn mirzo Xuroson taxtini egallab oldi. O'shanda
Mir Alisher nazarida Sulton Husayndan o'zga bir da'vogar yo'q edikim, bu taxtda u Samarqandda,
aniqrog'i, Xoja Jaloliddin Fazlulloh Abullaysiy xonaqohida tariqat suluki ilmini egallash bilan band edi.
Xushxabarni eshitgach, do'sti yonida bo'lish zaruratini sezdi va sahovatli Amir Ahmad Hojibek
ko'magida Hirotga otlandi. Sulton Husayn mirzoning taxtga o'tirishi sharafiga «Qasidai Xiloliya»ni
bitdi. Yoki podshoh Mir Alisherni xursandchilik ila kutib oldi va unga oliy iltifotlar ko'rsatdi. Ammo hali
podshohlik taxti omonat edi, mana shu omonat taxtni barqaror etish niyatida podshoh bilan tengma
www.ziyouz.com k«yty6xonacn 24

Tarixiy hikoyalar. Xurshid Davron

teng mamlakatda tinchlik-osoyishtalik o'rnatish uchun ma'lum muddat qalamini unutdi. Taxt uchun
kurash uzoq davom etdi. Birgina Yodgor Muhammad mirzoning o'zi Sulton Abusaid mirzo vorisi
sifatida taxtga da'vogarlik qilgan ozmuncha kasofat yetkazlimi? Undan so'ng Sulton Mahmud mirzo,
qora kuyunlilar ko'mak bergan Abubakr mirzo bilan bo'lgan janglar-chi? Mana shu jangu-jadallar
davomida u hamisha yo do'sti qo'shnida, yo dorulsaltanatni hifz etishda bosh-qosh bo'lardi.

Mana shu zahmatlari tufayli mamlakatda osoyishtalik qaror topdi. Mir Alisher sabab Sulton Husayn
Boyqaro saroyida ahli faol va benazir insonlar yig'ildilar. Mana endi farxunda zamon bugunga kelib —
podshoh ham, o'zi ham qariganda shikasta bo'ladiganga o'xshaydi. U do'stini adolatli podshoh
bo'lishiga da'vat qildi. Zulm va adolatsizlik bois obod joylar vayron, kabutar oshyonlari boyqushga
makon bo'lishini anglatdi. Podshohlar esa zulm va adolatsizlik qilishga ko'proq moyil bo'ladilar. Nohaq
qon to'kmoqlik ularning hunari, muddao, toki joni bor odam undan qo'rqsin. Podshohlarning
noma'qulchiligi o'zlariga yaxshi ko'rinadi. Qorani oq desa, - ma'qullamagan gunohkor, qora
demaganlarning esa ro'zg'ori qaro bo'ladi. Podshohlarga to'g'ri so'zni aytganlarning joni xatarda,
ezgulikka undaganlarni qatli om kutadi. Ammo u do'st sifatida ham, vazir sifatida ham yomon,
iymonsiz bo'lsa fuqaroning holiga voy.

Nafsilamr aytganda, «vazir» so'zi «vizr», ya'ni «gunoh» so'zdan kelib chiqqan. Moziydan
ma'lumki, vazirlar o'z hukmdorlari ko'nglini xushlamoq uchun gunohdan tap tortmaydilar. U esa
vazirlikni hukmdor siyosati tufayli yuz bergan gunohlarni bo'yniga olish, ularni bartaraf qilish deb
angladi. Shu maqsad yo'lida moziy vazirlaridan biri bo'lmish Osafning uzugiga naqshlangan «Insoflini
xudo rahmat qilsin» degan so'zni shior qildi. AMmo endi qaridi, toldi, toliqdi. Endi u o'zining butun
umri davomida orzu qilgani muborak haj safariga ketish muddati yetganini angladi.

Mir Alisher porso va pokdoman kishi edi. Ulug' martabalar ko'rgan bo'lsa-da, ularning havasiga
uchmadi, tariqatga sodiq qoldi. Sulton Husayn mirzoning o'zi bir gal uning porsoligi va tahoratini
buzmasligi haqida gapirgan va «Bu hazrat dunyoga kelib hayot xilyatini kiyganlaridan buyon
etaklariga shahvat chirkini teggizmaganlar, futavvot va jo'mardlik yoqasi la'li tugmasini xotinlar
havoyu havasiga tutqizmaganlar», - deb aytgandi.

Mir Alisher yoshligidan boshlab, Mashhadda va Samarqandda saboq olganida ham, hamisha
darveshlar suhbatini ixtiyor etdi, hidoyat yo'lida rahnamo mashoyixlar ilmini o'rgandi va har doim bu
pokdamonlar guruhiga ixlos va muridlik qadami ila mulozamatda bo'ldi. Astrobod voqyealari tufayli
podshoh bilan o'rtalarida tushgan raxna sabab saroydan chetlashganda ham saltanat ishidan etak
yig'ishtirib, ibodat va riyozat ahli bilan birla bo'ldi, shu maqsadda Roboti Suhaylda xonanishinlik qildi.
Faqirlik va fano yo'lidan ketishga moyil edi, lekin, oradan ko'p vaqt o'tmay, podshoh uni yana saroyga
chorladi. Mir Alisher avvalida «Men yo'lim faqirlikda» deb ko'nmadi. Oxiri bir kuni podshoh butun
saroy ahli qoshida «Saltanat ishini tartibga solish sizning ra'yingizga qarab qoldi. Keling, do'stim,
qarorsiz qalamingizdan mamlakat barqaror bo'lsin», deb aytdi. Nihoyat «Bir soatlik adolat oltmish
yillik ibodatdan afzal», degan so'zga amal qilib, Mir Alisher ko'nishga majbur bo'ldi.

U uzoq vaqt saltanat tashvishlari bilan band bo'lsa ham, ammo hech qachon pok va ulug' tangrini
unutmadi, ayilbotar so'zlar bilan darveshlar dilini ranjitmadi, har bir ishda ixlos va imoni kasb etdi.
Shu sababdan ham saltanat ishkalini tuzatish borasida podshohga maslahat berganda, imonni o'rtaga
qo'yib so'yladi. Tangri inoyati bois yoshlarga shafqat, do'stlarga karam, kattalarga izzat ko'rsatish
yo'rigiga rioya qildi.

Unga podshoh ko'p yer-suv inyom qildi. Ammo u boyishni xayoliga ham keltirmadi, o'z mulkidan
tushgan daromaddan xayrli binolar tiklash, madrasalar ahvolini yaxshilash, ma'rifiy kitoblardan nusxa
ko'chirish, ilmu toliblarga nafaqa belgilash, muhtojlarga yordam ko'rsatishga, va hatto zarurat
tug'ilganda podshohga, lashkarga sarfladi. Mir Alisherning bir kunlik daromadi o'n sakkiz ming
shohruhiy dinor edi va u ana shu daromadning hammasini sahovat va himmat ehsoniga aylantirishga
urindi.

U hech qachon haqdan qo'rqishni esdan chiqarmadi, boshiga mashaqqatlar tushganda, sabr va
chidam bilan allohga sig'indi. Boshqalarni ham shunga da'vat etdi. Shu yo'lda mashoyihu so'fiylar

www.ziyouz.com k«yty6xonacn 25

Tarixiy hikoyalar. Xurshid Davron

zikrida va suluk yo'llari baynida «Nasoim ul-Muhabbat», «Lison ut-tayr» kitoblarini bitdi. Fuqaroyu
darvishlarning, g'aribu musofirlar gamida turli mavzelarda xonaqohlar, robotlar, hovuzlar, hammomlar
va ko'priklar tikladi. Birgina «Xolisiya» xonaqohida har kuni mingdan ziyod miskinga tomoq
tarqatiladi, har yili muhtojlarga ikki mingga yaqin po'stin, chakmon, ko'ylak-ishton, taqiya va kovush
ulashiladi. Bunaqa xonaqohlar esa necha-necha...

Bundan ikki yil muqaddam Nishopurga borganida, mashoyixlar, shu jumladan o'zi e'tiqod qo'ygan
Shayx Farididdin Attor mozori xarobga aylanganini ko'rib, ta'mirlashni buyurdi, shayx qabri ustida
yangi xonaqoh tiklatdi. Xirotdagi Marg'ani bog'ida mahobatli bir masjid bino qilib, o'z zamonining
atoqli qorilaridan Xoja Hofiz Muhammad Sultonshohni imomlikka tayinladi va o'zi ham u yerda besh
vaqt namozga hozir bo'lib, nomozda qoyim bo'lmaganlarni qattiq surishtirdi.

Kunlardan bir kuni Mir Alisher asr nomozi tugagach, mana shu kundalik odatiga qarshi, masjiddan
tez chiqib, suryat bilan, biror joyda to'xtamay, xirotliklar «Unsiya» atagan hovlisiga yetib bordi va
hovli to'ridagi binafshazorga qarab qaytdi. Buni ko'rib ko'pchilik hayron qoldi. Xoja Hofiz Muhammad
Sultonshoh Mir Alisherdan besaranjomligi sababini surishtirganda, u shunday javob berdi. «Men
masjidga kelayotganimda, hovlimdagi binafshazor chetida tahorat olgan edim. Nomoz safida
turganimda, yelkamda bir chumoli o'rmalab yurganini ko'rdim. Chumoli tahorat olgan joyda
ilashganini angladim.

Mabodo u mening yelkamdan tushib oyoq-osti bo'lsa-yu, ozor topsa, omon qolgan taqdirda ham
o'z uyasining yo'lini topolmasa, uvoliga qolman, deb qo'rqdim. Shuning uchun nomozni ado qilishim
bilan tezlik bilat tahorat olgan joyimga borib, uni uyasi og'ziga qo'ydim va uvoliga qolishdan qutuldim.
Yelkamdan chumoli emas, tog' ag'darilgandek yengil tortdim, xojam».

Bu gapni eshitgan Xoja Hofiz qo'lini duo, dilini rahmat aytishga ochdi...

Mir Alisher Marvdan dorulsaltanatga qaytayotib, yo'l bo'yi o'ylagani to'g'ri chiqdi. Mamlakatda
Badiuzzamon mirzo isyonidan so'ng boshlangan osoyishtalik uzoq cho'zilmadi, bor-yo'g'i bir yilga
yetmay barham topdi. Bu safar Sulton Husayn mirzoning boshqa bir o'g'li - Abulmuhsin mirzo g'avg'o
boshladi. Sulton Husayn qo'shin bilan yana Marv tomon otlandi. Bu voqyeadan bir muncha vaqt avval
Mir Alisher podshohga qayta-qayta murojaat qilib, Ka'ba tavofiga ijozat olishga muvaffaq bo'lgan edi.

Sulton qo'shini dorulsaltanani tark etgach, Mir Alisher muborak safarga chiqish mavridi kelganini,
illo, endi bu saltanatda tinchlik, dunyo g'avg'olaridan holilik hech qachon nasib etmasligi bildi. Shu
sabab fursatni g'animat bilib yo'lga chiqdi va bir necha kunlardan keyin Mashhadga yetdi. Shaharga
yaqinlashib qolganda, yana bir karra podshohning hol-ahvolini surishtirmoq, qolaversa, ijozatni tag'in
ham mustahkamlamoq niyatida mavlono Abdulhay Tabibni Sulton Husayn Boyqaro huzuriga — Marvga
jo'natdi. O'zi bo'lsa bir kezlar IMom Rozi maqbarasi yonida yetim va qashshoqlarga tomoq ulashish
uchun tkilatgan g'alvurxonada qo'nim topib, javob kutdi. Oradan ko'p o'tmay, Mavlono Abulhay
isyonchi Abulmuhsin mirzo bilan jang qilib yurgan Sulton Husayn mirzo qoshidan yetib keldi va
podshoh maktubini topshirdi.

Sulton Husayn Boyqaroning Amir Alisherga maktubi:

«Saltanat rukni, mamlakat tayanchi, din va davlat arbobining zubdasti, mulk va millat
sohiblarining peshvasi, xayrli binolar muassasi, pokiza ishlarga yo'llangan, hoqoniy davlatning
madadkori, sulton hazratning yaqini nizomiddin Amir Alisher janoblariga dutfomuz ko'p duolar va
mashq qo'zg'atuvchi salomlar to'plamini yetkazamiz, fayzli muloqotlari orzusi sharq va bayon
doirasidan ortiqdir.

So'ngra ravshan ko'ngillariga ma'lum bo'lsinkim, juma kuni —- rajab oyining o'n birida ulug
mavlono Abdulhay kelib, sharif mijozlarining kayfiyati, sog'-salomatlik, yaxshi holatlarini yetkazdi.
Bundan xabar topish behad shodlikka sabab bo'ldi. Uning yetishuvidan ilgari ko'ngillarida qaror
topgan Hijoz tomonga jo'nash to'g'risidagi xabar og'izma-og'iz kelib turardi, ammo ishonchi
kishilardan eshitilmagani uchun ishonarli bo'lmas edi. Lekin o'sha kishi suhbatida Xoja Afzalliddin
Muhammadga yozilgan ham mazmunidan ma'lum bo'ldikim, bu kunlarda u tilak mustahkamlanib va
yangilanib, jo'nash xayoli jazmga aylangan.

www.ziyouz.com k«yty6xonacn 26

Tarixiy hikoyalar. Xurshid Davron

Gap shundaki, hammaga, balki olamga va olam ahliga oshkordirki, ul janob bilan birlik va
hamjihatlik bog'lanishi va boglanish aloqasi va hamnafaslikni kichiklikdan to shu kungacha qaysi
darajagacha olib borganmiz va olib boramiz. Hamma vaqt va hamma ahvolda ul janobning sharif
roziligini o'zimizning muddao va talabalarimizdan ustun bilib, bu jihatni mislsiz davlat dalillaridan
sanalik va sanaymiz. Haqiqatan, uning qarshisida ul janobdan davlatxohlik asarlari, ixlos, yaxshi
fikrdalik va yaqinlik kabi xislatlar yuzaga kelgan va yuzaga keladi. Bu quyoshdan ham ravshanroq
bo'lgani bois tafsil berishning foydasi yo'q. O'zlari biladiki, hech qachon o'rtada takalluf va o'zgalik
bo'lmay, hamma vaqt so'z shunday o'tardiki, u saltanat tayanchining xotiriga xayrixohlik va yaxshi
fikrlilik yo'li bilan nimaiki kelsa, to'qqiz martagcha uni aytishga ruxsat berilgan edi. Bizning doimo
xotiramizga nimaiki kelsa, mehribonlik yuzasidan izhor qilardik. Bu vaqtlarda jazm qilganlari — savob
ishga hijrat qilish niyat ko'ngilga allaqanday ogir tushishiga qaramasdan undan afzal ish tasavvur
etilmaydi, ammo u kishining roziligini o'z manfaatimizdan ustun qo'yamiz. Berilgan ruxsat va ijozatdan
qaytmaymiz, lekin, nimaiki ko'ngilga kelsa ogohlantirishimiz lozim. Ravshandirki, bu xsusda
yo'ltinchligi shartdir. Ma'lum bo'lsinkim, bu kunlarda o'ish bo'lgani iroq va Bag'dodni ahvol qanaqangi
parishon va beqarordir. Misr va Shom sarhadlarida ham turli boshboshdoqlik borligi eshitilmoqda.
Rivoyat shundaydirkim, agar yo'l xavfi shunday darajaga yetib, kimsaning sababisiz kimsaning beligi
qo'l urishi mumkin bo'lsa, yo'lga tushmoq vojib emas. Agar bu kunlarda yo'l xavfidan biror fikr xotirga
kelmasa qanday bo'ladi? Chunki o'zlari atardilarkim, yo'llar notinchligi jihatidan bir oz Ufluriy tartib
berib, agar zarur bo'lsa, xavfli joyga yetishganda, mulozimlardan har birining yonida o'shandan biroz
bo'lish darkor.

Yana gap shundaki, bu safarning uzoqqa cho'zilishi ma'lum, umrga ishonch yo'q. Agar yana bir
uchrashib xayorlashish qoidasi yuzaga kelsa bo'lardi. Ammo, bu ikki holning bo'lishi bilan birga bu
muqaddimalarning yozilishidan shunday qo'rquv ham borkim, mabodo muborak xotiraga andak
g'ubor yetishib, garaz bu so'zlardan man etish ekan, degan xayolga boradilarmi.

Hamisha davlatpanoh yuzasidan nimaiki xotirlariga kelsa, betakadduf gap-so'z qiladilar, bizga ham
bu bobda har nima xotirga kelsa, ma'lum qilish lozim ko'rildi.

Boqiy, to'g'ri fikrda ixtiyorlidirlar va nimaiki ikki dunyo yaxshiligiga kerak bo'lsa, taqdim qilib
turilur. Ikki dunyo saodati yor bo'lsin. Vassalom».

Maktubni olgan kishi Mir Alisher mashhad ulug'lari va yo'ldoshlari bilan maslahatlashdi. Ular
saltanatning osoyishtaligi uchun Mir Alisherning Hajga borishini kechiktirishni lozim ko'rdilar. Buning
ustiga mavlono Abdulhay shahzoda Abu Muhsin mirzo otasi bilan sulh tuzish uchun Mir Alisherning
o'rtada vakil bo'lishini shart qilib qo'yganini aytdi. Podshoh bu gapni qog'ozga ishonmay, mavlonodan
ayttirib yuborgan edi. Oqibatda Mir Alisher Marvga qarab jo'nadi. U tushgan karvon Mashhad
Marvning o'rtasida joylashgan Saraxs kentga yetganda, uni inisi Darvishali kutib oldi. Ertasi kuni
Sulton Husaynning ham shu manzilga yaqinlashayotgani ma'lum bo'ldi. Podshoh bilan shoir
Bozorg'ontepa o'langida suhbat qurdilar. Podshoh maktubida bitgan so'zlarni yana, qayta takrorladi.
Mir Alisher indamay tingladi va podshoh so'zini tugatgach shunday dedi.

-A'lo hazrat, bir paytlar men podsholik ishlarini shug'ullanishdan qo'l tortadigan bo'lsam, Shayx
Najmiddin Kubro mozori yoki Xoja Abdulloh Ansoriy maqbarasi ostonasining jo'rubkashi bo'laman,
deb aytgan edilar.

- Shunday Alisherbek. — dedi Sulton Husayn mirzo xomush tortib, qariyb yigirma yil
burun aytgan gapini do'sti unutmaganiga, uning quvvai hofizasiga tahsin o'qigan podshoh
birdan sergak tortdi va Mir Alisher muddaosini bilish niyatida gapning davomini kutdi.

- O'sha so'zlaringiz sizga muyassar bo'lmog'i bundan so'ng ham mushkul. Ammo shu niyatga
yetmoqni istagan mahramingizga Hijoz safariga jo'nashga ijozat bermaysiz. Necha bor ruxsat tiladim,
hatto so'nggi marta rag'bat qilganingizda ham ko'nglingizdan xohish alomatini tuymagan edim. Shu
bois garchi ixtiyor teggan bo'lsa-da, sizning qoshingizga yana odam yubordim, yana maktub bitib,
meni yo'ldan qaytardingiz.

Podshohning besaranjomlanganini ko'rib, Mir Alisher, buyog'ini eshiting, degandek, qo'lini ko'ksiga

www.ziyouz.com k«yty6xonacn 27

Tarixiy hikoyalar. Xurshid Davron

qo'ydi.

- Bu gaplarni aytishdan maqsad, a'lo hazratga ta'na so'zini arz qilish emas. Illo, tilaganingizdek,
maktub bitishingizdan murod safarni man etish ekan, degan xayolga borganim yo'q. Bu gaplarni
aytishdan maqsad yana ijozat tilash. Agar ruxsat bersalar, qolgan hayotimni Xoja Abdulloh Ansoriy
mozori ostonasini supurishga sarflasam. Yana meni saltanat ishlaridan holi etsangiz, bunday
masyuliyatdan ozod bo'lsam. Netayki, qarilik ham xudoning inoyati ekan, so'ngaklarim mo'rt,
ko'zlarim benur, ko'ngil esa farog'at tilaydur...

- Qaridim, demang, Alisherbek, - dedi Sulton Husayn. - Mendan uch yil yoshsiz. Men qaridim
desam bo'lar. AMmo, qarangki, qo'limda qilich, chopqillashib yururman. Siz bo'lsangiz...

- Qaridim, a'lo hazrat, qaridim, - dedi Mir Alisher, - oldingi quvvatim yo'q. Hijoz safari ham
so'nggi safarim bo'lmog'ini bo'ynimga olgan edim.

- Mabodo siz Xurosonda qolar ekansiz, har qanday iltimosingizni bajarmoq men uchun farz, dedi podshoh. Chunki, bilamizki, siz bu mulkni tark etgansiz, men yolg'iz qolurman. Meni yolg'iz
qoldirmangiz. Yoshlikda, kuch-gayrat borida yonimda bo'ldingiz, endi qariganda, bir-birimizni tark
etsak, qandoq bo'lur?

- Suhbat so'ngida Sulton Husayn Boyqarot keksa shoir ustiga oltin tugmali, avrasi zarbof
qora qunduzi po'stin va yana bir necha qimmatbaho to'nlar yopdi. Bir necha kundan so'ng Mir Alisher
ota ila o'g'ilni yarashtirish ishlarini ado etgach, podshohning ijozati bilan dorulsaltanaga yo'l oldi.

U Hirotga sha'bon oyining o'rtalarida yetib keldi. Malikulshuaroning qaytayotganidan xabar topgan
poytaxt ahlining quvonchi behad, shahar darvozasidan to Unsiyagacha tumonat odam peshvoz
chiqqan edi.

Qaytganiga bir hafta bo'lar-bulmas, Mir Alisher Xoj Ansoriy mozori poyida katta yigin qilib, shahar
ulug'larini chorladi va ulardan qutlug' dargoh jo'rubkashi bo'lishdek, mo'tabar vazifa uchun fotiha
berishlarini tiladi. «Men mundin so'ng darvishlik va go'shanishinlik bodasida istiqomat qilishni ixtiyor
etdim», - dedi u. O'sha kuni shunday ulug' majlis bo'ldiki, saltanat boshida turgan Muboriziddin
Muhammad Valibek kabi amirlar mozorda yig'ilgan ulamolar xizmatida oyoqda qoldilar. Yetmish qo'y,
yigirma besh ot so'yildi va ulamolar botmon qand va yana chandon noz-ne'matlar o'rtaga tortildi.
Majlis so'ngida mashoyixlar Mir Alisherga fotiha berdilar.

O'sha majlisdan ko'p vaqt o'tmay, Mir Alisherni dorulsaltanatga jo'natib, sher ovlash havzasida
Mozandaron tomonga yo'llangan podshohdan farmon keldi. Farmon saltanat poytaxtida hukm
yurgizgan Amir Valibek nomiga bitilib, unda tez orada Hirot va uning atrofidagi aholidan zarur
harajatlar uchun yuz ming dinor undirish buyurilgan edi. Amir Valibek talab qilingan mablag'ning
yarmini shahar yon-tevaragidagi dehqonlardan undirib, qolganini poytaxt nufuzi gardaniga yuklashni
mo'ljalladi.

Ammo Amir Valibek hech bir ishga Mir Alisher fikrisiz va maslahatisiz dahl qilmas edi. Shu sabab
o'z mo'ljalini shoirga ma'lum qoldi. Mir Alisher «Bu fursatda xalq ustiga o'rinsiz soliq solishni oliy
darajali Sohibqiron davlatiga munosib ko'rmayman"» - dedi va o'sha kuniyoq mazkur mablag'ni
o'ining daromadidan to'ladi. Uning bu sahovatini eshitib, shahar ahli ulug' kishilarni vakil qilib
yubordilar. Shoir vakillarning minnatdorchiligini qabul qilarkan, «Haj safari azimati ila chiqqan yo'lidan
qaytarildim». Ammo bu yo'ldan qaytganim ila, elimga karam qilish yo'lidadurman», - dedi va so'zini
bayot bilan tugatdi:

Xush ulkim, anga lutf birla xudo,
Ulusning qabulini qildi ato...

Mir Alisher Ansoriya mozorining sharq tomonida bir honaqox qurilishini boshladi, chor-tarof
obodonchiligi xayolida bo'ldi. Xoli qolgan kezlari goh Xojaning qalamiga mansub «Ilohiynoma»
risolasini mutolaa qilar, goh «Vaqifiya»ni qoralash ila band bo'lardi. Ammo saltanatdagi notinchlik bu
ulug va saob ishlarga andarmon Ansoriya jo'rabkashiga orom bermasdi. Podshoh deyarli poytaxtda

www.ziyouz.com k«yty6xonacn 28

Tarixiy hikoyalar. Xurshid Davron

bo'lmas, damba-dam ko'tarilayotgan isyonlarni daf etish bilan ovora edi. U qo'rqib qolgan, shu
qo'rquv bois hatto eng yaqin kishilariga ham shubha bilan qarardi. Kutilmaganda u Mir Alisherning
inisi Darvishalini Balx hokimligidan bo'shatdi. Ketma-ket Astrabod voqyealaridan so'ng darveshlik
ridosini kiygan tog'avachchasi Mir Haydar podshohga nisbatan xiyonatda - Qunduz hukmdori
Xusravshohni Hiriy ustiga bosqin qilishga chorlashda ayblanib o'ldirildi. Bundan darak topgan Mir
Alisher ich-ichidan o'rtadi, o'z mulozimlarini yuborib, Haydarning jasadini keltirib Chashman Mohiyona
dafn ettirdi.

Bu fojeali voqyealar Mir Alisher ko'nglida hali so'nib ulgurmagan hajga borish, paygambar qabrini
tavof qilish hayolini qayta kuchaytirdi. U yana Sulton Husayn Boyqaroga murojaat qilib, istijoza tiladi.
Podshoh bu murojaatga undagan sabablarni bilsa-da, o'zini bilmaganga olib, goh ruxsat berar, goh
Ansoriyaga tashrif buyurib, safarga oshiqmaslikni iltimos qilardi. Bu hol bir nech marta takrorlangach,
Mir Alisherning qarori araz va ranj bois bo'lmay, balki qatyiyat tufayli ekanini bilgach, podshoh ijozat
berdi va yo'l farmonini marhamat qilishini aytdi. Mir Alisher bir necha kundan so'ng farmon bitilganini
eshitdi. Ammo podoh «Biroz sabr qiling», zamon notinch, yo'llar xatarli», degan bahonalar ila yo'l
farmonini berishni har gal kechiktirardi.

Chindan zamon notinch edi. Daryo nariyog'ida — Movarounnahrda ko'chmanchi o'zbeklar xoni
Shayboqxon ketma-ket galabalar qozonib, kuchga to'lib kelardi. Bunday raqib oldida temuriy
hukmdorlar birlashish o'rniga bir-birining go'shtini yeyish bilan ovora. Shahzoda Abulmuhsin mirzo
o'zbeklar bilan Qorako'lda jang qilib, yengilib kelganidan beri Sulton Husayn mirzoning ko'ngli ham
alag'da.

Mir Alisher shu kunlarda Sohibqiron Amir temur poytaxti -— Samarqandi bemonandni qo'lga kiritish
uchun Shayboqxon bilan jang qilib yurgan Sulton Abdusaidning evarasi Bobur mirzo haqida ko'r
hikoyalar eshitdi. Samarqandda bo'lganida ko'p marhamatlar ko'rsatgan Ahmad Hojibekdek
pokdoman bir kishi shu mirzoning tarafida bo'lib, bundan bir necha muddat avval jangda shahid
ketganini bilib o'kindi, yosh mirzoga xudodan inoyatlar tiladi. Xususan, yosh mirzo bitgan turkona
baytlar og'izma-og'iz ko'chib, uning qulog'iga ham yetgach, ixlosi yana oshdi. G'azal piri bo'lmish Mir
Alisher bu baytlarda jobajo mahzunlik va dilovarlikni tuyib, tahsinlar o'qidi. Mehri jo'shib, bir gal yarim
tungacha o'tirib, Bobur mirzoga maktub bitdib va o'zining sodiq kishinisi orqali Samarqandga jo'natdi.
Maktub egasiga yetdimi, bilmaydi. U har gal yosh mirzo haqida o'ylarkan, ko'ksiga iliqlik yugurardi.

Nihoyat, bahor so'ngida qishda bitilgan yo'l farmoni qo'lga yetdi. Farmonning muxtasar mazmuni
mana bunday edi:

Mir Alisher Sulton Husayn xonadoniga yaqin turgan emukdosh bu davlatning asosiy tayanchi va
sultonning eng yaqin va sodiq do'sti hamda doimiy suhbatdoshidir. Shu kunlarda u kishi hajga borish
istagini bildirib, podshodan jo'nashga ruxsat so'ragan. Agarchi bir necha bor bu niyatni bildirib iltimos
qilinsa ham har gal fuqarolar manfaatiga bog'liq sabablar ko'rsatilib, iltimos amalga oshmay to'xtatilar
edi. Bu gal Amirning xotirini saqlab ijozat berib, hukm joriy qilinganki, hajga yurishda u kishi qaysi
joyga borsa, har yerda hamma katta-kichik zo'r ehtirom ila kutib olib, kuzatsinlar. Xatarli manzillarda
o'ziga va hamrohlariga yo'l ko'rsatib, bekatdan-bekatga tinch va salomat o'tkazib qo'ysinlar. Hamma
amirlar, dorug'alar, a'yon va ashrof, barcha shahzodalar va umum aholi bu hukm ijrosidan
chekinmasinlar.

Ushbu farmon podshoh amri ila 90 yil, hul-qa'da oyining beshinchisida yozilgan».

Farmon qo'lga tegishi bilan boshlangan tayyorgarlik ko'p o'tmay to'xtadi. Chunki, yoz boshlangani
tufayli harorat kuchayib, bepoyon sahroyu dashtlar orqali o'tadigan yo'l g'oyatda mashaqqatli bo'lishi
oydinlashdi. Safar kuz boshigacha kechiktirildi.

Taqdir taqozosi bilan voqyealar yana qayta takrorlana boshladi. Ayni shu yoz kunlari — muharram
oyining boshida (100 yil iyulida) podshohning kichik o'gillaridan — Muhammad Husayn mirzo otasiga
qarshi ko'tarildi. Keksa podshoh yana dorulsaltanatni tark etib, shahzoda ustiga — Astrobodga yurish
qildi.

Sal ilgariroq Sulton Husayn Boyqaro Mir Alisherni o'z qoshiga chorladi. Shoir qabulxonaga tashrif

www.ziyouz.com k«yty6xonacn 29

Tarixiy hikoyalar. Xurshid Davron

buyurganda, podshoh Amir Valibek bilan suhbatlashib o'tirardi.

- Yana Astrobodda isyon, - dedi podshoh, - yana farzand isyoni...

- Astrobod ham, farzandingiz ham ko'zingizdan yiroq, shul sabab qo'rquvni unutarlar, - dedi Amir
Valibek.

- Yo'q, janob Valibek, ular mehrini, oqibatni unutarlar, - dedi qatyiyat bilan shoir.

Ular uzoq kengashdi. Podshoh, Mir Alisherga haj safariga ruxsat va yo'l farmonini berganini
unutgandek, suhbat nihoyasida dorulsaltanat ixtiyorini do'sti va Amir Valibekka qoldirajagini ma'lum
qildi. Mir Alisher bunga javoban hech nima demadi. Podshoh maktabdosh do'stining ko'zlariga
qaramaslikka harakat qilib xayrlashdi.

Dastlabki kunlar Mr Alisher tadbirkor Amir Valibek bilan birga bo'ldi, saroydagi mashvaratlarda
qatnashdi. Ammo bir haftadan so'ng qo'li ishga bormay qoldi.

Podshoh iltimosi yodida bo'lsa-da, Mir Alisherning ortiq toqati qolmagandi. U Hijoz safariga
tayyorgarlikni tezlashtirdi. Podshoh Hirotni tark etganidan ikki hafta o'tar-o'tmas - muharram oyinng
oxirida yo'lga tushdilar. Biroq shahardan chiqqan karvon yo'lini tashvishli xabar to'sdi. Otasining
Astrobod taraflardaligidan foydalanib, saltanat taxtini egallash orzusida yurgan Badiuzzamon mirzo
Hirot ustiga qo'shin boshlab kelayotganmish. Lak-lak navkar Xuroson ahliga xavf solayotganidan
tashvishga tushgan keksa shoir yana orqaga qaytdi. Zero, u mabodo poytaxt Badiuzzamon qo'liga
o'tgudayin bo'lsa chorshanba kuni chiqib ketgan shaharga payshanba kuni qaytib kirdi.

Ertasi kuni masjidi jome'da juma namozida so'ng mashoyix va ulamolardan Shayx Jalliddin
Abusaid Nuroniy, Shayxulislom Sayfiddin Ahmad Taftazoniy, Shayx So'fi Ali, Mavlono Muiniddin
Farohiy, Mavlono Kamoliddin Koshifiy, Xoja Imomiddin Abdulaziz Abxariy, sayid va naqiblardan Amir
Qivomiddin Husayn Mozandaroniy, Amir Jaloliddin Ataulloh Asiliy, Amir Nizomiddin Abdulqodir va
boshqa bir qator Hirot shahri ayo'nlari, ashrofu raislari Mir Alisherni o'rtaga oldilar. Hirot shahri
mudofaasi topshirilgan Amir Valibek ham shu yerda edi.

- Sizning fayz-barakali zotingiz Xuroson mulki dahlsizligining sababi va fuqaro osoyishtaligining
boisidir, - deb gapni uzoqdan boshladi shayxulislom.

- Bizning barchamiz sizga muborak safarga fatvo bergan edik. Illo, oyati mo'minlarga hajni farz
etdi. Kimki buni inkor etsa, gunohi o'zigadir. Bas, alloh taolo barcha olamdin behojatdir», deyilmish.
Buga imon keltiramiz. Sizni yo'ldan qoldirish gunoh, ammo sizdan biroz sabr qilishni tilash uzrli.
Rasululloh sannollohu alayhi vasallam muborak hadislarining birida. «Vijdonning amriga quloq sol!
Ezgulik shunday narsaki, undan qalb ham, vijdon ham orom oladi. Gunoh ish shulki, undan qalb qaror
topmaydi, vijdon azoblanadi. Kishilar fatvo bersalar ham sen o'z vijdoningdan fatvo so'ra!» demishlar
Saltanat va fuqaro xotirjamligi haqi vijdoningizdan Makka azimatini bir muddat kechiktirishga fatvo
tilashingizni o'tinamiz.

- Hazrat risolat. «Senga omonat qilingan narsang egasiga topshir, xiyonat qilgan kishiga xiyonat
qilma», demishlar, - dedi kuni bilan muofaa tayyorligiga bosh-qosh bo'lib, baqiriq-chaqiriqdan ovozi
bo'g'ilib qolgan Amir Valibek, - Sohibqiron sizu menga dorulsaltanatni omonatga qoldirgan edilar.
Sabr qiling, podshoh hazratlari qaytsinlar, omonatlarini eson-omon topshiraylik, so'ng yana muborak
yo'lga otlanursiz.

- Bul zamon Hirot Sultoni Sohibqiron vujudidan holidir, - dedi Amir Valibekning gapi Mir Alisherga
qattiq botganini payqagan, shoirning mijozi juda nozikligini yaxshi bilgan Mavlono Kamoliddin
Koshifiy. — Agar poytaxt sizning fayzli nuringizdan ham chetda qolsa, mumkinki, fitnayu galayonlar
boshlanuv, saltanat tadoruki imkonsiz qolur...

- Fahmingiz yetgondur, Samarqand taxti o'zbek podshohi Shayboqxon qo'liga o'tmish. Endi uning
Amudan o'tish xohishi bor derlar. Siz niyat qilgan muborak safar yo'llari ham bagoyat xavfli
bo'lmishdur. Iroqu Shomdayam, Rumdayam, parishonlik. Illo, shariat yuzasidan bunday vaqtlarda haj
vojib emas, - Shayxulislom shunday deb, to'g'rimi, degandek Shayx nuroniy tikildi. U ma'qullab bosh
chayqagandan so'ng so'zida davom etdi. — Biz faqirlarning iltimosiga quloq berib, bu yil safar
niyatidan qayting.

www.ziyouz.com k«yty6xonacn 30

Tarixiy hikoyalar. Xurshid Davron

- Notinch fuqaroga bosh bo'ling, - dedi Amir Qivomiddin Mezondaroniy, - bu xayrli ish sabovini
yetmish poyu-piyoda hajdan ortuq ko'rsinlar. Illo, o'zlari aytganlaridek:

Kimki bir ko'ngli buzug'ning xotirin shod aylagay,
Oncha borkim, Ka'ba vayron bo'lsa, obod aylagay...

Mir Alisher davradagilar so'zini indamay tingladi. O'rtada sukut cho'kkach, sekin bosh ko'tarib,
ma'yus ovozda so'zladi.

- Hammangizga ma'lumdirki, uzoq muddatdan buyon Makka azimati orzusidaman. Bu
niyat hazrati Mahdumi Nuran Ka'bani tavof etib qaytgan kundan xotiramga tinchlik bermaydir...

U shunday dedi-yu, ko'z o'ngida bunday bir necha yillar avval ustozi safardan qaytgan damlar
jonlandi. O'shanda Mir Alisherning boshiga ogir kunlar tushgan, birodari Darvishali podshohga qarshi
isyon ko'tarib, hukmdor bilan uning o'rtasidagi yaqinlik omonat bo'lib qolgan edi. Birodari Balxda
hokim edi. U Og'zi kuymasa, olovni yutadigan Majiddinning Mir Alisherga qilgan badniyat hattiharakatlaridan norozi bo'lib bosh ko'targan edi. Sulton Husayn bundan g'oyat qattiq g'azabda, bu
g'azab ukadan ko'ra ko'proq akaga qaratilganini sezgan saroydagi ayrim kimsalar, birinchi navbatda
vazir Majiddinning o'zi bo'xton ustiga yog'dirardilar. Ular ochiqdan-ochiq «Bu xiyonatda Mir
Alisherning qo'li borligi aniq, ogasining maslahatisiz Darvishali bu yo'lga kirishga haddi sig'masdi»,
derdilar. Sulton Husayn isyonkor hokim ustiga qo'shin tortib borarkan, oldinroq Xoja Giyosiddinni
jo'natib, tavba talab qildi. Mir Alisherning gapiga kirib, Darvishali tavba qilib keldi. Darvishalini dastlab
kechirgan podshoh, oradan olti oy vaqt o'tmay, kelib-kelib Mir Alisherga uni Balx shahri qalyasiga
qamashga buyurdi. Tahqirlangan shoir necha marta azm qilgan ishi — saltanat tashvishidan etak
yigishtirgan ustozi surishtirib qoldi.

- Bir gap eshitdim, boisi ne erur?

- Inson jinsi suhbatidan bezdim, hazrat, boisi shuldir, dedi Mir Alisher.

Jomiy unga bir muddat o'ychan boqdi-da:

- Sen inson deb kimlarni xayol qilding, qani, ularni bizga ko'rsat-chi? — dedi.

O'shanda saroy hayotidan chetlatgani uchun tanbeh kutgan Mir Alisher bu gapni eshitib, xotirjam
bo'lgan edi. Mana, sakkiz yildan oshdiki, ustozi yo'q, do'sti yo'q. Mana, sakkiz yildirki, uning dil
ragbatini tinglaydigan inson yo'q...

Uning gurung asnosida birdan qattiq xayol surib qolishiga o'rgangan davradagilar sukut
saqlashardi. Mir Alisherning bu odati Hiriydagi har bir kishiga ma'lum edi. Shogirdi bo'lmish
Xondamirning «Amir bunday damlarda bizni zaminda qoldirib, samovotdagilar bilan suhbat
quradilar», degan so'zi mashhur edi.

Mir Alisherning qaytib yerga tushganini sezgan davradagilar bir-birlariga qarab olishdi. Shoir gapni
kelgan joyidan boshladi:

- Ha, bu niyat hazrati Mahdumi Nuran muborak safardan qaytgan damdan xotiramga tinchlik
bermaydir. Ammo har safar shu maqsad tomonga yo'nalish niyatida hozirlik ko'ra boshlasam,
Sohibqiron mone' bo'ldilar. Har safar bu monedan ranjimay, bo'ynimni egdim. Bul safar o'zlari yo'l
farmoniki berdilar, o'zimiz ham safar tadoriki uchun katta mablag' sarfladik...

Shunday bo'lsa-da, «Mo'minlar qalbiga shodlik kiritish butun insonlar ibodatidan xayrlidir», degan
so'z mulohazasi bilan sizdek uluglar iltimosini qabul qilurmiz va fuqarolar manfaati uchun bu navbat
ham o'zimizni bu istakdan qaytarurmiz.

Davradagilar xursand bo'lib, duo va hamdu-sano aytishga og'iz ochdilar. So'ng poytaxt
mudofaasini uyushtirish borasida zarur tadbirlar maslahati bo'ldi. Eng avvalo Badiuzzamon mirzo
huzuriga elchi jo'natish ma'qul deb topildi.

Ertasi kuni elchi yo'lga chiqdi. Badiuzzamon mirzo elchiga «Agar otamiz Sohibqiron Sulton Balh
viloyati va Amudaryodan Murg'obgacha bo'lgan joylarni mening iligimga topshirsalar, nomimiz
xutbada tilga olinsa, qo'limizga qilich tutmasmiz», - dedi. Bu orada jadal yo'l bosgan Sulton Husayn

www.ziyouz.com k«yty6xonacn 31

Tarixiy hikoyalar. Xurshid Davron

mirzo qo'shini ham dorulsaltanatga yaqinlashib qolgan edi. Ammo podshoh qo'shini mirzo qo'shiniga
qaraganda juda oz edi. Vujud uchun sog'lom ko'ngil zarur bo'lganidek, mulk uchun soglom podshoh
kerak. Sulton Husayn Boyqaro esa aslan iligi yo'q va kuchli vujudini may ichish ila erta qaritgan edi.
Garchi u bir yilcha burun Mir Alisherbekka. «Hali qilich chopqillashga zo'rman», deb maqtangan
bo'lsa-da, qarilikning ham dami qattiq deganlaridek, oradan o'tgan vaqt o'z ishini qilgan, endi
podshoh bundan buyog'i uchqur va o'ynoqi tulporda minib jang qilishga yaramas, Hirotga ham
taxtiravonga kelgan edi. Shu paytgacha Badiuzzamon mirzo necha marta unga qarshi bosh ko'targan
bo'lsa, har safar Sulton Husayn o'g'lining tazirini boplab berib qo'ydi. Mana endi otasining qarilik
zaifligini o'z yigitlik kuchin-qudrati deb bilib, Hirot darvozalariga qadar qo'shin tortib kelishga juryat
qildi. Sulton Husayn Boyqaro na podshohlikka, na sarkardalikka qobiliyat bo'lgan to'ng'ich o'g'lini
bundan so'ng qilich zo'ri bilan yengmog'i mushkulligini botinan anglardi. Shu bois Mir Alisher bergan
maslahatga quloq solib, Badiuzzamon tilagan viloyatlarni berishga majbur bo'ldi. Saltanatning deyarli
yarmi iligiga o'tgan Badiuzzamon mirzo endi qariyb podshoh edi, xutbada otasi bilan bir qatorda
uning nomi ham yodlana boshladi.

Ammo hali shahzoda Muhammad Husayn mirzo g'avg'osi tinchimagan edi. Otasi ogasiga qilgan
marhamatini ojizlik deb bilgan shahzoda aql jilovini yo'qotib qo'ydi. Oldingi gal podshoh poytaxt
tashvishida uning isyonini daf etolmay, qaytib ketishga majbur bo'lgan edi. Alamzada Sulton Husayn
Boyqaro yana Astrobodga qarab jo'nadi. Shahzoda otasining juda qattiq g'azabga to'lib kelayotganini
na og'asi Badiuzzamon mirzoga bo'lgan alamini ham undan olajagini anglab, qo'rqib ketdi. Birinchi
to'qnashuvdanoq, ahvoli chatoq bo'lishini sezgan shahzodaga otasi huzuriga elchi jo'natib, tavba qildi.
Sulh xabarini eshitgan Mir Alisher Navoiy ham yosh boladek quvondi. Koshki, bu so'nggi isyon bo'lsayu, saltanatda xotirjamlik cho'ksa. Yo'llar tinch, xavf-xatarsiz, shaharlar farxunda va to'q, fuqarolar
hamjihat bo'lsa...

Qari shoir ushalmagan orzusini o'yladi. Nahotki, orzusi armonga aylansa? Endi haj azimati
qilmoqqa so'nggi kunlar battar yomonlashgan sog'ligi yo'l bermasligini angladi. Angladi-yu, Makkaga
borurmiz, deb umid tizginini uning eshigiga ilganlar, unga hamroh bo'lish maqsadida taraddud ko'rib
yurgan faqiru-bechoralar haj yo'liga ochrlab, butun harajatni o'z ustiga olishni bildirdi.

Bir necha kundan keyin Hirotdan chiqqan karvon Nishopur yo'li orqali mag'rib tomon yo'naldi,
karvon boshida yo'rgalab borayotgan eshakka mingan Xazon laqabi qari darvesh shahar darvozasidan
chiqqach, to'xtab hazrati Mir Alisher haqida uzoq duo qildi-da, so'ng shoirning muborak safar ishqida
bitgan baytlarini ishtiyoq bilan kuchlab yo'lga tushdi.

Menikim, bu savdo nizor ayladi,
Havas ilgida beqaror ayladi.

Ne imonki, topqay qaroru sukun,
Birovki, bu fikr etgay oni zabun.

Urarman qadam toki borguncha gom,
Ki, bo'lgay, muyasssar menga ushbu kom.

Agar bo'lsa bu yo'lda umrum talaf,
Chu bu yo'ldadir ul ham erur sharaf.

Va gar bo'lsam o'z nomima bahramand,
Zihi mulki jovidu baxti baland...

Karvonni kuzatishga chiqqan Mir Alisher shahar darvozasiga yetdi-yu, ortiga qaytdi. U go'yo
shahar darvozasidan chiqsa, o'zini to'xtata olmay karvonga qo'shilib ketadigandek holatda edi. U

www.ziyouz.com k«yty6xonacn 32

Tarixiy hikoyalar. Xurshid Davron

mahzun kayfiyatda Unsiyaga qaytdi va «Baqfiya»ni varaqlab, ko'ngil bayoni bitilgan satrlarni shivirlab
o'qiy boshladi. «Emdikim hayotim gulshanining bahori xazonga yetishdi va gulshanda ochilg'on yigitlik
gullari to'kila kirishti. Savzasi tabiat havosi burudatidan oqarli va lolasi quhulat sovuq nafaslaridan
sargardi, sunbuli serobi marg'ulalaridan tob ketti va niholi sarbalandi ajal sarsaridan fano tufrog'iga
yiqilurg'a yetti. Ul hazratning 1 muabbad davlatidan va ra'fe himmatidan ko'nglumga kechmagan
komlarga komgor bo'lubman va tushimga kirmagan maqosidga iqtidor topibman. Ikki orzu rishtasidan
o'zgakim, girihi ko'nglum pardasidin yechilmadim va ikki murg'unchasidin o'zgakim, tuguni jonim
gulshanidin ochilmadi.

Ammo umidim uldurkim, bu ikki umidim mevasidin dog'i borumand va murodim budurkim, bu ikki
murodim gavharidin dog'i sarbaland bo'lgayman va bu orzumandlig xor-xorining tikani ko'nglumda
sinmagay va bu murod gavharining yog'ini qatradek tufroqqa eltgaymen...

...Bu mazkur bo'lg'on ikki orzudin biri muborak safardurur...»

Shu satrga yetdi-yu, Mir Alisherning bo'g'ziga tosh tiqilgandek bo'ldi, beixtiyor ko'zlari namlandi. E
voh, bu orzusi armonga aylandi.

Navoiy, Ka'ba zikrin qo'yki, bir dayri fano istab
Zohabno vodiya/l - maqsad, vojadno mohuvan - maqsud...

Botn va alamli o'yga botgan keksa shoir Shayx Mo'min Sheroziy haqida bitilgan rivoyatni esladi.
Emishkim, Ismoil Dobbos ismlik kishi haj niyatida yo'lga chiqib, Sherozga yetmish. Bir masjidga kirsa,
Shayx Mo'min Sheroziy hirqasini yamab o'tirganmish. Ismoil Dobbos unga salom berib, hol-ahvol
surishtirgan ekan, Shayx Mo'min. «Ne niyating bor!» — deb so'rabdi Ismoil Dobbos. «Haj niyatim
bor!» deb javob beribdi.

Mo'min yana so'rabdi «Onang bormi?». «Onam bor», - debdi Ismoil Dobbos. Bu javobni
eshitgach, Shayx Mo'min Sheroziy qo'lidagi xirqasini chetga qo'yib, aytibdi. «Onang huzuriga bor,
unga mulozamat qil!». Bu so'zi suhbatdoshiga yoqmaganini payqab, yana aytibdi. «So'zim
yoqmadimi, ey, Ismoil Dobbos! Men ellik marotaba bosh yalangu, oyoqyalang, biror-bir hamrohsiz haj
qildim. Mana shu hajlarim savobini senga berdim. Sen onang ko'ngli shodlini menga ber!»

Mir Alisher har gal bu rivoyatni eslar ekan, ko'ksi qalqib ketardi. Bu gal ham shunday bo'ldi.
«Bechora onam tirik bo'lsayki, mulozamat qilib, ko'nglini shod etsam», - deb o'ylardi u. Ammo
nogohoniy bir fikr dilini ravshan etdi. «Yo'q, yo'q, mening onam bor. Onam menga til va dil bergan
turkiy xalqim, shu ulug' millatim. Koshki uning dilini shod etsam, umrim bitguncha uning xizmatida
bo'lsam...»

www.ziyouz.com k«yty6xonacn 33

Tarixiy hikoyalar. Xurshid Davron

OSMONDA QUYOSH YO'Q EDI

Hijriy 853 yil ramazon oyining sakkizinchi kuni — melodiy 1449 yil 25 oktabr kuni Samarqanddan
chiqqan kichik karvon janubdagi tog'lar tomon yo'l oldi. Karvonning o'rtasida qotma gavdalik, ko'rkam
va oyo yuzli, yuz-ko'zidan vazmin tabiatligi sezilgan, soch-soqoli oqargan bir kishi og'ir o'yga botgan
holda ko'k chovkar ot ustida bir maromda tebranadi. Achchiq xayolga botgan bu kishi o'gli Abdulatif
mirzo tomonidan Movarounnahr taxtidan soqit etilgan Mirzo Ulugbek edi.

Karvon dosursaltanatdan izoqlashib, Darg'am arig'i yoqasidagi tepalarning biriga yaqinlashganda,
quvg'indi podshoh otini to'xtatib, oyog'ini uzangidan uzdi. Nomozdan kechikmaslik uchun boshqalar
ham shoshilishib otlardan tushdilar. Karvon ahli tepaki etagida shom namozini ado etgach, Mirzo
Ulug'bek Dargam arig'i tomon yurdi. Bu suv ba'zi yerda o't-o'lanlari mavj urgan o'tloqlardan o'tsa, bir
xil joyda toshloq, taqir yerlardan o'tardi. Bir xil joylarda katta-kichik oqish tepalarni tilib o'tib, chuqur
va haybatli jarlar hosil qilgan. Xalq tomonidan Dardu g'am deb atalgan, yilning to'rt fasli quturib
oqadigan bu ulkan ariq sohilida turarkan, birdan keksa podshohning ko'zlari namlanib, bo'g'ziga
achchiq bir nido tiqilgandek bo'ldida, alam bilan pichirladi:

- Bu qandoq yozug'ing bo'ldi, Allohi karim?!

So'ng keskin ortiga burilarkan, shoshilib kelib otiga mindi va «chuh» deya niqtadi, ammo ot
qo'zg'almadi. Ot egasining ovoziga emas, yuragining sassiz amriga bo'ysunayotgandek edi. Quvg'indi
hukmdor otiga ayamay qamchi urdi. Tulpor Darg'amdan so'ng boshlangan dasht o'rtasini kesib o'tgan
yo'l bo'ylab chopib ketdi. Ammo bir farsahdan o'ng egasi yana og'ir xayolga botganini sezgan jonivor
bir maromda yo'rtib keta boshladi.

Kuz osmonini bulut qoplagan, havo nam. Quyosh mag'rib tomonga oggan sayin salqin achchiq
izg'iringa aylanib bormoqda. Dasht yo'li tevaragidan qizgish qo'gaylar qovjirab qolgan, shamol odam
bo'yi o'sgan yovshanlar, oqish armonlarni tebratadi, qurib, bandidan uzilgan yantoqlar dumalab
uzoqlarga ketadi. Tongda yog'ib o'tgan yomg'irdan otlaru xachirlarning tuyoqlari yaltiraydi,
to'piqlarigacha ho'l.

Havoning azvoyi buzilib, tund va ko'ngilsiz bo'lib turganiga qaramay peshinda Samarqanddan
chiqqan karvon bepoyon dasht bo'ylab sokin yo'l bosadi. Karvon ahli ichida hamman shoshiltirib
gayrat qilayotgan, qora qashqa ot mingan, moshkichiri soqolli kishi — Mirzo Ulug'bekka hamroh qilib
tayinlangan Hoji Muhammad Xisrav edi. U kuz kuni qisqaligidan tezroq biror manzilga yetib olishga
harakat qilar ekan, yiroqdagi tog'larning qor bosib oqargan cho'qqilariga quyuq qora bulutlar
qo'nayotganini bezovtalanib kuzatardi. Xiyol vaqt o'tmay o'sha bulutlar ko'payib, siljib, yoyilib, ko'k
sahnining bir tomonini qoplab oldi. Bir lahzada qosh qoraygandek, chor atrof xiralashdi.

Karvondan ancha orqada, ko'z qarashi yetmas masofada besh-olti otliq qora bo'lib ot yo'rttirib
boradi. Ba'zan yaqinlashib, ko'zga ko'rinmaslik uchun yo'llar tevaragida yuksalib turgan tepaliklar
panasida bekinishar, ortda qolganda otlarini ayamay qamchilashadi. Bu guruh aslida ikkiga bo'lingan,
ikki otliq hamishayonma-yon, bir-biridan orqada qolmay, boshqalar esa ularni qoralab borishardi.

Hoji Muhammad Xisrav otini qichab, Mirzo Ulugbek oldiga yetganda to'xtadi.

-A'lohazrat, to'n qo'nmasdan bir manzilga yetsak, - dedi u.

- Ma'qul, - deb bilinar-bilinmas bosh silkidi Mirzo Ulug'bek.

Ular yonma-yon keta boshladilar. Ancha vaqtdan keyin oradagi sukunatni Mirzo Ulug'bek buzdi. U
ichidagi to'fonni yuz-ko'zida zohir qilmay, xushchaqchaqlik bilan hojidan avvalgi haj safarlari xususida
surishtira boshladi. Hoji hikoyasini

tugatolmadi, orqadan podshohning maxsus chopari tug'ini ko'tarib, ot qo'yib kelayotgan otliqni
ko'rib, yuragiga g'ulg'ula tushdi. Otliq Abdullatif mirzo bilan birga Balxdan kelgan sulduz qavmiga
mansub navkarlardan biri edi. Yelkasiga yuklangan vazifani bajarish maqsadida otini ayamay
choptirgan chopar yigit yuz-ko'zidan qora ter quyilardi. Hoji navkarga yaqinlashib:

- Xo'sh, nima gap o'zi? — deb so'radi.

Chopar esa aytadigan gapini boshqalar eshitishini istamadi, shekilli, hojiga yaqinlashib shivirladi:

www.ziyouz.com k«yty6xonacn 34

Tarixiy hikoyalar. Xurshid Davron

- A'lohazratlarini biron obodon yerga olib borib, o'sha joyda kuting, Mirzo Ulug'bek podshoh erur,
shul sababdin ul zoti oliylarining safari ham turku tojikni hayron qiloturgon tarzda, zo'r dabdaba birlan
kechmogi lozim, bunga tayyorgarlik ersa hali poyoniga yetishmag'ondur.

Hoji Muhammad Xisrav kutilmagan bu hodisadan ajablanib, nima deyishini bilmay, bir dam chopar
yigit yuziga sinovchan tikildi. Yigit esa hojining ko'ngliga shubha solganini sezib, baland ovoz bilan
ta'kidladi:

- Podshohimning amru farmonlari shu! Tabiatan hurkak hoji qo'lini ko'ksiga qo'yarkan:

- Farmoni oliyga bosh egurmiz, - dedi.

Choparga shu gapni eshitish kifoya edi, chamasi, otining boshini orqaga qayirib, Samarqand
tomonga o'qday uchib ketdi. Uning ortidan ko'tarilgan changu to'zon oqshom yorug'ida chiroyli
ko'rindi. Hojining o'yga botib qolganini ko'rgan Mirzo Ulug'bek unga yaqinlashib: «Xo'sh, Hoji,
choparni nechun yo'llabdurlar?» — deb o'yladi. Hoji O'rtada bo'lgan gapni aytib berarkan, quvg'indi
podshoh yalt etib chopar ot choptirib ketgan tomonga qaradi. Uning ko'zlari g'alati chaqnaganini
ko'rgan hojining ko'nglidagi shubha battar kuchaydi. Butun vujudi muzlagandek bo'ldi, ammo
hayajonini sezdirmay, Mirzo Ulugbek nima deyishini kutdi. Podshoh esa qaddi-qomati egilganicha,
hamon Samarqand tarafga tikilib turar, uning ko'ngliga ham shubha oralagan, bu shubha sovuq va
qo'rqinchli edi.

Besaranjom hoji nihoyat ogiz ochdi:

- A'lohazrat nima buyuradilar?

Mirzo Ulugbek hamrohiga bir zum «Sen hamma gapni bilasan! Ular bilan tiling bir!» - degandek
diqqat bilan tikildi. Hoji battar besaranjomlanib, o'zini qayerga qo'yishni bilmay qoldi. Nihoyat,
quvg'indi podshoh mahzun pichirladi:

- Bilganingizni qiling, taqsir.

Karvon yana yo'lga tshdi. Bir soat o'tmay, ular yo'l ustidagi Obi Sabuh deb atalgan ariq yoqasida
joylashgan kichik bir qo'rg'onga yetdilar. Shu yerda to'xtash ma'qul topildi.

Mirzo Ulug'bek otdan tushdi va oyog'i uvishib qolganidan sal oqsab qo'rg'onga kirdi. Uning
qarshisiga o'n-o'n ikki yashar bola yugurib chiqdi va yulduzdek chaqnoq, yaltiroq ko'zlarini taajjub
bilan keluvchilarga tikdi.

- Chop, otangni chaqir! — dedi buyruq ohangida Hoji Muhammad Xisrav tun salqinidan junjikib
turarkan.

Dorulsaltana tevaragida qurilgan podshhlikka tobe qalyalardan bo'lgan qo'rg'onning egasi - keksa
mingboshi zarrin yengli eski to'nini yelkasiga tashlab, yarim tunda uni bezovta qilgan odamlar
tashrifidan biroz vahimaga tushganicha karvon ahliga peshvoz chiqdi. Sohibqiron Amir Temur
Ko'ragon zamonida tiklangan bu qo'rg'on vaqt o'tib xarob bir ahvolga kelgan bo'lsa-da, qo'rg'on egasi
oyma-oy muntazam maosh miqdori kamayib borgan bo'lsa ham qo'rgon egasi birovga arz qilishga
qo'rqar, yarim xarobaga aylangan qurgon uchun javobgarligini bir zum unutmay kun kechirardi. Hozir
oldida turgan odamlar yarim tunda qolgan yo'lovchilar yoki savdogarlar emas, podshohlik odamlari
ekanini bilgach, bu odamlar boshpana berish baxtiga musharraf bo'lishidn quvonib ketdi. Karvon ahli
bilan bir boshdan ko'risha boshlagan bu odam Mirzo Ulug'bek qarshisida quvonchini unitib, dag'-dag'
titrab, to'xtab qoldi. U turgan joyida qotib qolgan, so'zlashga tili aylanmas edi.

- Ha, taqsir, sizga nima bo'ldi? — dedi Mirzo Ulug'bek uning dahshatga tushishi sababini bilsa ham.

Qo'rg'on egasi o'g'il bilan ota o'rtasida bo'lib o'tgan mashyum mojarolardan yaxshi xabardor,
kechagina qulog'iga so'nggi mish-mishlar ham yetgan: Mirzo Ulug'bek taxtdan soqit etilib, shahzoda
Abdullatif podshoh bo'lib oq kigizga o'tqazilgan emish... Shu sababdan qo'rg'on egasi qarshisidagi
odamga qanday muomalada bo'lishni bilmay hangu mang edi. Nihoyat, u titroq va hayajonli bir
tovush bilan:

- Marhamat, a'lohzrat, marhamat! — deya quvg'indi podshohga ta'zim qildi-da, o'zini chetga oldi.
So'ng qo'rg'on burchagidagi oilasi bilan yashagan uyga kirarkan, eshikni yopib, zanjirni zulfinga ildi.
Shu-shu qorasini ko'rsatmadi.

www.ziyouz.com k«yty6xonacn 35

Tarixiy hikoyalar. Xurshid Davron

Qo'rgon hovlisidagi daraxtlarga mashyalalar o'rnatilgach, xachirlardan yuklar tushirilib qo'rg'on
o'rtasidagi bino ayvoni burchagida taxlandi. Mirzo Ulugbek bilan Hoji Muhammad Xisrav ayvondan
qop-qorong'i uch ichkarisiga kirib, to'rdagi xonaga o'rnashdilar.

Xona sovuq edi. Osti zax, toshdek qora yer. Necha o'n yillardan beri odam nafasi isitmagan,
g'urbatga cho'kkan kulbaning har burchagida shamgin qorong'ilik hukm suradi. To'rt tomon devori
suvog'i to'kilgan. Qorongi go'rdek zax uyning bir birchagida xunuk yasalgan o'choq bor, xolos. Qo'hna
kulbaning teshik-teshigidan izillab shamol urib, boshpanani kimsasiz sahroga aylantiri, muzlatib
yuborgan. Yo'l bo'yi sovuqdan qotib, titrab-qaqshab kelgan Hoji Muhammad tonggacha bu yerda
isinolmay, dildirab o'tirishini tasavvur qilib, yo'lga kechikib chiqqanidan pushaymon bo'di.

Mirzo Ulug'bek suvsar po'stinini kiydi. So'ng mulozimlar gilam yozib to'shagan ko'rpachalar ustiga
yonboshladi. Yuragida sirqiragan og'riq azobi nechog'li kuchli bo'lmasin, u o'zini xotirjam tutishga
urinardi. Keksa podshoh ko'zini yumdi. O'sha lahza o'ngida mungli ko'zlari jiqqa yoshga to'lgan
suyukli qizi Robia Sultonbegimni ko'rdi. «Meni tashlab ketmang, otajon!» deb baqirardi qizi...

Ohista-ohista qadam bosib mulozimlarning biri kirdi. U qo'lida qumg'on bilan tos ko'targan edi.
Mulozim tosni Mirzo Ulug'bek oldiga qo'ydi. Hamon og'ir o'ylar ichida qolgan quvg'indi podshoh
yenglarini shimarib qo'llarini mulozim tutgan qumg'ondan oqib turgan muzdek shaffof suvga tutdi.
Ketma-ket kirgan boshqa mulozim dasturxon yozib, taom keltirdi. Mirzo Ulug'bek bilan Hoji
Muhammad Xisrav taomga yaqin siljidilar. Ular taom bilan mashg'ul ekanlar, poygakda o'tirib olgan
bola chaqnoq ko'zlarini Mirzo Ulug'bekdan olmay taajjub bilan boqar, goh mirzo, goh hojining uni
ovqatga da'vat qilganlarini eshitmagandek, iljayib turardi.

Mirzo Ulug'bekning ishtahasi yo'q edi. U jindakkina non bilan uch-to'rt burda qovurdoqdan yedi,
keyin biroz asaldan olib, nonga surdi-da, bolaga uzatdi. Bola uyalganidan irg'ib turib xonadan chiqib
ketdi.

Nihoyat qorni to'ygan hoji ko'zlarini yumib, qo'llarini yuqoriga ko'tarib, fotiha o'qidi. Mirzo
Ulug'bek chordona qurib o'tirgan ko'yi ko'zlarini hojiga tikdi. Hoji, nasib bo'lsa, ertaga tongda
dosulsaltanadan nvkarlar qo'riqlagan hashamatli karvon yetib kelishi, ana o'shanda yo'l ham tez
unishi haqida so'zlayotgan edi. Mirzo Ulug'bek eshik tomonga qarab-qarab qo'yar, tashqaridan
eshitilayotgan ovozlarga quloq solib, hojining so'zlarini parishon holda tinglardi. U suvsar po'stin
kiyganiga qaramay, badani junjikayotganini sezdi. Ammo bu sovuqdanmi, ichida g'imirlagan sovuq
shubhalardanmi, bilmasdi.

Eshik g'iykillab ochilib, mulozim dasturxon yig'ishtirishga kirganda, Mirzo Ulug'bek unga xona
o'rtasidagi o'choqqa o't qalashni buyurdi. Dam o'tmay ikki navkar bu yumushga tutindilar, o'tni katta
qilib yoqdilar. Podshoh o'choqqa yaqinlashib, gurkirab turgan gulxanga tikildi. Gulxan yonida tinchxotirjam bo'lib ko'ringan bu odam yuragida olamga dahshat solgulik bir to'fon hokim edi. «Nima
gunohim bor ekanki, bu jafolar boshimga keldi?» – deb o'ylardi gulxan yonida turgan odam.

Uning besh o'g'lidan ikkitasigina omon qoldi. Qolganlari erta o'lib ketdilar. Tirik qolgan
o'g'illarining to'ng'ichi Abdullatif bibisi Gavharshodbegim qo'lida tarbiyalandi. Malikadagi takabburlik,
hamma ishda bosh-qosh bo'lishga intilish, serzardalik bola tabiatiga ko'chdi. Yillar o'tib, serzardalik
dag'allikka, qo'pollikka, takabburlik manmanlikka, toju taxt havasi hirsga aylandi. Bobosi Shohruh
mirzo olamdan o'tganda, bibisining aldoviga uchdi. Gavharshobegimning: «Toju taxtga otang emas,
men munosibsan!» — deb qulog'iga quygan gaplarga ishonib, bosar-tusarini bilmay edi. Keyin bibisi
uni laqillatib aldanganini Hirotda qolgan boshqa nabirasi, Abdullatifdan suyukliroq Alouddavlani qulay
fursatni boy bermasdan taxtni egallashga da'vat qilganini bildi. Achchiqlangan shahzoda keksa bibisini
tutqun etdi. Ammo tez orada Alouddavlaga bas kelolmay o'zi tutqun bo'ldi. Ixtiyoriddin qalyasida
zindonband etildi. Shu voqyea tufayli toju taxtning sharyiy vorisi bo'lmish Mirzo Ulugbek hokimiyat
uchun kurashishdan voz kechib, o'g'lini qutqarishga urindi. Oxiri sulh tuzildi. Alouddavla Abdullatifni
zindondan ozod qildi.

Hibsdan bo'shagan o'g'lini kutib olgani yodida: o'shanda o'g'li otidan sakrab tushdi-da, quchog'ini
yozgancha otasiga qarab yugurdi. U ham quchog'ini yozgancha borib, Abdullatifni bag'riga bosdi.

www.ziyouz.com k«yty6xonacn 36

Tarixiy hikoyalar. Xurshid Davron

Qattiq quchoqlab turib, yuzidan, ko'zlaridan o'pdi, anchagacha bagridan bo'shatmadi. Ota bilan
farzand o'rtasida, mana shu sog'inchli quchoqdan boshqa bir og'iz so'z bo'lmadi. O'g'lini ancha
vaqtgacha ko'ksiga bosib turib bo'shatganda, ota-bolaning oppoq yuzlari hayajondan battar oqargan,
ranglari o'chgan edi.

To'ngich o'g'liga tikilganicha atrofdagi olamni anglay olmay, u bir nafas esankirab qoldi. Yigirma
yoshga to'lay deb turgan o'g'li -— novcha bo'ylik, qirra burunlik, qo'rgir mo'ylovi endigina sabz urib
kelayotgan, lablari g'oyat nafis, yaxshi kiyinishni yoqtirgan Abdullatif mirzo ota nazarida hamon yosh
bola singari edi.

Ota farzandining eson-omon qaytganidan behad quvondi. O'g'lini yoniga o'tqazib uzoq
suhbatlashdi. Ixtiyoriddin qala'sida chekkan azoblari hikoyasini alam bilan eshitdi, farzandining hijil
ko'nglini tasallilar bilan o'ktardi. Suhbat so'ngida sulhga ko'ra Movarounnahr tasarrufiga o'tgan Balx
mulkini Abdullatifga suyurg'ol qilganini aytdi.

Ammo ko'p o'tmay bu noqobil o'g'il o'z otasiga qarshi isyon boshladi, yuzsizlik qilib tuqqan otasi
tirik turib taxtni egalladi. Bu kamlik qilganday keksa otasini hajga yuborish bahonasi bilan yurtdan
badarga qilindi.

Uning ko'z o'ngida o'g'lining kibrli yuzi ko'rindi. «Padari buzruk», - dedi Abdullatif so'nggi
uchrashuvda, - juda toliqibsiz, sal dam olib Makka-Madinaga borib, Ka'bani ziyorat qilib kelmaysizmu?
Bu bevafo dunyoning tashvishini qo'yib oxiratni o'ylaydigan yoshdasiz! Qaytib kelganingidan so'ng
qolgan gaplarni bamaylixotir gaplashmaysizmu, padari buzruk?!» Shahzodaning tevaragida o'tirgan
arkoni davlat o'z hukmdorlarining shunday deyishini oldindan kutib turganlarini Ulug'bek sezdi.
Boshidan baxt qushi uchib ketgan podshohlar tarki dunyo qilib, Makkaga - hajga keishi, buni rad
etganlar esa o'lim topishi ham odat tusiga kirib qolgan. Mirzo Ulug'bek o'g'lining so'zlarini eshitib,
rangi bo'zday oqarib, uzoq vaqt yerga tikilib qolgan edi.

Kenja o'g'li shahzoda Abdullaziz mirzo nimjon tug'ildi. Shu sababdanmi, yo u tug'ilishidan biroz
muddat avval o'n ikki yashar o'g'li Abdurahmon vafot qilganidanmi, bu o'g'liga ko'proq mehribon
bo'ldi. Shahzoda taltayibroq o'sdi. Ota esa o'z mehrini ortiq qilaverdi. Hatto Tarnob jangida
Alouddavla ustidan qozongan g'alabasini ham bu jangda jonbozlik qilgan Abdullatifning emas,
kenjasining nomi bilan bog'lab, fathnomani Abdullazizning nomiga yozdirdi. Bunday norozi bo'lgan
to'ng'ich shahzoda yovboshlik yo'liga kirdi.

Abdullatif mirzo otasiga o'xshab ilmga ishtiyoqmand, ayniqsa yulduz ilmiga ko'ngil qo'ygan edi.
Kenja esa ilmga beparvo o'sdi. Otasidan unga yolg'iz musiqaga bo'lgan mehr yuqdi. U tanburni
shunday berilib chalardiki, yuzlari lovillab qizarib ketardi. Xiyol ko'tarinki qirra burni, yupqa lablari
bilan otasining qoshlariga o'xshash ingichka, qalamdek chizilgan qop-qora qoshlariga qarab
Abdullazizni Samarqandning eng go'zal yigiti deyish mumkin. Har ikki shahzodaning bo'yi baland,
qaddi-basti kelishgan, qomati raso. Biroq kenjaning suyuklari nozik bo'lgani uchunmi, jussasi zaif
bo'lib tuyuladi. Shunga qaramay kenja shahzoda maishatparastligi, otasi xizmatidagi amirlar haramiga
ochiqdan-ochiq ko'z olaytirishi Mirzo Ulug'bekning dushmanlarini ko'paytirdi, podshoh sha'nini qora
qildi.

Hozir Abdullatif o'z inisini ham zindonband qilgan. Ammo u shu bilan to'xtab qolarmikan, otasini
badarg'a qilgan bu yuzsiz o'z inisini undan battar jazoga duchor qilmasmikan?!

Baxtiqaro otasining g'azabi o't olib, hamiyati jo'sh urib qizishdi, Qovog'i solingan, rangi o'chinqirab
ketgan chehrasida dahshatli qahru gazab aks etib turganga o'xshardi. U Samarqandni tark etish
arafasida ko'rgan tushini esladi.

Tushida bepoyon sahroda o'zini yolg'iz turgan holda ko'rdi. Tuman. Qorong'ilik bosgan kuch ekan.
Shommi, tunmi noma'lum edi. Faqat g'ira-shira sarob ichida yolg'iz turar, osmonda na quyosh, na oy,
na yulduzlar bor ekan...

Tasodifan o'choqdan uchgan uchqun Mirzo Ulug'bek po'stinining peshiga tushdi va uning bir
chetini kuydira boshladi. Og'ir o'yga botgan holda turgan alamzada podshoh ancha vaqtgacha buni
sezmadi. Sezdi-yu, uni yengi bilan urib o'chirdi. Keyin o'choqdagi olovga tikilarkan:

www.ziyouz.com k«yty6xonacn 37

Tarixiy hikoyalar. Xurshid Davron

- Ahvol ne ekanini sen ham bildingmi?! deb pichirladi.

Shu voqyea sabab bo'ldimi, Mirzo Ulug'bekning kayfiyati tamom buzildi, og'ir-og'ir tin olib, iztirob
aralash nimalarnidir pichirlay boshladi. Ancha vaqt shu holda xonada u yoq-bu yoqqa yurdi. So'ng
bo'zrayib o'tirgan hojiga yaqinlashib, mahzun tovush bilan so'radi:

- Mirzo Abdullaziz omonmu ekan? Balki qatlga yetkurmadilarmu erkan oni? Hoji Muhammad
Xisrav baxtiqaro otaga tasallilar berib, yuputishga urindi. U Abdullatif mirzo hech qachon o'z
tugishgan birodari joniga qasd qilmasgini gapirdi. Gapirardi-yu, ichini shubha kemirardi. Xonada
o'tirgan bu ikki odam Abdullatif mirzo allaqachon qonli ishga qo'l urgani, ikki kun avval, hali otasi
Samarqandni tark etmagan bir mahalda, Ko'ksaroyda yashirin tarzda o'z inisini qatl ettirganidan
bexabar edilar. Xuddi shu paytda dorulsaltanadan yo'lga chiqqan o'lim elchilari ular to'xtagan
Qo'rg'onga yaqinlashib qolganidan ham voqif emasdilar.

Hoji Muhammad Xisrav haj safariga chiqish oldidan Abdullatif mirzo uni o'z dargohiga chorlagani,
unga tahdidona so'zlagani haqida o'ylardi. «Menga qara, hoji, agar padarimiz bo'lmish Mirzo Ulug'bek
yo'lda zid biror yomonlik o'ylasa, yo bizga qarshi jang qilmoq uchun biror manzilga qochsa, sen bu
haqda bilib turib, bizga xabar bermasang, yo oldini olmasang, mendan qutilishni o'ylama, yer tagidan
bo'lsa ham topib kallangni olaman. Men Tangri taolo ishini qilib yuribman, hech kim menga halaqit
berishi mumkin emas. Uqdingmu, hoji?» — dedi shahzoda uyqusizlikdan qizargan ko'zlarini
chaqchaytirib.

- Xudoyimning o'zi saqlasin, - deb ohista shivirladi hoji.

Xuddi shu palla bola allaqachon uxlab qolgan edi. U tush ko'rardi. Tushida qandaydir badjahl
kimsalar gullab turgan olmani kamondan o'qqa tutishdi. O'qlar zarbidan gulbarglar duv-duv yerga
to'kilardi. Dam o'tmay olma shoxlari yap-yalangoch bo'lib qoldi. Endi badjahl kimsalar yulduzlarga o'q
uza boshladilar. Osmondan qon tomchilay boshladi. Boyagina yerga to'kilgan gulbarglar sap-sariq
xazonga aylangan, qon mana shu bargixazon ustiga tomchilab, ularni alvon rangga bo'yardi. Keyin
birdan qop-qora qiyofali otliq paydo bo'ldi. U qo'lidagi dudama qilich bilan daraxt tomonga uchib
keldi. So'ng qilichini zarb bilan urdi, daraxt «qars» etib, yerga ag'anadi. Bola daraxtning o'z ustiga
qulayotganini ko'rib, dahshatga tushib, bo'g'ilib baqirib yubordi. Baqirdi-yu, uyg'onib ketdi.
Tashqaridan qo'rg'on darvozasini besaranjom urayotganlari shovqini kelardi...

Uyqusi o'chgan Hoji Muhammad Xisrav bilan gaplashib o'tirgan Mirzo Ulug'bek ham bu shovqinni
eshitib, besaranjomlandi. Hoji o'rnidan qo'zgaldi.

- Yana nima bo'ldi? — dedi u zo'rg'a tovushini chiqarib.

U hali gapini tugatmasdan, xona eshigi kuch bilan urilgan zarbdan sharaqlab ochilib ketdi va qopqora sumbatli bir navkar sherigi bilan ichkariga otilib kirdilar. Mirzo Ulug'bek birinchi navkarni tanidi.
U Abdullatif mirzoning Abbos ismli eroni navkari edi. Abbosning otasi bir qancha vaqt ilgari Miirzo
Ulug'bek amri bilan firibgarlikada ayblanib, qatlga yetkazilgan edi.

Abbosning ko'rinishi vajohatli edi. Hoji Xisrav orqaga tisarilib xona burchagiga tiqilib oldi. Abbosga
ko'zi tushishi bilan rangi o'chgan Mirzo Ulug'bek sapchib o'rnidan turdi. So'ng Abbosga tashlanib, bor
kuchi bilan uning ko'kragiga musht tushirdi. Qarib qolgan podshohdan buni kutmagan Abbos orqaga
tisarilib ketdi, ammo uning sherigi mushukday chaqqonlik bilan orqadan kelib, Mirzo Ulug'bekka
yopishdi. Qutirib ketgan Abbos qari podshohni mushtlay ketdi. So'ng podshohning holsizlanib
qolganini ko'rgach, ikkovlashib qo'llarini qayirib, ustidagi suvsar po'stinini yechib oldilar.

- Badbaxtni mahkam tut! — deb o'shqirdi Abbos sherigiga. — Men arqon topib kelgaymen...

U shunday deb tashqariga otildi. Mirzo Ulug'bek ortiq qarshilik ko'rsatmas, tizza cho'kkanicha,
qo'llari qayiriqli holda, bosh egib o'tirardi. U kelganlar maqsadini allaqachonlar anglagan, dastlab
qarshilik ko'rsatgan bo'lsa-da, keksaligi tufayli bu ikki zo'ravonga bas kelolmasligi, qolaversa, bu ishi
befoydalini fahmlagan, taqdirga tan bergan edi. U burchakda tikilib, dag'-dag' titrayotgan hojiga
o'girildi:

- Taqsir, tahorat olsam...

Hoji garang edi, u dastlab quvg'indi podshohning nima deganini anglamagandek baqrayib turdi.

www.ziyouz.com k«yty6xonacn 38

Tarixiy hikoyalar. Xurshid Davron

Keyin birdan gap nimadaligini angladi, zo'rg'a oyoqqa turdi va Mirzo Ulug'bekning qo'llarini ushlab
turgan navkarga mo'ltirab qaradi. Navkar esa birdan hech nima demasdan Mirzo Ulug'bekning
qo'llarini bo'shatdi. Keyin hojiga qarata:

- Tez bo'lingiz! Abbosni bilmaysiz ... - dedi

U shunday deb tashqariga chiqdi. Hoji yugurib borib eshikni zanjirlamoqchi bo'ldi. Ammo zanjir
uzilgan edi. U shalag'i chiqqan eshikni bir amallab zichlab yopdi va taomdan oldin mulozim keltirgan
qumg'onni keltirib Mirzo Ulug'bek oldiga qo'ydi. O'choqqa yaqin turgan qumg'ondagi suv iliq edi.

Hoji Muhammad Xisrav bunday ishlar odatda pinhona qilinishini, guvohlar qoldirilmasligini bilar,
shu sababdan Allohdan o'ziga omonlik tilab yolvorardi. Tahorat olgan baxtiqaro podshoh qiblaga yuz
tutib, namoz o'qimoqqa turdi. Ammo eshik xuddi o'tgan safargidek qattiq zarbadan sharaqlab
ochilarkan, bir tabaqasi uzilib yerga tushdi. Arqon ushlab olgan Abbos qahrli ko'zlarini namozda
turgan podshohga tikib, uni yeb qo'ygudek o'qrayganicha bir muddat ostonada to'xtadi. Mirzo
Ulug'bek o'rnidan qo'zg'alayotganini ko'rishi bilan o'rnidan turishga imkon bermay yelkasidan bosdi va
jahldan bo'zarib baqirdi:

- Hoy mochag'ar, qayerdasan, kelmaysanmu?

Xonaga sherigi hovliqib kirdi. Ikkovlashib mirzoning qo'llarini orqaga qayirib, mahkam bog'ladilar
va tashqariga sudrab olib chiqdilar.

Kecha oydin edi. Qo'rg'on sahni oydinda oqarib turardi. Ammo hovlida biror kimsa ko'rinmas,
karvon ahlining barchasi bo'layotgan voqyeadan dahshatga tushib, qarshilik ko'rsatish o'rniga, panapanada bekinib olgan edilar.

Abbos bandi podshohni mashyalalar o'rnatilgan chinor ostiga olib borib, xazonlar ustida tiz
cho'ktirdi. Mirzo Ulug'bekning yalang'och boshi oy yorugida yaraqlab turadi. Abbosning yuragini o'ch
cho'g'i qizdirar — oldida bosh egib turgan odamni qiynab, azoblab irodasini sindirmoqni istar, ammo
Abdullatif mirzo padariga azob berganini bilsa, sog' qo'ymasligidan xavfsirab tinmay so'kinardi. U
bandi uchun qiynoqli lahzalarni cho'zish maqsadida qilichini sug'irishga shoshilmasdi, oldinga
engashgancha Mirzo Ulug'bekning yuziga tirjayib tikilardi. Engashib turarkan, yuzida quvonch bilan
g'azab aks etib turar, qop-qora basharasi yovuz yirtqichga o'xshab ko'rinardi. To'satdan uning
xayoliga bir o'y keldi-yu, ko'zlari suzilib ketdi. U bandi podshoh quloqlariga past ovozda nimalarnidir
shivirlay boshladi. Mahkum podshoh yalt etib boshini ko'tardi, lablari titradi, ko'zlarining nuri
so'ngandek xiralashdi. Keyin qanoti singan burgutday bir intilib, alamangiz holda xirqiradi:

- Abdullaziz!.. Bolam!..

Uning ko'z o'ngi qorong'ilashdi. Anchadan keyin ko'zini ochdi. Kimsasiz hovlini, oydin kechani va
qarshisida tirjayib turgan qop-qora basharani ko'rdi. Mirzo Ulug'bek bir necha daqiqadan keyin
o'lishini sezdi. Xotiralar chaqmoq yorug'ida ko'ringan tasvirlar kabi, haddan tashqari tezlik bilan
birma-bir uning xayolidan o'ta boshladilar. U hali o'z qarshisida uning yuzini qaqshol kafti bilan
silatgan sohibqiron bobosini ko'rar, hali boshida mungli allalar aytgan bibisi Saroymulkxonimni ko'rar,
hali suyukli o'g'li Abdullazizni, erki qizi Robia Sultonbegimni ko'rar, hamli shumshuk ko'zli
Abdullatifning chaqchaygan basharasini, hali masyum shogirdi Ali Qushchining g'amgin nigohini ko'rar
edi. Bu xotiralarning hammasi unda hech qanday tuyg'u uyg'otmasdan, uchib o'tardi. Umrning sanoqli
daqiqalari qolganini sezgan ong na g'azabga, na shodlikka, na achinishga, na biror boshqa histuyg'uga o'rin qoldirmayotgandek edi.

Xuddi o'sha lahza u derazadan o'ziga qarab turgan bolaga ko'zi tushdi. Ulug'bek: «Bolani oling!» —
deb baqirdi. Abbos uning nima deb baqirganini bilmay bir zum atrofga alangladi, so'ng «Podshoh
qo'rquvdan esdan og'di» deb o'yladi. Uning qilich ko'targanini ko'rgan Mirzo Ulug'bek kalima keltirdi:
«La iloha illolloh, Muhammadur rasululloh!»

Qilich shuvillab tushdi-yu, bandining boshini tanasidan judo qildi. Boshsiz jasad xuddi baliqqa
o'xshab patirlab otilib tushar ekan, shahidning bo'g'zidan oqqan qizil qon tirqirab chiqib xazonlarni,
nam yerni bo'yay boshladi. Abbos esa qilichini jasad egnidagi to'nga artdi-da, sherigi yetaklab kelgan
otga irg'ib mindi va dam o'tmay ikki otliq qora tun qo'yniga singib yo'qoldi.

www.ziyouz.com k«yty6xonacn 39

Tarixiy hikoyalar. Xurshid Davron

Hovli sahnida hech kim yo'q edi. Faqat bu qonli voqyeani ko'rib, dahshatdan esankiragan bola
deraza oldida qotib turardi. Uning ko'zlarida bir necha lahza avval Mirzo Ulug'bek ko'zlarida tovlangan
mahzun alam aks etib turardi.

Chorak soatdan so'ng pana-panada biqinib olgan Hoji Muhammad Xisrav boshliq karvon ahli
qo'rquv ichida bir-birlariga siqilishib, biri boshqasini oldinga itarib, o'zi uning orqasidan borishga
tirishib, oyoqlarini sekin bosishib shahid jasadi tepasida to'plandilar. So'ng qo'rqqanlarini bildirmaslik
uchun shang'illab gapirib, yov bosgandek shoshilib, yuklarini yana xachirlarga ortib, jasadni suvsar
po'stinga o'rab, xachirlarning birining ustiga bog'lab, Samarqandga qarab yo'lga tushdilar.

Tongda shahid podshoh qoni oqqan yerni ketmon bilan tarashlay boshlagan qo'rgon egasi o'ziga
qarab o'tirgan o'g'lining ko'zlaridagi musibatni sezmagandek yoqimsiz ovozda ming'irlab qo'shiq
aytardi. Atrofni qalin tuman bosgan, havo rutubatli, osmonda quyosh yo'q edi.

www.ziyouz.com k«yty6xonacn 40
